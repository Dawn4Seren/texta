                                                                               Tsiviilasi nr: 2-16-7511




                                KOHTUOTSUS
                                EESTI VABARIIGI NIMEL
                                    (Tagaseljaotsus)


Kohtu nimetus                      Pärnu Maakohus Pärnu kohtumaja
Kohtunik                           Rein Pokk
Otsuse avalikult teatavaks 14. juuli 2016, Pärnu
tegemise aeg ja koht
Tsiviilasja number                 2-16-7511
Tsiviilasi                         K.K. hagi A.K. vastu ülalpidamis-kohustuse täitmisest
                                   vabastamiseks
Tsiviilasja hind                   2250,00 eurot (250 € x 9 kuud, TsMS § 129)
Menetlusosalised     ja   nende Hageja:    K.K.     (isikukood    xxxxxxxxxxx, elukoht
esindajad                       Xxxxxxxxxxx), määratud esindaja vandeadvokaat Vahur
                                Krinal (e-post vahur@ryytlilaw.ee )
                                   Kostja: A.K. (isikukood xxxxxxxxxxx, eluk. Xxxxxxxxxxx)
Menetluse liik                     Kirjalik menetlus, kostjale hagimaterjalid kätte toimetatud
                                   posti teel elukohas, üleandmisega allkirja vastu 15.06.2016
RESOLUTSIOON
 1.   Hagi rahuldada tagaseljaotsusega õiguslikult põhjendatud ulatuses, kuna kostja ei ole
      tähtaegselt kohtule vastanud. TsMS § 444 lg 3 alusel kohus vormistab tagaseljaotsuse
      täieliku kirjeldava ja põhjendava osata.
 2.   Vabastada K.K. (ik xxxxxxxxxxx) ülalpidamiskohustuse täitmisest A.K. (ik
      xxxxxxxxxxx) suhtes Perekonnaseaduse § 103 lg 1 p 1 ja 2 alusel alates 01.12.2015
      kuni A.K. elu lõpuni. Kui abivajaja nõuet eelnimetatud sätte alusel piiratakse, ei või
      ta esitada ülalpidamise nõuet ülalpidamiskohustuslase vastu.
 3.   Tagaseljaotsus tunnistada tagatiseta viivitamata täidetavaks (TsMS § 468 lg 1 p 2).
Edasikaebamise kord
Kostja võib esitada tagaseljaotsuse peale kaja menetluse taastamiseks Pärnu Maakohtule 30 päeva
jooksul alates tagaseljaotsuse kättetoimetamisest, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kajale tuleb lisada kõik asja ettevalmistamise
lõpule viimiseks vajalik, sh Tsiviilkohtumenetluse seadustiku (TsMS) § 394 nõuetele vastav
kirjalik vastus hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)


                                                                                                  1 (2)
                                                                                    Tsiviilasi nr: 2-16-7511



 Swedbank AS-is, või a/a EE513300333522160001 (SWIFT: FOREEE2X) Danske Bank A/S
 Eesti filiaalis või a/a EE221700017003510302 (SWIFT: NDEAEE2X) Nordea Bank Finland Plc
 Eesti filiaalis, märkides selgituseks: kaja kautsjon, tsiviilasja number, nimi.
 Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
 jooksul, alates otsuse apellandile kättetoimetamisest, kuid mitte hiljem kui viie kuu möödumisel
 esimese astme kohtu otsuse avalikult teatavakstegemisest. Apellatsioonkaebus võidakse
 lahendada ringkonnakohtus kirjalikus menetluses, kui kaebuse esitaja ei taotle selle lahendamist
 istungil.
 Seaduses sätestatud alustel võib menetlusosaline taotleda riigipoolset menetlusabi
 menetluskulude kandmiseks. Seaduses sätestatud tähtaja järgimiseks peab menetlusabi taotleja
 tegema tähtaja kestel ka menetlustoimingu, mille tegemiseks ta menetlusabi taotleb, eelkõige
 esitama kaebuse. Kaebuse põhjendamiseks või riigilõivu tasumiseks või kaebuses esineva sellise
 puuduse kõrvaldamiseks, mis on seotud menetlusabi taotlemisega, annab kohus mõistliku tähtaja
 pärast menetlusabi andmise taotluse lahendamist, kui nimetatud taotlus ei olnud esitatud
 põhjendamatult või tähtaja pikendamise eesmärgil. See ei välista menetlustähtaja ennistamist.

Sisulised asjaolud ja kohtu seisukoht
1. Hagiavalduse kohaselt hageja K.K.t pidas tema lapsepõlves üleval tema ema, kuna isa A.K.
liigtarvitas alkoholi (sageli deliiriumini), ta ei ole käitunud lapsevanemana, ei ole hageja käekäigu
vastu huvi tundnud ega ole hageja kasvamist ega ülalpidamist toetanud ei perega koos elades ega
ka hiljem, vaatamata elatise nõudmisele kohtu kaudu. Tänaseks on kostja A.K. sattunud tervise tõttu
Halinga Turvakodusse. 23.02.2016 pöördus Halinga Vallavalitsus hageja poole nõudega tasuda
A.K. hooldusteenuse eest osas, milles pensionist ei jätku, so ca 250 € kuus. Hageja leiab, et kuna
kostja abivajadus on tekkinud tema enda eluviisi tõttu ning kostja hageja suhtes vanemlikke
kohustusi ei täitnud, siis kostjal puudub igasugune õigus nõuda hagejalt enda ülalpidamist.
Avaldusele on lisatud Rapla kohtutäituri Õnne Pajuri büroo õiend, et Pärnu Maakohtu Rapla
kohtumaja 13.02.2008 otsuse nr 2-08-998 järgi võlgnes kostja hagejale täisealiseks saamise ajaks
kokku 2417,36 €, millest täituri kaudu arestitud kontolt laekus 216,10 €.

2. Kohus edastas hagiavalduse ja sellele lisatud materjalid kostjale ning andis hagile vastamiseks
tähtaja 15 päeva hagi kättesaamisele järgnevast päevast alates. Hagimaterjalid on kostjale tema
elukohas allkirja vastu edastamiseks üle antud 15.06.2016.a. Kostja tähtpäevaks kohtule vastust
hagile ei esitanud ega ole teatanud ka mõjuvast põhjusest hagile vastamata jätmiseks. Kostjale on
selgitatud, et hagile vastamata jätmise korral võib kohus TsMS § 407 lg. 1 alusel hagi
tagaseljaotsusega rahuldada hagiavalduses märgitud ja asjaoludega õiguslikult põhjendatud
ulatuses, kui kostja, kellele kohus on määranud vastamise tähtaja, ei ole tähtaegselt vastanud. Sel
juhul loetakse hageja esitatud faktilised väited kostja poolt omaksvõetuks.

3. Perekonnaseaduse § 103 lg 1 p 1 ja 2 järgi kohus võib kohustatud isiku ülalpidamiskohustuse
täitmisest vabastada või täitmist ajaliselt piirata või elatise suurust vähendada, kui kohustuse täitmist
on äärmiselt ebaõiglane nõuda, eelkõige kui: 1) ülalpidamist saama õigustatud isiku abivajadus on
tekkinud tema enda ebamõistliku käitumise tagajärjel; 2) õigustatud isik on jämedalt rikkunud oma
ülalpidamiskohustust ülalpidamiskohustuslase vastu. Hageja nõue on õiguslikult põhjendatud
hageja poolt esitatud hagiavalduse, täituri õiendi ning teiste kirjalike tõenditega vastavalt PkS § 103
lg 1 p 1 ja 2 sätestatule.
Menetluskuludest. Vastavalt TsMS § 162 lg.1 tuleb menetluskulud jätta täies ulatuses kostja kanda.

Rein Pokk
Kohtunik                                       /allkirjastatud digitaalselt/



                                                                                                       2 (2)
