                              KOHTUOTSUS
                               EESTI VABARIIGI NIMEL


Otsuse tegemise aeg ja koht       Tartu Maakohus Viljandi kohtumaja     28. detsember 2016
Kriminaalasja number              1-16-10401 (16284000248)
Kohtunik                          Kadi Aavik
Kohtuistungi sekretär             Irina Meremaa
Kriminaalasi                      Shirly Kask süüdistuses KarS § 203 lg 1 järgi
                                  kokkuleppemenetluses
Prokurör                          abiprokurör Triin Tumala
Süüdistatav                       Shirly Kask (isikukood 47810314211; elukoht: xxxx xx-x
                                  xxxxx-xxxxx xxxxxxxxx )

                                  Kriminaalkorras karistamata

                                  Kehtivaid väärteokaristusi: 2


RESOLUTSIOON

Süüdi tunnistada Shirly Kask karistusseadustiku (KarS) § 203 lg 1 järgi ja mõista talle
karistusena vangistus 1 (üks) aasta ja 6 (kuus) kuud.

Jätta KarS § 73 lg 1 ja 3 alusel karistus täielikult täitmisele pööramata, kui Shirly Kask ei
pane 2 (kahe) aastase katseaja kestel toime uusi tahtlikke kuritegusid. Katseaeg hakkab
kulgema alates kohtuotsuse kuulutamisest.

Välja mõista KrMS § 180 lg 1 alusel Shirly Kaselt riigituludesse sundraha 322 (kolmsada
kakskümmend kaks) eurot ja 50 senti ning riigi õigusabi tasu 72 (seitsekümmend kaks)
eurot riigi kasuks.

Määrata, et KrMS § 180 lg 3 alusel on Shirly Kasel õigus tasuda menetluskulud 394
(kolmsada üheksakümmend neli) eurot ja 50 senti ositi (12) kaheteistkümne kuu jooksul
alates kohtuotsuse jõustumisele järgnevast kuust. Shirly Kask on kohustatud tasuma
kohtuotsuse jõustumisele järgneva kuu 10ndaks kuupäevaks vähemalt 32,88 eurot kuni
kogusumma tasumiseni. Tasumiseks vajalikud andmed sisalduvad kohtuotsusele lisatud
makseinfos, mis tehakse kättesaadavaks ka e-toimiku (https://www.e-toimik.ee/) süsteemi
vahendusel. Tähtajaks menetluskulude tasumata jätmisel pööratakse kohtuotsus
sundtäitmisele täitemenetluse seadustikus sätestatud korras.

                                             1
Rahuldada täielikult OÜ TM Energy (registrikood xxxxxxxx ) tsiviilhagi ning välja mõista
Shirly Kaselt 22000 (kakskümmend kaks tuhat) eurot OÜ TM Energy kasuks (pangakonto
nr xxxxxxxxxxxxxxxxxxxx , AS Swedbank)

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul
alates otsuse avalikult teatavakstegemisest.

Kohtuotsus jõustub edasikaebe (apellatsiooni) tähtaja möödumisel.


KOHTUOTSUSE PÕHIOSA

I Süüdistus
Shirly Kaske süüdistatakse KarS § 203 lg 1 järgi selles, et tema 23.06.2016.a. kella 01.00 paiku,
kasutades süütevedelikku ja tulemasinat, süütas põlema Viljandi maakonnas Kolga-Jaani
alevikus, Aasa tn 4 hoovi pargitud OÜ TM Energyle kuuluva mootorsõiduki Lexus LS600HL
registreerimisnumbriga XXX XXX , mille tagajärjel tekkinud põlengus hävis sõiduauto
täielikult. Oma tahtliku tegevusega, võõra asja hävitamisel, tekitas Shirly Kask kannatanule
olulise varalise kahju summas 22000 eurot.

II Kokkuleppe sisu
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe: KarS § 203 lg 1 järgi
kvalifitseeritava kuriteo toimepanemise eest nõuab prokurör kohtus süüdistatavale karistuseks 1
(üks) aasta ja 6 (kuus) kuud vangistust. KarS § 73 lg 1 ja 3 alusel jätta karistus täielikult
täitmisele pööramata, kui Shirly Kask ei pane 2 (kahe) aastase katseaja kestel toime uut tahtlikku
kuritegu.

Süüdistatav Shirly Kask nõustus kokkulepet sõlmides ositi aasta jooksul hüvitama järgnevad
menetluskulud:
- advokaadi kaitsjatasu summas 72 eurot.
- süüdimõistva kohtuotsusega kaasnev sundraha teise astme kuriteos süüdimõistmise korral on
1,5 kuupalga alammäära, s. o summas 645 eurot. KrMS § 180 lg 3 alusel vähendada sundraha
poole võrra, s.o 322,50 eurot.

Kannatanu OÜ-le TM Energy tekitas Shirly Kask kuriteo toimepanemisega varalist kahju.
Kannatanu on esitanud tsiviilhagi varalise kahju nõudes summas 22000 eurot.

Shirly Kask kinnitas kokkulepet sõlmides, et võtab esitatud nõude omaks ning on nõus, et kohus
mõistab kannatanu kasuks tsiviilhagi välja.


                                                2
III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde. Prokurör jäi kohtuistungil samuti sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid.

Kriminaalasjas kogutud tõendid annavad aluse mõista Shirly Kase süüdi KarS § 203 lg 1 järgi ja
mõista talle karistuse vastavalt sõlmitud kokkuleppele. Samuti tuleb Shirly Kaselt välja mõista
menetluskulud vastavalt sõlmitud kokkuleppele.

Kohus selgitab, et vastavalt KarS § 78 p-le 1 hakkab kohaldatud katseaeg kulgema kohtuotsuse
kuulutamisest.

Tsiviilhagi
Kannatanu OÜ TM Energy on esitanud kriminaalasjas tekitatud ja heastamata kahjude
hüvitamiseks tsiviilhagi 22000 eurot.

Shirly Kask on kokkuleppe allkirjastamisega ja kohtuistungil antud selgitustega võtnud õigeks
kriminaalasjas esitatud tsiviilhagi ja nõustunud hüvitama kannatanule kuriteoga tekitatud kahju.
Kohus on seisukohal, et OÜ TM Energy esitatud tsiviilhagi kuulub VÕS § 1043, § 1045 lg 1 p 5,
§ 132 lg 1 ja TsMS § 440 lg 1 alusel rahuldamisele ning Shirly Kaselt tuleb OÜ TM Energy
kasuks välja mõista 22000 eurot (pangakonto nr xxxxxxxxxxxxxxxxxxxx, AS Swedbank).


(allkirjastatud digitaalselt)


Kadi Aavik
Kohtunik




                                               3
