                                                                             2-15-5815




                              KOHTUOTSUS
                                Eesti Vabariigi nimel
Kohtuasja number                2-15-5815

Otsuse tegemise aeg ja koht     23. veebruar 2016, Jõhvi

Kohus                           Viru Maakohus

Kohtunik                        Tarmo Tina
                                KÜ Uus 1A hagi VKG Soojus AS vastu 1956, 96 euro
Kohtuasi
                                nõudes
Hagihind                        1956, 96 eurot

Menetlusosalised   ja   nende Hageja: KÜ Uus 1A (RK xxx, asukoht Uus 1 A, 30327
esindajad                     Kohtla-Järve)
                                Hageja lepinguline esindaja: Tatjana Kalin (OÜ Emirlin
                                Consult Õigusbüroo, e-post tatjana.kalin@gmail.com )
                                Kostja: VKG Soojus AS (RK xxx, asukoht Ritsika 1,
                                31027 Kohtla-Järve, e-post vkgsoojus@vkg.ee )
                                Kostja esindajad: vandeadvokaat Triin Biesinger-
                                Jussmann, vandeadvokaat Reesa Paatsi (Advokaadibüroo
                                LINKLaw,              e-post         triin@linklaw.ee,
                                reesa.paatsi@linklaw.ee
Menetluse liik                  Lihtmenetlus

RESOLUTSIOON

   1. Jätta hagi rahuldamata.

Menetluskulude jaotus ja rahaline kindlaksmääramine

   2. Jätta menetluskulud KÜ Uus 1A kanda.

   3. Välja mõista KÜ-lt Uus 1A VKG Soojus AS kasuks menetluskulud
      (lepingulise esindaja kulu) 946 eurot käibemaksuta.

   4. Välja mõista KÜ-lt Uus 1A VKG Soojus AS kasuks viivis väljamõistetud
      menetluskuludelt (946 eurot) menetluskulude suurust kindlaks tegeva lahendi


                                             1
                                                                                2-15-5815
       jõustumisest alates kuni täitmiseni võlaõigusseaduse § 113 lõike 1 teises lauses
       ettenähtud ulatuses.

EDASIKAEBAMISE KORD

Kohtuotsuse peale on õigus esitada apellatsioonkaebus Tartu Ringkonnakohtule 30 päeva
jooksul, alates otsuse kättetoimetamisest, kuid mitte hiljem kui 5 kuu möödumisel esimese
astme kohtu otsuse avalikult teatavakstegemisest.
Apellatsioonkaebus võetakse menetlusse üksnes juhul, kui maakohtu otsuse tegemisel on
selgelt ebaõigesti kohaldatud materiaalõiguse normi või on selgelt rikutud menetlusõiguse
normi või on selgelt ebaõigesti hinnatud tõendeid ja see võis oluliselt mõjutada lahendit
(TsMS § 637 lg 21).

I HAGEJA NÕUE JA SEISUKOHAD

1. Hagiavalduse kohaselt sõlmiti 27.08.2003 AS-i Kohtla-Järve Soojus (kehtiva ärinimega
VKG Soojus AS) ja korteriühistu Uus 1A vahel soojusenergia ostu-müügileping nr
801003302. Lepingu Lisa 1 p. 2.7 kohaselt kohustus VKG Soojus AS teatama
massiteabevahendite kaudu soojusenergia hindade muutumisest vastavalt seaduses ettenähtud
tähtaegadele ja korrale. Alates lepingu sõlmimisest kuni 2012 detsembrini teatas kostja
massiteabevahendite kaudu, sh. ajalehes “Põhjarannik” soojusenergia hindade muutumisest.
Kostja kohaldas alates 21.01.2013 uut tariifi (55, 52 €/MWh). Kuna kostja teatas 21.12.2012
uuest tariifist ainult enda kodulehe kaudu, ei ole tegemist nõuetekohase teavitamisega. Kostja
avalikustas uue piirhinna nõuetekohaselt ajalehes “Põhjarannik” alles 30.04.2013. Sellest
tulenevalt oli kostjal õigus esitada arveid uue hinnaga alates 01.06.2013. Hageja palub kostjalt
välja mõista enammakstud summa 1956, 96 eurot.

2. Kostjal on kohustus vastavalt lepingu punktile 2.7 teatada minimaalselt 2
massiteabevahendite kaudu soojusenergia hindade muutmisest vähemalt üks kuu enne uue
hinna kehtima hakkamist. Seadusest ei nähtu, kuidas peab avalikustamine toimuma. Hageja
leiab, et uue piirhinna avalikustamine ainult kostja kodulehel ilma ettehoiatuseta ja kehtiva
lepingu sätteid muutmata ja kooskõlastamata ning et alates 01.01.2013 avalikustatakse uus
piirhind ainult interneti kaudu, on lepinguga vastuolus ja mittekohane. Kuna lepingus ei ole
määratud kostja ametlikku veebiaadressi informatsiooni kättesaamiseks ja teavitamiseks, on
see poolte vahel kooskõlastamata. Hageja ei ole jälginud VKG Soojus AS-i kodulehte, kuna
see ei ole märgitud lepingus ja mitte kuskil ei ole infot selle kohta, et kostja võib avalikustada
uue piirhinna üksnes kodulehel. Hageja ja kostja praktikas oli tavaks avalikustamine
paberkandjal. Hageja ei eita, et 07.01.2013 edastas kostja hagejale e-posti teel teate uue
piirhinna kehtima hakkamise kohta alates 21.01.2013. Hageja sai teate kätte ning esitas
viivitamatult pretensiooni, kuna kostja rikkus oma lepingulisi kohutusi lähtudes lepingu
punktist 2.7 ja KKütS § 8 lg 4.

3. Kostja avaldas esimest korda uue piirhinna üksnes oma kodulehel ilma ettehoiatuseta ja
kehtiva Lepingu sätteid muutmata ja kooskõlastamata, et käesolevast ajast (01.01.2013) alates
avalikustab kostja uue piirhinna ainult Interneti kaudu. Hageja ei olnud selleks valmis, kuna
pikemaajaliselt     rakendas     kostja    uue      piirhinna     avalikustamist      paberkandjal
massiteabevahendite kaudu, mis vastab sõlmitud Lepingu sätetele ja poolte vahel kehtivale
praktikale (2003-20012). Kostja veebilehel avalikustamine oli äärmiselt segane ja täielikult
arusaamatu, mistõttu ei saa seda lugeda kohaseks avalikustamiseks ja avalikustamise tähtaja
järgimiseks. Kostja eksitab käesoleva avalikustamisega hagejat ja teisi isikuid (tarbijaid).
Maa-gaasiseaduse ja kaugkütteseaduse muutmise seaduse eelnõu (millega muudetati KKütS §
8 lg-t 4 (eelnõu nr 426 SE III) seletuskirjast tulenevalt ei jõua sageli tarbijani ülevabariigilise

                                                2
                                                                                      2-15-5815
levikuga ajalehes avaldatud teave, kuna avalikustamine kohalikus ajalehes, oma kodulehel või
otseteatena tarbijale on märksa efektiivsem. Seega seletuskirjas rõhutatakse, et avalikustamine
peabki olema mitmes kohas. Kostja on vääral seisukohal, et avalikustamise viis on
soojusettevõtja valiku küsimus. Hagi rahuldada ja jätta menetluskulud kostja kanda.

II KOSTJA VASTUS

4. Kostja hagi ei tunnista. Lepingu p 4.13 kohaselt toimub soojusenergia tariifide seaduses
ettenähtud korras muutmise korral arveldamine uute tariifide järgi nende jõustumise hetkest
vastavat muudatust lepingusse tegemata. Konkurentsiamet kooskõlastas 21.12.2012 uue
soojuse piirhinna (55, 52 €/MWh, lisandub käibemaks) ja kostja avaldas 21.12.2012 oma
kodulehel teate soojuse piirhinna muutmisest. Lisaks saatis kostja 07.01.2013 hagejale teate
uue piirhinna kehtima hakkamise kohta alates 21.01.2013. Hageja sai nimetatud teate kätte ja
kinnitas seda oma 28.01.2013 vastuskirjas. Soojuse piirhinna muutmise kohustuslikud
tingimused on reguleeritud KKütS-ga, mitte aga hagejaga sõlmitud lepinguga. Soojusenergia
hinna määramine on allutatud avalik-õiguslikule regulatsioonile (täpsemalt KKütS §-d 8 ja 9)
ning avaliku võimu kontrollile. Müüdava soojuse piirhinna suurus, selle muutmine ja uue
hinna kehtima hakkamine ei sõltu konkreetse tarbijaga sõlmitud soojuse ostu-müügilepingus
kokkulepitust, vaid seaduse imperatiivsetest sätetest.

5. Üheski KKütS § 8 lg-s 4 redaktsioonis ei ole seadus sätestanud, et piirhinna muudatustest
tuleb teavitada mitme massiteabevahendi, ega ka kohaliku paberkandjal avaldatava ajalehe
kaudu. Seaduses ei ole täpsustatud viisi, kuidas avalikustamine peab toimuma ja
avalikustamise viis on soojusettevõtja valiku küsimus. Seadusandja on ühemõtteliselt pidanud
kohaseks viisiks kodulehel avalikustamist ning ka otseteatena teavitamist. Kostja on täitnud
mõlemad eeltoodud tingimused – avaldanud teate üks kuu enne uute hindade kehtima
hakkamist kodulehel ning teavitanud hagejat ka otseteatena e-kirja teel. Pooled ei ole
Lepingus kokku leppinud selles, kus peab kostja uuest piirhinnast teavitama. Lepingu
punktides 2.7 ja 4.13 on kokku lepitud vaid selles, et avalikustamine peab toimuma vastavalt
seadusele.

6. KKütS § 8 lg-ga 4 ei ole määratletud soojusettevõtja kohustust teavitada iga tarbijat eraldi,
vaid kostjal lasub kohustus avalikustada teave selliselt, et lepingupartneritel oleks võimalik
sellega tutvuda. Internet kujutab endast sõna tõsises mõttes riigipiire ületavat
massiteabevahendit. Ka kostja koduleht internetis kujutab endast massiteabevahendit. Kostja
koduleheküljele on juurdepääs oluliselt suuremal hulgal inimestel kui paberkandjal ajalehele
Põhjarannik. Hageja sai kostja valitud massiteabevahendi – kodulehe – kaudu vaidlusaluse
piirhinna avalikustamisest teada ning puudub mistahes hageja õiguste riive. Vaidlust ei ole, et
piirhinna muudatus avalikustati üks kuu enne piirhinna jõustumist kostja kodulehe kaudu ning
hagejale isiklikult saadeti piisava varuga enne hinnamuudatuse jõustumist kostja poolt ka
vastav teavitus e-kirjaga. Hageja on pahauskne sest, et hageja ise on kinnitanud, et jälgis
kostja kodulehte ning sai enne uue piirhinna kehtima hakkamist kätte kostja personaalse teate
hinna muutumise kohta.
Kostja palub jätta hagi rahuldamata ja menetluskulud hageja kanda.

III KOHTU PÕHJENDUSED

7. Arvestades hagi hinda 1956, 96 eurot, on tsiviilkohtumenetluse seadustiku (TsMS) § 405 lg
1 järgi tegemist lihtmenetluses lahendatava hagiga. Kohus, tutvunud tsiviilasja materjalidega
ja hinnanud asjas kogutud tõendeid, leiab et hagi tuleb jätta rahuldamata.
Pooled ei vaidle järgmiste oluliste asjaolude üle:

                                                3
                                                                                      2-15-5815
      Poolte vahel kehtib 27.08.2003 sõlmitud soojusenergia ostu-müügileping.
      Kostja on alates 2003-2012 detsembrini teatanud massiteabevahendite kaudu, sh.
       ajalehes “Põhjarannik” soojuse hindade muutumisest.
      Kostja avaldas 21.12.2012 oma kodulehel teate soojuse hinna muutmisest.
      Kostja edastas 07.01.2013 hagejale e-posti teel teate uue piirhinna kehtima hakkamise
       kohta alates 21.01.2013 ja hageja sai teate kätte.
      Kostja avalikustas uue soojuse hinna kohalikus ajalehes “Põhjarannik” 30.04.2013.
8. Hageja väited on vastuolulised. Ühelt poolt väidab hageja, et kostja teavitamiskohustus
tulenes Lepingu p. 2.7, teiselt poolt aga viitab KKütS § 8 lg 4 ja eelnõu nr 426 SE III
seletuskirjale väites, et seadusest ei nähtu, kuidas peab avalikustamine toimuma. Kohus ei
nõustu hageja seisukohaga, et kostja (müüja) teavitamiskohustus tuleneb lepingust ja tegemist
on lepingu rikkumisega. Kohus nõustub kostja väitega, et tegemist ei ole lepingulise
kohustusega ning lepingu p-s 2.7 ja 4.13 on kokku lepitud ainult selles, et avalikustamine peab
toimuma vastavalt seadusele, st. lepingus on otsene viide seadusele. Eeltoodu alusel on
ainetud hageja väited, et kostja poolt piirhinna avalikustamine veebilehel on lepinguga
vastuolus, lepingus ei ole määratud kostja ametlikku veebiaadressi, see on poolte vahel
kooskõlastamata, kostja on hinna avalikustanud lepingu sätteid muutmata ja lepingu p 2.7
täiendab ja konkretiseerib KKütS § 8 lg 4. Poolte vahelise lepingu p 2.7 ei nähtu, et see mingil
määral seaduses sätestatust erineks, sh. täpsustaks seal sätestatut. Ekslik on hageja arusaam, et
kostjal on kohustus kokku leppida teise poolega lepingu muutmises ja alles seejärel õigus
avalikustada hinnamuutus enda veebilehel. Kuna hageja on ekslikult leidnud, et tegemist on
kostja lepingust tuleneva kohustusega, on hageja eksinud ka vaidluse sisu määratlusel (kas
kostja on täitnud lepingu p 2.7 sätestatud kohustust). Tähendust ei oma hageja viited KKütS §-
le 7 lg 1 ja 14 lg 1, kuna need ei reguleeri soojuse piirhinna avalikustamise tingimusi, vaid
ostjate soojusega varustamist.
9. KKütS § 8 lg 4 kohaselt peab soojusettevõtja avalikustama oma võrgupiirkonnas soojuse
piirhinna vähemalt üks kuu enne selle kehtima hakkamist. Kohus nõustub kostja seisukohaga,
et KKütS § 8 lg-s 4 ei ole sätestatud nõuet, et piirhinna muudatustest tuleb teavitada korraga
mitme massiteabevahendi, sh. kohaliku paberväljaandes ajalehe kaudu ja igat tarbijat eraldi.
Eeltoodu ei tulene ka hageja viidatud maagaasiseaduse ja kaugkütteseaduse muutmise seaduse
eelnõu seletuskirjast. Muuhulgas on seletuskirjas öeldud, et avalikustamine kohalikus
ajalehes, oma kodulehel või tarbija otseteavitamine on märksa efektiivsem ning hinna
avalikustamise tee jääb müüja otsustada. Järelikult on väär hageja seisukoht, et avalikustamise
viis ei ole kostja (müüja) otsustada. Seletuskirjast ei tulene ka nõuet, et müüja peab
hinnamuutuse avalikustama korraga mitme massiteabevahendi kaudu.
10. Antud juhul ei vaidle pooled selle üle, et kostja (müüja) on avaldanud 21.12.2012 oma
kodulehel teate soojuse hinna muutmisest ning saatnud hagejale lisaks e-posti teel 07.01.2013
samasisulise teate, mille hageja on kätte saanud. Kuna kostja on hinnamuutuse avalikustanud
oma kodulehel, on hinnamuutuse avalikustamine toimunud KKütS § 8 lg 4 nõuetele vastavalt.
Seisukohta ei muuda ka asjaolu, et kostja on eelnevalt pika aja jooksul ostjaid hinnamuutustest
teavitanud ajalehe “Põhjarannik” paberväljaandes ja lisaks peale oma kodulehel avaldamist
teate avaldanud samas ajalehes. Tava ei muuda seadust (TsÜS § 2 lg 2). Järeldada ei saa ka
seda, et kostja on pidanud sellist avalikustamise viisi enda jaoks õiguslikult siduvaks.
11. Kohtu hinnangul ei saa seadusest tulenev nõuetele vastav avalikustamine müüja kodulehel
olla vastuolus mõistlikkuse põhimõttega nagu väidab hageja. Ekslik on hageja arusaam, et
teabe avaldamine kostja veebilehel internetis ei taga teabe võimalikult kiiret jõudmist
igaüheni. Kohus on vastupidisel seisukohal ja leiab, et interneti vahendusel leviv teave jõuab
tarbijaskonnani kõige kiiremini, võrreldes teiste massiteabevahenditega. Ka hageja poolt
viidatud seletuskirjas on selgitatud, et avalikustamine kodulehel või tarbija otseteavitamine on
                                               4
                                                                                    2-15-5815
märksa efektiivsem. KKütS § 8 lõikes 4 eesmärk on võimaldada tarbijal võtta kasutusele
meetmeid, et õigeaegselt oma kaugküttekasutust muuta selliselt, et see vastaks
hinnamuutusele. Kohus märgib, et olenemata sellise kohustuse puudumisest, võinuks kostja
lähtudes hea usu põhimõttest tarbijaid eelnevalt teavitada avalikustamise viisi muutusest, kuid
selline tegemata jätmine ei muuda asjaolu, et kostja on soojuse piirhinna avalikustanud
nõuetekohaselt ja ostjatel, sh. hagejal on olnud võimalus teabega tutvuda.
Eeltoodu alusel jääb hagi rahuldamata.
Menetluskulude jaotus ja kindlaksmääramine
Asja menetlenud kohus märgib menetluskulude jaotuse menetlusosaliste vahel kohtuotsuses
(TsMS § 173 lg 1). Menetluskulude rahalise suuruse määrab menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid (TsMS § 174 lg 1).
TsMS § 162 lg 1 järgi kannab hagimenetluse kulud pool, kelle kahjuks otsus tehti.
Kuna hagi jääb rahuldamata, jäävad menetluskulud hageja kanda.
TsMS § 138 lg 1 alusel on menetluskulud kohtuvälised kulud. TsMS § 144 p 1 järgi on
kohtuvälised kulud menetlusosaliste esindajate kulud.
Kostja menetluskulud käesolevas tsiviilasjas koosnevad Advokaadibüroo LINKLaw OÜ
õigusabiteenuse arvetest 1505080, 1511468 ja 1512470. Kostja palub välja mõista hagejalt
lepingulise esindaja kulu kokku 946 eurot (käibemaksuta) (8,6 tundi*110). Riigikohtu senises
praktikas on põhjendatud ja vajalikuks peetud tunnihind 120 eurot käibemaksuta (Riigikohtu
tsiviilkolleegiumi määrus tsiviilasjas nr 3-2-1-93-13). Seega vastab kostja esindajate poolt
näidatud tunnihind kohtupraktikale.
Arvestades kostja esindajate poolt koostatud menetlusdokumentide arvu, sisu ja mahtu ning
asja keerukust, leiab kohus, et kostja lepinguliste esindajate kulu on põhjendatud ja vajalik.
Õigusabile kulunud aeg ei ole ülemäära suur ja kulud tervikuna ei ületa tsiviilasja hinda.
Tulenevalt eeltoodust mõistab kohus hagejalt välja kostja kasuks menetluskulud 946 eurot
käibemaksuta.
Kohus märgib menetluskulude kindlaksmääramist taotlenud isiku avalduse alusel
menetluskulude kindlaksmääramise lahendis, et hüvitamisele kuuluvatelt menetluskuludelt
tuleb tasuda menetluskulude suurust kindlaks tegeva lahendi jõustumisest alates kuni
täitmiseni viivist VÕS § 113 lõike 1 teises lauses ettenähtud ulatuses (TsMS § 177 lg 4).
Kostja on vastava avalduse kohtule esitanud.



Tarmo Tina
Kohtunik
/allkirjastatud digitaalselt/




                                               5
