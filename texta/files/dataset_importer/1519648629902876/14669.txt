                                                                                          1-16-3687




                           KOHTUOTSUS
                                EESTI VABARIIGI NIMEL


Kohus                           Pärnu Maakohus
Otsuse tegemise aeg ja koht     24. mai 2016. a Haapsalu kohtumaja
Kriminaalasja number            1-16-3687 (16257000033)
Kohtukoosseis                   Kohtunik Piia Jaaksoo
Kohtuistungi sekretär           Gerda Raidla

Kriminaalasi                    Igor   Poljanski   süüdistus        KarS     §     424     järgi
                                kokkuleppemenetluses
Prokurör
                                Marelle Ulla

Süüdistatav
                                IGOR POLJANSKI – isikukood 35701254716, elukoht *,
                                telefon *, * kodanik, *haridus, emakeel * keel, töökoht * *,
                                karistamata, kahtlustatavana kinni peetud 10-11.02.2016,
                                kohaldatud tõkend elukohast lahkumise keeld.


RESOLUTSIOON
 1. Süüdi mõista Igor Poljanski KarS § 424 järgi ja karistada vangistusega 5 (viis) kuud.
 2. KarS § 68 lg 1 alusel arvata karistusaja hulka Igor Poljanski kahtlustatavana kinnipidamine 10.-
 11.02.2016 a, s.o 2 päeva ja ärakandmata karistuseks on vangistus 4 (neli) kuud 28 (kakskümmend
 kaheksa) päeva.
 3. Vastavalt KarS § 73 jätta ärakandmata vangistus Igor Poljanski suhtes tingimuslikult kohaldamata
 ning määrata, et mõistetud 4 kuu 28 päevast vangistust ei pöörata täitmisele kui Igor Poljanski 18
 (kaheksateist) kuulise katseaja jooksul ei pane toime uut tahtlikku kuritegu.
 4. Katseaja alguseks lugeda kohtuotsuse kuulutamise päev, s.o 24. mai 2016. a.
 5. Tühistada Igor Poljanski suhtes kohaldatud tõkend elukohast lahkumise keeld.
 6. KarS § 50 lg 1 p 1 alusel võtta Igor Poljanski’lt lisakaristusena ära mootorsõiduki juhtimise
 õigus 1 (üheks) kuuks, mille algust lugeda kohtuotsuse jõustumisest.
 7. Välja mõista Igor Poljanski’lt riigi tuludesse kriminaalmenetluse kulu /tasuda Maksu- ja
 Tolliameti arveldusarvele nr EE351010052031000004 SEB Pank AS-is, a/a nr
 EE502200221014193355 Swedbank AS-is, a/a nr EE401700017002872300 Nordea Bank Finland
 PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
 on märkida maksekorraldusele viitenumber 99916700033003 . Maksekorralduse selgitusse lisada:
 Haapsalu kohtumaja, otsus nr 1-16-993, menetluskulu, Igor Poljanski/:

      1                                                                                            1
                                                                                            1-16-3687


 - sundraha 645 (kuussada nelikümmend viis) eurot;
 - määratud kaitsjale makstud tasu 266 (kakssada kuuskümmend kuus) eurot 40 senti.
 Ajatada välja mõistetud kriminaalmenetluse kulu tasumise tähtaeg 12 kuu peale - määrata
 menetluskulud kogusummas 911,40 eurot tasumisele osade kaupa 12 kuu jooksul alljärgnevalt
 - esimene osamakse tasuda 15.juuniks 2016 , järgnevad 11 osamakset järgnevate kuude 15.
 kuupäevaks. Osamakse suurus 75,95 eurot. Eelnimetatud tähtaja möödumisel pööratakse otsus
 täitmisele ja saadetakse kohtutäiturile ning lisandub kohtutäituri tasu.
 8.Saata kohtuotsuse ärakiri peale kohtuotsuse jõustumist Regionaalse Maanteeameti liiklusregistri
 büroole juhtimisõiguse äravõtmise osas registrisse kande tegemiseks. Igor Poljanski on kohustatud
 viie tööpäeva jooksul otsuse jõustumisest arvates loovutama oma juhiloa Maanteeametile


Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Igor Poljanskit süüdistatakse selles, et tema juhtis 10.veebruaril 2016 kella 16:26 ajal Lääne
maakonnas Ridala vallas Uuemõisa alevikus Tallinna mnt 77 juures temale kuuluvat mootorsõidukit –
sõiduautot Kia Sportage riikliku registreerimisnumbriga * * isikuna, kelle väljahingatavas õhus oli
tõendusliku alkomeetriga Dräger Alcotest 7110 EST taatlustunnistuse nr TTRC-16-00019 mõõtes
alkoholikontsentratsioon väljahingatavas õhus mitte vähem kui 1,13 mg/l kohta, mistõttu tulenevalt
Liiklusseaduse § 69 lg 2 p 1 sätetest, mille kohaselt mootorsõidukijuht loetakse alkoholijoobes olevaks,
kui tema ühes grammis veres on vähemalt 1,50 milligrammi alkoholi või ühes liitris väljahingatavas
õhus on alkoholi 0,75 milligrammi või rohkem, juhtis Igor Poljanski mootorsõidukit alkoholijoobes
olles, millega rikkus Liiklusseaduse § 69 lg 1 nõudeid, mille kohaselt juht ei tohi olla joobeseisundis
ning tulemata mootorsõiduki juhtimisega toime sõitis tagant otsa J N poolt juhitavale mootorsõidukile
Peugeot 807 registreerimisnumbriga * *, põhjustades varalise kahjuga liiklusõnnetuse.
Eeltoodu alusel Igor Poljanski süüdistatakse KarS § 424 järgi kvalifitseeritava kuriteo s.o
mootorsõiduki joobeseisundis juhtimise toimepanemises.

Prokuröri poolt kohtus Igor Poljanski’le nõutud karistus: kohtus nõudis prokurör süüdistatavale
karistuseks KarS § 424 ettenähtud kuriteo toimepanemise eest 5 kuud vangistust. KarS § 68 lg 1 alusel
arvata karistusaja hulka eelvangistuses viibitud aeg 10-11.02.2016 s.o 2 päeva vangistust ja kandmisele
kuulub 4 kuud 28 päeva vangistust. KarS § 73 lg 1 alusel vabastada I. Poljanski kandmata vangistusest
tingimisi 18-kuulise katseajaga. KarS § 50 lg 1 alusel võtta lisakaristusena ära mootorsõiduki juhtimise
õigus 1 kuuks.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe

      2                                                                                               2
                                                                                            1-16-3687


on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Igor Poljanski süüdi, kohaldab tema suhtes kokkuleppes kokkulepitud karistuse.
Tsiviilhagi ei ole esitatud.
Tõkend – Igor Poljanski on peale teo toimepanemist kahtlustatavana kinni peetud 10.02.2016 kell
16.26 kuni 11.02.2016 kell 15.35 /tl 21-22/, milline aeg tuleb KarS § 68 lg 1 alusel arvata karistusaja
hulka. Igor Poljanski suhtes on kohaldatud tõkend elukohast lahkumise keeld /tl 35/, mis tuleb
tühistada.
Asitõendid - puuduvad.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Igor Poljanski`lt kohtuotsusega välja mõista riigituludesse
teise astme kuriteos süüdimõistmisega seoses 1,5 palga alammäära suuruses summas s.o 645 eurot (1,5
* 430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Ott Lepmets Igor Poljanski kaitsmise eest makstud tasu
266,40 eurot /tl 49-51/.
Igor Poljanski taotles kohtuistungil, et kohus võimaldaks tal tasuda menetluskulud ositi 12 kuu jooksul,
kuna korraga tasuda ei suuda.
Kohus rahuldab Igor Poljanski taotluse menetluskulude tasumise ajatamiseks KrMS § 180 lg 3 alusel.


/allkirjastatud digitaalselt/
Piia Jaaksoo
kohtunik




      3                                                                                               3
