                         KOHTUMÄÄRUS
 Kohus                                Tartu Ringkonnakohus
 Määruse tegemise aeg ja koht         20. juuni 2016, Tartu (kirjalik menetlus)
 Kriminaalasja number                 1-16-743
 Kohtukoosseis                        Tiit Lõhmus, Mati Kartau, Aarne Sarjas
 Vaidlustatud kohtulahend             Tartu Maakohtu (Viljandi kohtumaja) 27. mai 2016 määrus
                                      A.J. ile Pärnu Maakohtu 25. veebruari 2016 otsusega
                                      mõistetud karistuse täitmisele pööramises KarS § 74 lg 4
                                      alusel
 Kaebuse esitaja ja kaebuse liik      süüdimõistetu A.J. i (isikukood XXX)                  kaitsja
                                      vandeadvokaat Nikolai Kõiv, määruskaebus

RESOLUTSIOON
  1. Tartu Maakohtu 27. mai 2016 määrus jätta muutmata.
  2. Süüdimõistetu A.J. i kaitsja vandeadvokaat Nikolai Kõivu määruskaebus jätta
     rahuldamata.
   3. Välja maksta riigieelarvest Advokatuurile eraldatud vahendite arvelt
      Advokaadibüroo Nikolai Kõiv kaudu 188 (ükssada kaheksakümmend kaheksa) eurot
      40 senti, sealhulgas käibemaks 31 (kolmkümmend üks) eurot 40 senti,
      vandeadvokaat Nikolai Kõivule määruskaebemenetluses riigi õigusabi osutamise
      eest.
   4. KrMS § 187 lg 2 alusel mõista punktis 3 nimetatud menetluskulu välja A.J. ilt või
      A.J. il rahaliste vahendite puudumisel tema seaduslikult esindajalt L.J. ilt
      (isikukood 47106094918).
A.J. il või A.J. il rahaliste vahendite puudumisel tema seaduslikul esindajal L.J. il tasuda
väljamõistetud summa Maksu- ja Tolliameti arveldusarvele SEB a/a EE351010052031000004,
Danske Bank AS Eesti filiaal a/a EE873300333499990003, Nordea Bank Finland PLC Eesti
filiaal a/a EE401700017002872300 või Swedbank a/a EE502200221014193355.
Maksekorraldusele märkida viitenumber 99916700014572 ja selgitus „A.J. , 1-16-743
menetluskulud“.
Kohtukulud tasuda 30 päeva jooksul käesoleva määruse jõustumisest arvates. Kui rahalised
nõuded pole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Määruse peale võib KrMS § 384 lg 2 alusel advokaadi vahendusel Tartu Ringkonnakohtu kaudu
esitada määruskaebuse Riigikohtule 15 päeva jooksul alates päevast, mil isik sai vaidlustatavast
kohtumäärusest teada või pidi teada saama.

Asjaolud ja menetluse käik
1. Pärnu Maakohtu 25.02.2016 otsusega karistati A.J. it:
   -   KarS § 215 lg 2 p-de 1, 2 järgi karistusega 6 kuud vangistust;
                                               1
   -   KarS § 199 lg 2 p-de 4, 7 järgi karistusega 8 kuud vangistust;
   -   KarS § 213 lg 2 p-de 1, 4 järgi karistusega 1 aasta vangistust.
KarS § 63 lg 2, § 64 lg 1 alusel loeti kergem karistus kaetuks raskeima karistusega, mõistes A.J.
ile liitkaristuseks 1 aasta vangistust.
KarS § 74 lg-te 1, 3 alusel jäeti mõistetud vangistus tingimisi täitmisele pööramata, kui A.J. ei
pane 1-aastase katseaja jooksul toime uut tahtlikku kuritegu ja täidab KarS § 75 lg-s 1 sätestatud
kontrollnõudeid kriminaalhooldaja järelevalve all.
Lisaks määrati A.J. ile lisakohustused: KarS § 75 lg 2 p 2 alusel kohustus mitte tarvitada
alkoholi; KarS § 75 lg 2 p 4 alusel kohustus lõpetada 8. klass 31.08.2016; KarS § 75 lg 2 p 8
alusel kohustus osaleda sotsiaalprogrammis (MDFTpereteraapia); KarS § 75 lg 2 p 7 alusel
kohustus mitte suhelda käesolevas kriminaalasjas süüdistatavate isikutega.
2. 16.05.2016 esitas kriminaalhooldusametnik maakohtule erakorralise ettekande A.J. i kohta
karistuse täitmisele pööramiseks, kuna süüdimõistetu ei täida talle määratud lisakohustust ega
järgi kontrollnõudeid.
Maakohtu määrus
3. Tartu Maakohtu 27.05.2016 määrusega pöörati KarS § 74 lg 4 alusel täitmisele A.J. ile
25.02.2016 otsusega mõistetud karistuse kandmata osa, s.o 1 aasta vangistust.
3.1. Maakohus on seisukohal, et nähtuvalt kriminaalhooldaja poolt kohtule esitatud
erakorralises ettekandes toodud asjaoludest ja kohtuistungil uuritud tõenditest, mh A.J. i
ütlustest, ei ole A.J. süstemaatiliselt täitnud käitumiskontrolli ajaks temale pandud kohustusi.
A.J. ei ole ilmunud alates 20.04.2016 kriminaalhooldusosakonda kriminaalhooldajaga
kokkulepitud aegadel (s.o 20.04.2016 ja 27.04.2016) registreerimisele. Lisaks eeltoodule on
A.J. rikkunud KarS § 75 lg 2 p 2 järgi pandud kohustust - mitte tarvitada alkoholi (A.J. tarvitas
koos A.R. ega 18.03.2016 ja 20.03.2016 alkoholi) ning on rikkunud KarS § 75 lg 2 p 7 alusel
määratud kohustust – mitte viibida kohtu määratud paikades ega suhelda kohtu määratud
isikutega (s.o kriminaalasjas nr 1-16-743 Pärnu Maakohtu 25.02.2016 kohtuotsusega määratud
kohustust mitte suhelda süüdistatavate isikutega).
3.2. Hoolimata eelmärgitust, on A.J. peale Pärnu Maakohtu 25.02.2016 kohtuotsuse jõustumist
suhelnud A.R. ega ja A.T. iga, milline asjaolu nähtub PPA Lõuna prefektuuri 31.03.2016
vastusest päringule A.J. i kohta (tl 20) ning Pärnu Maakohtu 05.05.2016 määrusest
kriminaalasjas nr 1-16-3870 A.J. i vahistamise kohta. Vahistamismäärusest selgub, et A.J. it
kahtlustatakse uute kuritegude toimepanemises koos isikutega, kellega on temal keelatud
suhelda. A.J. ile on esitatud kahtlustused KarS § 200 lg 2 p 7; KarS § 215 lg 2 p 1, 2 ja § 199
lg 2 p-de 7, 8 ja 9 järgi kvalifitseeritavate kuritegude toimepanemises (tl 25).
3.3. A.J. käitumiskontrolli nõuete rikkumist põhjendada ei oska. Samuti ei oska ta kohtule
selgitada, miks ta koolikohustust ei täida ning ligemale kuu aja jooksul ei ole koolis käinud.
Eeltoodust nähtuvalt leidis maakohus, et senise kriminaalhoolduse jooksul ei ole süüdimõistetu
suhtunud lugupidavalt ja tõsiselt kriminaalhooldusesse. Põhjendatud on Pärnu Maakohtu
25.02.2016 otsusega A.J. ile mõistetud kandmata vangistuse täitmisele pööramine.

Määruskaebuse sisu
4. Maakohtu määruse peale esitas kaebuse süüdimõistetu A.J. i kaitsja, kes palub maakohtu
määruse tühistada, jätta tingimuslik vangistus täitmisele pööramata ning menetluskulud riigi
kanda. Määruskaebuses leitakse, et maakohus on rikkunud kaalutluskohustust, jättes
arvestamata vangistust välistavad asjaolud nagu süüdimõistetu nooruse ja isikuomadused.
Süüdimõistetu jätkab sotsiaalprogrammi ning tal on esinenud tugev depressioon, mis on jätnud
jälje psüühikale. A.J. ei hinnanud kõiki oma tegevuse tagajärgi, mida ta nüüd kahetseb. Olles
vahi all alates 05.05.2016, on süüdimõistetul olnud aega järele mõelda, ta soovib lõpetada 8-

                                                2
ndat klassi, minna õppima kutseõppeasutusse ja tööle. A.J.       oli mõjutatud kuritegelikest
isikutest ning soovib veel ühte võimalust.

Ringkonnakohtu poolt tuvastatud asjaolud ja järeldused
5. Ringkonnakohus on seisukohal, et maakohtu määrus on seaduslik ja põhjendatud ning
määruskaebuse rahuldamiseks selles toodud motiividel puudub alus, nõustudes maakohtu
määruses toodud põhistustega.
6. Kuigi KarS § 74 lg 4 kohaselt ei too katseaja tingimuste rikkumine obligatoorselt kaasa
karistuse täitmisele pööramist, vaid annab nii kriminaalhooldusametnikule kui kohtule
kaalutlusõiguse, leiab kolleegium, et A.J. i puhul on vangistuse täitmisele pööramine
põhjendatud. Kriminaalhooldaja erakorralise ettekande kohaselt ei ole süüdimõistetu täitnud
kohustusi ega kontrollnõudeid. Kriminaalhooldusalune oli teadlik talle määratud kohustustest,
mõistetud karistusest ning teadlik, mis saab siis, kui ta ei täida talle määratud kohustusi ja
kontrollnõudeid. Ka A.J. ise on tunnistanud rikkumisi ning maakohtu istungil leidnud, et
karistus tuleb täitmisele pöörata. Kohtukolleegium nõustub maakohtu poolt avaldatuga, et ei
ole usutav, et just nüüd on A.J. valmis on käitumist muutma ning on aru saanud rikkumiste
tagajärgedest. Ringkonnakohus märgib, et süüdimõistetule on antud võimalus kanda karistust
vabaduses, kuid A.J. ei ole sellest vastavaid järeldusi teinud ega ole allunud korrale.
7. Ringkonnakohus leiab, et A.J. i suhtes katseaja pikendamine või täiendavate kohustuste
määramine ei oleks otstarbekas, kuna isik teadlikult rikub käitumiskontrolli nõudeid ja ei ole
võimeline alluma kriminaalhooldusele. Ringkonnakohus nõustub, et tegemist on noore isikuga,
kuid arvestades toimepandud kuritegusid ning süstemaatiliselt kriminaalhoolduse nõuete
rikkumisi, siis ei ole kohus veendunud, et täiendava võimaluse andmine muudaks olukorda.
Süüdimõistetu on teadlik, millised tagajärjed saabuvad, kui ta ei täida talle kohtuotsusega
määratud kohustusi. Pannes toime rikkumise, peab isik saama aru, et sellele järgnevad ka
tagajärjed. Määruskaebuses väljatoodu ei anna alust maakohtuga võrreldes teistsugusele
seisukohale asumiseks.
8. Kaitsja on esitanud kaitsjatasutaotluse riigi õigusabi tasu suuruse kindlaksmääramiseks,
milles taotleb tasu kokku summas 236,4 eurot, sh käibemaks 39,40 eurot. Tasu koosneb
maakohtu määrusega tutvumisest 1 pooltunni ulatuses, kohtumääruse tutvustamisest
süüdimõistetule ja seisukoha ärakuulamisest 2 pooltunni ulatuses, määruskaebuse koostamisest
ja esitamisest 4 pooltunni ulatuses ning sõidukuludest Viljandi-Pärnu-Viljandi 190 km (57
eurot, millele lisandub käibemaks 11,40 eurot). Ringkonnakohus leiab, et tasutaotlus
määruskaebuse koostamise ja esitamise eest tulenevalt määruskaebuse mahust ja faktiliste
asjaolude ümberkirjutamisest sellises suuruses ei ole põhjendatud ning kuulub rahuldamisele
osaliselt, s.o 2 pooltunni ulatuses. Seega määratud kaitse eest kuulub väljamõistmisele tasu
summas 120 eurot, sh käibemaks 20 eurot. Sõidukulude arvestus jääb muutmata ning on
põhjendatud. Kokku kuulub rahuldamisele tasutaotlus summas 188,40 eurot, sh käibemaks
31,40 eurot.
KrMS § 175 lg 1 p 4 ja § 187 lg 2 alusel tuleb A.J. il hüvitada N. Kõivu kaitsjatasu 188,40
eurot. Kui A.J. il puuduvad rahalised vahendid, siis tuleb hüvitada menetluskulud tema
seaduslikul esindajal. Kohustuse täitmise eest vastutab seaduslik esindaja alaealise isiku
täisealiseks saamiseni.
9. Eeltoodust tulenevalt ning juhindudes KrMS § 390 ja § 337 lg 1 p-st 1 leiab ringkonnakohus,
et Tartu Maakohtu 27.05.2016 määrus tuleb jätta muutmata ja süüdimõistetu kaitsja
määruskaebus rahuldamata.
        /allkiri/                     /allkiri/                     /allkiri/
        Tiit Lõhmus                  Mati Kartau                  Aarne Sarjas



                                              3
