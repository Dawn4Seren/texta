                            KOHTUMÄÄRUS
                       kriminaalhooldaja erakorralise ettekande kohta


Kohus                              Pärnu Maakohus

Määruse tegemise aeg               22.juuni 2016.a. Rapla, kirjalikus menetluses

Kriminaalasja number               1-15-4396

Kohtunik                           Lea Pavelson

Kriminaalasi                       Tallinna Vangla Pärnu kriminaalhooldusosakonna Rapla
                                   talituse kriminaalhooldusametnik Piret Jaakbergi erakorraline
                                   ettekanne Peeter Eha kohta.

                                   Peeter Eha, isikukood 35606140269,              elukoht   xxxxxx
Süüdimõistetu
                                   maakond, xxxxx alev, xxxxxx xxxx
Kohtuistungi aeg
                                   10.juuni 2016.a.

RESOLUTSIOON

Jätta kriminaalhooldaja erakorraline ettekanne Peeter Ehale mõistetud karistuse täitmisele
pööramiseks rahuldamata.

Vabastada Peeter Eha Pärnu Maakohtu 08.07.2015 otsusega määratud üldkasuliku töö
tundide tegemisest.

Määrus saata süüdimõistetule ja kriminaalhooldajale.

Edasikaebamise kord

Määruse peale võib süüdimõistetu esitada määruskaebuse Tallinna Ringkonnakohtule 15 päeva
jooksul, arvates määruse kättesaamisele järgnevast päevast. Määruskaebus tuleb esitada maakohtu
kaudu.

Asjaolud

Peeter Eha on süüdi mõistetud Pärnu Maakohtu poolt 08.juuni 2015.a. KarS § 121 järgi ja karistatud
kuue (6) kuulise vangistusega, millest seoses kahtlustatavana kinnipidamisega 30.juulil 2013.a. on
üks (1) päev kantud ja vangistuse kandmata osaks jäi viis (5) kuud ja kakskümmend üheksa (29)
päeva. KarS § 65 lg 2 kohaselt suurendati mõistetud karistust Pärnu Maakohtu poolt 11.05.2012.a.
                                                2

mõistetud kahekümne kaheksa (28) päevase vangistuse võrra ja liitkaristuseks mõisteti kuus (6)
kuud ja kakskümmend seitse (27) päeva vangistust. KarS § 69 lg 1 alusel asendati vangistus
kahesaja seitsme (207) tunni üldkasuliku tööga, mille tähtajaks määrati üks (1) aasta arvates
kohtuotsuse jõustumisest. Kuni üldkasuliku töö lõpuni pidi Peeter Eha täitma KarS 75 lg 1 ette
nähtud käitumiskontrolli nõudeid.

Kriminaalhooldaja ettekande kohaselt on Peeter Eha võetud arvele Tallinna Vangla Pärnu
kriminaalhooldusosakonna Rapla esinduses 29.06.2015. Algselt määrati ta üldkasuliku tööd tunde
tegema MTÜ Sutlema Väravatorni Seltsi, Virve Õunapuu juhendamisele. Kohila Vallavalitsuse
juhendaja Anu Adamson ei olnud isikule nõus tööd pakkuma, kuna Peeter Eha tervislik seisund on
piisavalt halb, et juhendaja ei pidanud tema tööle rakendamist inimlikuks. Esimest ajakava rikkus P.
Eha koheselt kahel päeval kui ei ilmunud ajakava järgselt tunde sooritama. Käitus
ebausaldusväärselt kahel korral-03.11.2015 teostatud üldkasuliku töö kontrolli käigus ei viibinud
tööobjektil, helistades väitis, et oli janu kustutamiseks õunu otsima läinud.10.03.2015 helistas
ametnik P. Ehale, kes ütles et ta on tööl, kuid kella 13:00 ajal teostatud kontrolli käigus tuvastati, et
teda ei ole tööl. Samuti on juhendaja Virve Õunapuu korduvalt kahelnud isiku kohal viibimises ning
töö tegemises. 19.11.2015 koostati isikule kirjalik hoiatus põhjusel, et ta ei sooritanud juulis ühtegi
tundi üldkasulikku tööd ja oktoobris rikkus ajakava 5 päeval. Talvisel perioodil ei olnud võimalik P.
Ehat tööle suunata, kuna Virve Õunapuul ei ole talvekuudel tööd pakkuda ning Anu Adamson
keeldus kategooriliselt Peeter Ehale tööd pakkumast. 10.05.2016 võttis ametnik taas ühendust Virve
Õunapuuga üldkasuliku töö korraldamiseks. Virve Õunapuu sõnul pole tal P. Ehale tööd pakkuda,
sest tööd saab pakkuda inimesele, kellel on liikumisvõime korras ning keda saab usaldada.
25.05.2016 seisuga on isikul sooritamata 147 tundi, tähtajaks 25.06.2016.a.
Kriminaalhooldaja taotleb ettekande kohaselt karistuse täitmisele pööramist, kuna isikul ei ole
reaalselt võimalik tunnid tähtaegselt ära teha. Peeter Ehal on suures mahus tunde sooritamata ning
nende sooritamiseks puudub sobiv töökoht isiku tervisliku seisundi tõttu.

10.06.2016 toimunud kohtuistungil nõustus kriminaalhooldaja Peeter Eha üldkasuliku töö
tegemisest vabastamisega seoses Peeter Ehale määratud 100% töövõimetusega kestvusega
31.12.2014 kuni 31.12.2017.a. (viide tl 12-15).

Kohtu seisukoht

Kohus, tutvunud erakorralise ettekandega, leidis, et kriminaalhooldaja erakorraline ettekanne tuleb
jätta rahuldamata.

KarS § 69 lg 6 kohaselt kui süüdlane hoiab üldkasulikust tööst kõrvale, ei järgi kontrollnõudeid või
ei täida talle pandud kohustusi, võib karistust täideviiv ametnik teda kirjalikult hoiatada või kohus
määrata süüdlasele täiendavaid kohustusi vastavalt käesoleva seadustiku § 75 lõikes 2 sätestatule,
pikendada töö tegemise tähtaega, arvestades käesoleva paragrahvi lõikes 3 sätestatud üldkasuliku
töö üldist tähtaega, või pöörata süüdlasele mõistetud aresti või vangistuse täitmisele.

Kohus nõustub asjaoluga, et Peeter Eha on rikkunud talle kohtuotsusega pandud üldkasuliku töö ja
käitumiskontrolliga kaasnevaid nõudeid. Peeter Ehale määratud üldkasuliku töö tegemise tähtajaks
on 25.06.2016.a.

KarS § 79 lg 1 sätestab, et parandamatult rasket haigust põdeva isiku võib kohus karistuse
kandmisest vabastada. Seejuures arvestab kohus toimepandud kuriteo asjaolusid, süüdlase isikut ja
haiguse iseloomu.
                                              3

Kohus leiab, et nimetatud rikkumisele taotletav sanktsioon – pöörata ära kandmata karistus
täitmisele, ei ole käesoleval juhul võimalik, sest antud juhul on kohtu hinnangul tegemist küll
üldkasuliku töö ja käitumiskontrolli nõuete rikkumisega, kuid kuna Peeter Ehale on 31.12.2014.a.
määratud 100% töövõimetus, siis ei ole võimalik talle teostamata üldkasuliku töö ulatuses vangistust
täitmisele pöörata.

Lähtudes eeltoodust kohus leiab, et kriminaalhooldaja erakorraline ettekanne Peeter Eha suhtes tema
poolt teostamata 147 ÜKT tunni ulatuses täitmisele pööramiseks tuleb jätta rahuldamata. Vabastada
Peeter Eha Pärnu Maakohtu 08.07.2015 otsusega määratud üldkasuliku töö tundide tegemisest.


(allkirjastatud digitaalselt)

Lea Pavelson
kohtunik
