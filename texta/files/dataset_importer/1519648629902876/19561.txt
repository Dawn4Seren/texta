                       KOHTUMÄÄRUS
 Kohus                                Viru Maakohus

 Kohtunik                             Maido Roots

 Määruse tegemise aeg ja koht         01.04.2016.a., Rakvere kohtumaja

 Tsiviilasja number                   2-15-125803

 Tsiviilasi                           OÜ Aktiva Finants hagi A S’i vastu põhivõla 287,10 euro ja
                                      sissenõutavaks muutunud viivise 186,90 euro, kokku 474.- euro
                                      ja tulevikus sissenõutavaks muutuva viivise nõudes

 Menetlustoimingud                    Menetluse lõpetamine hagist loobumisega

 Menetlusosalised ja nende            Hageja: OÜ Aktiva Finants (reg.kood 10746479)
 esindajad                            Hageja esindaja: Kadri Timuska volikirja alusel

                                      Kostja: A S (isikukood xxxx)
                                      Kostja lepinguline esindaja: Maarika Kutser
RESOLUTSIOON:
Lõpetada menetlus      tsiviilasjas    nr   2-15-125803    seoses   hageja    hagist    loobumise
vastuvõtmisega.
Tagastada riigieelarvest hagejale menetluses tasutud riigilõivust pool, s.o 62,50
(kuuskümmend kaks eurot ja 50 senti). Tagastatav riigilõiv summas 62,50 eurot kanda
Julianus Inkasso OÜ kontole nr EE222200221015269783 (AS Swedbank).
Jätta menetluskulud hageja kanda.
Mõista hagejalt OÜ-lt Aktiva Finants kostja A S’i kasuks välja menetluskulud summas 100.-
eurot ning kanda need M S arveldusarvele nr. xxxxx.
Toimetada kohtumäärus pooltele kätte.


Edasikaebamise kord:
Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul, kohtumääruse kättetoimetamisest.




                                                                                             1
Asjaolud:
Viru Maakohtu menetluses on tsiviilasi nr 2-15-125803 OÜ Aktiva Finants hagi A S’i vastu
põhivõla 287,10 euro ja sissenõutavaks muutunud viivise 186,90 euro, kokku 474.- euro ja
tulevikus sissenõutavaks muutuva viivise nõudes.
23.03.2016.a. esitas hageja taotluse hagist loobumiseks. Hageja kinnitas, et on loobumise
tagajärgedest teadlik. Hageja palus tagastada pool tasutud riigilõivust, so 62,50 eurot.
Kostja nõustus 24.03.2016.a. seisukohas hagist loobumisega.
Kostja poolt esitatud menetluskulude nimekirja kohaselt kulus hagimaterjalidega tutvumisele
ja vastuse koostamisele 1 tund. Tunnihinna suurus on 100.- eurot ilma käibemaksuta. Hageja
palus menetluskulud summas 100.- eurot kanda M S arveldusarvele nr xxxx.
Kohtumääruse põhjendused:
Kohus, tutvunud hagist loobumise avalduse ning tsiviilasja materjalidega, leidis, et tsiviilasja
menetlus tuleb lõpetada ja hagejale tuleb tagastada pool menetluses tasutud riigilõivust.
TsMS § 428 lg 1 p 3 kohaselt lõpetab kohus menetluse otsust tegemata, kui hageja on hagist
loobunud. TsMS § 429 lg 1 kohaselt võib hageja hagist loobuda kuni hagi kohta tehtud lahendi
jõustumiseni, esitades selleks avalduse. Kohus võtab hagist loobumise vastu määrusega, millega
ühtlasi lõpetab asja menetluse.
Hageja on loobunud oma hagist. Kuna hagist loobumine ei ole vastuolus seadusega, ei kahjusta
poolte mainet ega avalikku huvi, siis võtab kohus hagist loobumise vastu ja lõpetab tsiviilasja
menetluse.
Kostja on nõustunud hagist loobumisega.
Kohus selgitab pooltele menetlustoimingu tegemise või tegemata jätmise tagajärgi, et vastavalt
TsMS § 432, kui menetlus on lõpetatud, ei saa hageja uuesti pöörduda kohtusse hagiga sama kostja
vastu vaidluses samal alusel sama hagieseme üle. Kui menetlus on lõpetatud hagist loobumise tõttu
või kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti.


Menetluskulud ja riigilõivu tagastamine:
TsMS § 150 lg 2 p 2 alusel pool menetluses tasutud riigilõivust tagastatakse, kui hageja loobub
hagist. TsMS § 150 lg 4 esimese lause kohaselt riigilõivu tagastab kohus, kelle menetluses asi
viimati oli, üksnes selle menetlusosalise avalduse alusel, kes riigilõivu tasus või kelle eest riigilõiv
tasuti. Sama lõike kolmanda lause järgi riigilõiv tagastatakse menetlusosalisele, kes selle pidi
tasuma, või tema korraldusel muule isikule.
Hageja on tasunud riigilõivu 45.- eurot 27.11.2015.a. ja täiendavalt 80.- eurot 01.02.2015.a. kokku
125.- eurot.
Kohus leiab, et hagejale tuleb tagastada pool menetluses tasutud riigilõivust ehk 62,50 eurot.
TsMS § 168 lg 4 kohaselt, kui hageja loobub hagist või võtab selle tagasi, kannab ta kostja
menetluskulud, välja arvatud juhul, kui ta loobub hagist või võtab selle tagasi seetõttu, et kostja
on nõude pärast hagi esitamist rahuldanud.
Kuna hageja loobus hagist, jäävad poolte menetluskulud hageja kanda. Kostjal on tekkinud
lepingulise esindaja kulud.
TsMS § 174 lg 1 kohaselt menetluskulude rahalise suuruse määrab menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
                                                                                                   2
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.
Kohus leiab, et hageja lepingulise esindaja kulud on täies ulatuses põhjendatud, mistõttu tuleb
hageja taotlus menetluskulude kostjalt väljamõistmiseks rahuldada.
Kohus leiab, et kostja esindaja ajakulu hagimaterjaliga tutvumisel ja vastuse koostamisel 1 tunni
ulatuses on vajalik ja põhjendatud. Arvestades tunnihinnaks 100.- eurot, moodustavad kostja
menetluskulud 100.- eurot, mis tuleb hagejalt välja mõista.


Kohtunik                              /digitaalselt allkirjastatud/                Maido Roots




                                                                                            3
