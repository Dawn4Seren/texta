                                KOHTUOTSUS
                              /ÕIGEKSVÕTUOTSUS/
                              Eesti Vabariigi nimel
Kohtuasja number                2-15-124705

Otsuse tegemise aeg ja koht     04. veebruar 2016. a, Jõhvi

Kohus                           Viru Maakohus

Kohtunik                        Viljo Junolainen

Kohtuasi                        AS Era Liisingu Inkassoteenused hagi K. V. vastu 860
                                euro võlgnevuse nõudes
                                Hagihind 860 eurot

Menetluse staatus               Kirjalik menetlus
                                Hageja:             AS Era Liisingu Inkassoteenused (RK
Menetlusosalised
                                                    xxx, asukoht: Tartu mnt 24-15, 10115
                                                    Tallinn)
                                ,
                                Hageja esindaja:    K. Vahar (Tallinna Õigusbüroo OÜ,
                                                    volikirja        alusel,    e-post:
                                                    K.@tallinnlaw.ee)

                                Kostja:             K. V. (IKxxx kinnipeetav xxx)


RESOLUTSIOON


    1. AS Era Liisingu Inkassoteenused hagi rahuldada õigeksvõtuotsusega.

    2. Välja mõista K. V.lt AS Era Liisingu Inkassoteenused kasuks 860 (kaheksasada
       kuuskümmend) eurot (sh põhivõlgnevus 400 eurot, viivised 360 eurot, intress 77
       eurot, sissenõudmise kulu 23 eurot).

    3. Menetluskulud jätta kostja K. V. kanda. Välja mõista K. V.lt AS Era Liisingu
       Inkassoteenused kasuks 295 (kakssada üheksakümmend viis) eurot.



1
    4. Välja mõista K. V.lt hageja AS Era Liisingu Inkassoteenused kasuks viivis
       protsendina menetluskuludelt (295 eurolt) alates kohtulahendi jõustumisest kuni
       täitmiseni VÕS § 113 lg 1 sätestatud määras.

    5. Saata kohtuotsus menetlusosalistele teadmiseks.


EDASIKAEBAMISE KORD


Menetlusosalised võivad esitada otsuse peale apellatsioonkaebuse. Apellatsioonkaebuse
võib esitada vahetult Tartu Ringkonnakohtule 30 päeva jooksul, alates otsuse apellandile
kättetoimetamisest, kuid mitte hiljem kui viie kuu möödumisel Viru Maakohtu
kohtuotsuse     avalikult    teatavakstegemisest.   Tartu    Ringkonnakohus         võib
apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil.


Asjaolud ja menetluse käik


1. Hageja esitas Viru Maakohtule hagi kostja vastu 860 euro võlgnevuse nõudes.

2. Kostja esitas 02.02.2016. a kohtule kirjaliku vastuse. Vastuses tunnistab kostja nõuet ning
selgitab, et hetkel viibib vahi all, tegeleb õpingutega. Kinnipidamisasutusest vabanemisel kui ta
asub tööle on võimalus tegeleda võlgnevuse likvideerimisega.


Kohtuotsuse põhjendused


3. Kohus, tutvunud toimiku materjalidega, leiab, et hagi on põhjendatud ja kuulub rahuldamisele
õigeksvõtuotsusega.

4. Tsiviilkohtumenetluse seadustiku (TsMS) § 444 lg 4 kohaselt võib kirjeldava ja põhjendava
osa jätta välja tagaseljaotsusest ja kostja õigeksvõtul põhinevast otsusest.

5. Vastavalt TsMS § 440 lg 1, kui kostja võtab kohtuistungil või kohtule esitatud avalduses
hageja nõude õigeks, rahuldab kohus hagi.

6. Kuigi TsMS § 444 lg 3 võimaldab kohtul teha õigeksvõtul põhineva otsuse kirjeldava ja
põhjendava osata, peab kohus vajalikuks märkida, et hagi on õiguslikult põhjendatud
võlaõigusseaduse (VÕS) § 3 lg 4, § 76 lg 1, § 100, § 101 lg 1 p 1, § 108 lg 1, § 113 ja tõendatud
kostja omaksvõtuga.

7. Eeltoodust ning TsMS § 434, § 436, § 438, § 442 ja § 632 lähtudes rahuldab kohus hagi.

8. Kohus selgitab kostjale, et kostjal on õigus taotleda hagejalt võla maksmise ajatamist ning
maksegraafiku sõlmimist.


2
Menetluskulude jaotus


9. Vastavalt TsMS § 173 lg 1 ja 4 märgib asja menetlenud kohus kohtuotsuses kindlaks
menetluskulude jaotuse menetlusosaliste vahel ning kulude jaotuses ette näeb kohus ette,
millised menetluskulud keegi menetlusosalistest peab kandma.

10. TsMS § 174 1 lg 1 kohaselt määrab kohus õigeksvõtuotsuses lisaks jaotusele ka hüvitatavate
menetluskulude rahalise suuruse.

11. TsMS § 162 lg 1 järgi kannab hagimenetluse kulud pool, kelle kahjuks otsus tehti. Kohus
rahuldab hagi, menetluskulud kannab kostja K. V..

12. Hageja palub kostjalt välja mõista hageja menetluskulude katteks 295 eurot, millest 120
eurot on õigusabikulud ja 175 eurot tasutud riigilõivust.

13. Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.

14. TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.




/ allkirjastatud digitaalselt /



Viljo Junolainen
Kohtunik




3
