                          KOHTUMÄÄRUS

Kohus                             Viru Maakohus

Kohtunik                          Kristel Vedro

Määruse tegemise aeg ja koht      30. juuni 2016, Rakvere Kohtumaja

Väärteoasja number                4-16-490

Väärteoasi                        Politsei- ja Piirivalveameti      taotlus Markus
                                  Kuznetsovile asenduskaristuse määramiseks
Menetlustoiming                   Taotluse läbivaatamine
Menetlusosalised ja
nende esindajad                   Menetlusalune isik: MARKUS KUZNETSOV (i.k.
                                  38907045213), rahvastikuregistri järgne elukoht: xxxx;
                                  tegelik elu- ja viibimiskoht teadmata
                                  Kohtuväline menetleja (avaldaja): Politsei- ja
                                  Piirivalveamet, Ida prefektuur; e-post: ida@politsei.ee
RESOLUTSIOON
Jätta Politsei- ja Piirivalveameti taotlus Markus Kuznetsovile asenduskaristuse
määramiseks rahuldamata.
Edasikaebamise kord
Kohtumääruse peale on kohtumenetluse poolel õigus esitada määruskaebus 15 päeva
jooksul alates päevast, mil ta sai vaidlustatavast määrusest teada või pidi teada saama.

Asjaolud ja kohtumääruse põhjendused

Politsei- ja Piirivalveameti   11.04.2014 kiirmenetluse otsusega väärteoasjas nr.
2302,14,005550 määrati Markus Kuznetsovile LS § 239 lg 1 p 1 alusel karistuseks rahatrahv
33 trahviühiku ulatuses, s.o. summas 132 eurot. Kohtuvälise menetleja lahend jõustus
28.04.2014.

Politsei- ja Piirivalveamet esitas 26.01.2016 Viru Maakohtule avalduse Markus Kuznetsovile
asenduskaristuse määramiseks s.o. rahatrahvi asendamiseks arestiga.
Viru Maakohus määras kohtuistungi toimumise ajaks 26.02.2016. Kohtukutset ei olnud
võimalik Markus Kuznetsovile kätte toimetada aadressil xxxx ning see tagastati kohtule
hoiutähtaja möödumisel.

Kohus lükkas asja arutamise edasi ja määras uueks kohtuistungi toimumise ajaks 20.04.2016
korrates kohtukutset eelnimetatud aadressil. Ka see kohtukutse tagastati kohtule hoiutähtaja
möödumisel. Kohus lükkas taaskord asja arutamise edasi ning kordas samal aadressil
kohtukutset 27. juuniks 2016 määratud kohtuistungile.

27.06.2016 toimunud kohtuistungile menetlusalune isik ei ilmunud, mitteilmumise põhjuseid
pole kohtule teatatud. Kohtukutset kohtule tagastatud pole.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku § 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

VTMS § 211 lg11 sätestab, et rahatrahvi asendamise arestiga või üldkasuliku tööga lahendab
maakohus süüdlase osavõtul.

VTMS § 211 lg 3 sätestab, et juhul, kui rahatrahvi asendamine arestiga või üldkasuliku tööga
ei ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta rahuldamata.

Lähtudes eeltoodust jätab kohus Politsei- ja Piirivalveameti esitatud     taotluse   Markus
Kuznetsovile asenduskaristuse kohaldamiseks rahuldamata.


/allkirjastatud digitaalselt/

Kristel Vedro
kohtunik
