                                                                                             1

                                                                      Väärteoasi nr 4-16-582




                            KOHTUMÄÄRUS

Kohus                              Viru Maakohus

Määruse tegemise aeg ja koht       20.05.2016, Rakvere kohtumaja

Väärteoasja number                  4-16-582

Kohtunik                            Heli Väinaste

Kohtuistungi sekretär               Enjar Malm

Tõlk                                Irina Ogurova


Taotlus                             Politsei- ja Piirivalveameti Põhja prefektuuri taotlus
                                    Aleksandr Dantšukov’ile väärteoasjas
                                    nr: 2302,13,000938 asenduskaristuse kohaldamiseks

Asja läbivaatamise kuupäev         20.05.2016


Resolutsioon

Rahuldada Politsei- ja Piirivalveameti (registrikood 70008747 Pärnu mnt 139, 15028 Tallinn)
Põhja prefektuuri taotlus 28.01.2016 ning asendada Politsei- ja Piirivalveameti Põhja
prefektuuri korrakaitsebüroo liiklusjärelevalvetalituse liikluspolitseiniku A W 24.01.2013
kiirmenetluse otsusega nr 10220122348096 väärteoasjas nr: 2302,13,000938 ALEKSANDR
DANTŠUKOV’ile (isikukood 36404013731, elukoht xxxx, xxxx, telefon xxxx)
liiklusseaduse § 215 alusel määratud rahatrahv 100 trahviühikut, s.o 400 eurot 10 (kümne)
päevase arestiga.

Aleksandr Dantšukov’il ilmuda aresti kandmiseks Politsei- ja Piirivalveameti Ida prefektuuri
Narva arestikambrisse (asukoht Narva, Vahtra 3) 24.05.2016 kell 09.00, mis lugeda tema
aresti kandmise alguseks.

VTMS § 205 lg 4 kohaselt, kui süüdlane ei ilmu määratud ajaks aresti kandmisele,
kohaldatakse tema suhtes sundtoomist.
                                                                                               2

Määruse väljatrükk saata täitmiseks Politsei- ja Piirivalveameti Ida prefektuuri Narva
politseijaoskonnale, teadmiseks Politsei- ja Piirivalveameti Põhja prefektuurile ja Jõhvi
kohtutäiturile Natalja Malahhova’le.


Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Põhja prefektuur esitas 28.01.2016 Viru Maakohtu Jõhvi
kohtumajale taotluse ühes lisadega Aleksandr Dantšukovile väärteoasjas nr: 2302,13,000938
asenduskaristuse kohaldamiseks. Viru Maakohtu määrusega nr 4-16-582 01.02.2016 edastati
Politsei- ja Piirivalveameti Põhja prefektuuri taotlus Aleksandr Dantšukovile asenduskaristuse
kohaldamiseks kohtualluvuse järgi lahendamiseks Viru Maakohtu Rakvere kohtumajale.

Politsei- ja Piirivalveameti Põhja prefektuuri korrakaitsebüroo liiklusjärelevalvetalituse
liikluspolitseiniku A W 24.01.2013 kiirmenetluse otsusega nr 10220122348096 väärteoasjas
nr: 2302,13,000938 määrati Aleksandr Dantšukovile liiklusseaduse § 215 alusel karistuseks
rahatrahv 100 trahviühikut, s.o 400 eurot. Kohtuvälise menetleja otsus jõustus 08.02.2013.
Kuna süüdlane ei tasunud rahatrahvi vabatahtlikult, alustas Jõhvi kohtutäitur Natalja
Malahhova tema suhtes 20.03.2013 väärteoasjas nr: 2302,13,000938 täitemenetluse nr
042/2013/408. 22.03.2013 oli võlgnikule saadetud täitmisteade, mis on 27.03.2013 võlgnikule
kätte toimetatud. Kohtutäitur on täitemenetluse jooksul teinud järgmiseid täitetoiminguid:
kohtutäitur on kontrollinud võlgniku vara olemasolu ning talle teadaolevatel andmetel puudub
võlgnikul vara või ei ole selle väärtus küllaldane, et katta vara realiseerimisega tekkivaid
kulusid. Võlgnikule kuuluvad pangaarved on arestitud, kuid neil puuduvad rahalised
vahendid. Kohtutäiturile teadaolevatel andmetel puudub võlgnikul sissetulek, millele oleks
võimalik sissenõuet pöörata. 08.10.2015 teatas kohtutäitur kohtuvälisele menetlejale
rahatrahvi täitmise võimatusest. Kuivõrd süüdlane ei ole alates otsuse jõustumisest kuni
käesoleva ajani rahatrahvi sissenõudjale tasunud ning ka kohtutäituril ei ole õnnestunud nõuet
täita, on alust arvata, et isik hoidub kõrvale talle kohaldatud karistuse (rahatrahvi) tasumisest
KarS § 82 lg 2 p 1 mõistes.

Sissenõudja Politsei- ja Piirivalveameti Põhja prefektuur juhindus kohtule taotluse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

Kohtuistungile 21.03.2016 kell 10.30 Narva kohtumajja võlgnik Aleksandr Dantšukov ei
ilmunud. Kohtukutse kättesaamise kohta kohtul andmed puuduvad.

Võlgnik Aleksandr Dantšukov kinnitas kohtuistungil 20.05.2016, et tal on rahatrahv tasumata.
Aleksandr Dantšukov nõustus talle asenduskaristusena mõistetava aresti kandmisega alates
24.05.2016 kell 09.00.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
                                                                                             3

rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud taotluse ja selle lisadega, kuulanud ära võlgniku Aleksandr
Dantšukovi, leiab, et esitatud taotlus on seaduslikul alusel põhjendatult esitatud ja kuulub
rahuldamisele. Aleksandr Dantšukovil puuduvad rahalised vahendid rahatrahvi tasumiseks,
samuti puudub tal vara, millele sissenõuet pöörata.

Arvestades eeltoodut, asendab kohus KarS § 72 alusel Aleksandr Dantšukovile Politsei- ja
Piirivalveameti      Põhja      prefektuuri    korrakaitsebüroo     liiklusjärelevalvetalituse
liikluspolitseiniku A W 24.01.2013 kiirmenetluse otsusega nr 10220122348096 väärteoasjas
nr: 2302,13,000938 liiklusseaduse § 215 alusel määratud rahatrahvi 100 trahviühikut, s.o 400
eurot 10 päevase arestiga, mis kuulub ärakandmisele alates 24.05.2016 kell 09.00.

/allkirjastatud digitaalselt/

Heli Väinaste
Kohtunik
