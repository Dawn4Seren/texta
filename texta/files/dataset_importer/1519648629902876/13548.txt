                               KOHTUOTSUS
                                     Eesti Vabariigi nimel




Kohus Pärnu Maakohus

Otsuse tegemise kuupäev ja koht 06.06.2016, Rapla

Kriminaalasja number 1-16-4970

Kohtunik Lea Pavelson

Kohtuistungi sekretär Aivi Meister

Prokurör Milvi Pruus

Kaitsja vandeadvokaat Eve Jundas

Kriminaalasi Nikolai Sadivski, isikukood xxxxxxxxxxx, kodakondsuseta, elukoht xxxxx
xxxx, xxxxxx, xxxxx x-xx, töökohta ei oma, varem karistatud, viimati 11.08.2015 Pärnu
maakohtu poolt KarS § 263 lg 1 p 1 järgi rahalise karistusega 50 miinimumpäevamäära,
s.o 410 eurot, süüdistuses KarS § 424 järgi

Resolutsioon
Süüdi tunnistada Nikolai Sadivski KarS 424 järgi ja mõista karistuseks 10 kuud vangistust.
Karistusest arvata maha kahtlustavana kinnipidamise aeg 04.-06.06.2016, s.o 3 päeva
vangistust. Ärakandmata karistuseks lugeda 9 kuud 27 päeva vangistust, mida täielikult KarS
§ 74 lg 1 järgi mitte pöörata täitmisele, kui Nikaolai Sadivski 24 kuu jooksul ei pane toime
uut kuritegu ja täidab kontrollnõudeid.

Allutada Nikolai Sadivski katseajaks käitumiskontrollile ja kohustada teda järgima
kontrollnõudeid KarS § 75 lg 1 järgi.

Välja mõista Nikolai Sadivskilt sundraha 322,50 eurot (Rahandusministeeriumi
arveldusarvele nr 10220034796011, viitenumber 2800049696 SEB Eesti Ühispangas või nr
221023778606 Swedbank ASis, viitenumber 2800049696, selgitusse märkida lahendi number,
isik, kelle eest tasutakse, nõude liik sundraha) riigi tuludesse.

Välja mõista Nikolai Sadivskilt 48.- eurot tasu õigusabi eest (Rahandusministeeriumi
arveldusarvele nr 10220034796011, viitenumber 2800049696 SEB Eesti Ühispangas või nr
221023778606 Swedbank ASis, viitenumber 2800049696, selgitusse märkida lahendi number,
isik, kelle eest tasutakse, nõude liik kaitsjatasu) riigi tuludesse.

Kohustada Nikolai Sadivskit tasuma menetluskulud ositi 10 kuu jooksul arvates kohtuotsuse
jõustumisest, s.o ühes kuus 37,05 eurot. Osamaksed tuleb tasuda Maksu- ja Tolliameti kontole
nr EE351010052031000004 SEB Pank AS-is, EE502200221014193355 Swedbank AS-is,
EE401700017002872300         Nordea      Bank    Finland     PLC    Eesti     filiaalis  või
EE873300333499990003 Danske Bank AS Eesti filiaalis. Tasumisel märkida viitenumber
99916700043129 ja selgituseks kohtuasja nr 1-16-4970. Maksete mittetasumisel saadetakse
kohtuotsus menetluskulude sissenõudmise osas sundtäitmisele.

Edasikaebamise kord
Apellatsiooniõiguse kasutamise soovist tuleb teatada Pärnu Maakohtu Rapla kohtumajale
kirjalikult 7 päeva jooksul, alates kohtuotsuse või selle resolutiivosa kuulutamisest.

Kokkuleppemenetluse menetlussätete rikkumise peale võib esitada apellatsiooni 15 päeva
jooksul Tallinna Ringkonnakohtule Pärnu Maakohtu Rapla kohtumaja kaudu.

Sunniraha, tasu õigusabi eest võib tasuda alates kohtuotsuse jõustumisest ühe kuu jooksul.
Kui seda ei ole nimetatud tähtaja jooksul tasutud, saadetakse kohtuotsus kohtukulude
täitmisele pööramise kohta kohtutäiturile.

Asjaolud
Süüdistatav N.Sadivski 04.06.2016 kella 17.35 paiku juhtis ilma juhtimisõiguseta Rapla
vallas Hageri-Kodila-Kuusiku tee 12.kilomeetril sõiduautot Audi 80 reg nr xxx xxx
alkoholijoobes. Tõendusliku alkomeetri näit 1,04 mg/l kohta, mõõdetud tõendusliku
alkomeetriga Dräger Alcotest 7110EST. Seega, juhtides mootorsõidukit terviseseisundis, kus
juhti väljahingatavas õhus oli alkoholi piirmäär ületatud mitte vähem kui 0,75 mg/l kohta,
rikkus Liiklusseaduse § 69 lg-de 1, 2 p 1 nõudeid.

Seega süüdistatakse süüdistatavat N.Sadivskit KarS        § 424 järgi kvalifitseeritava kuriteo
toimepanemises.

Kohtuotsuse põhjendus
Kokkuleppe kohaselt on prokurör M.Pruus, kaitsja E.Jundas ja süüdistatav N.Sadivski kokku
leppinud, et prokurör nõuab süüdistatavale N.Sadivskile KarS § 424 järgi kvalifitseeritava
kuriteo toimepanemise eest 10 kuud vangistust, millest maha arvata eelvangistus 04.-
06.06.2016, s.o 3 päeva vangistust. Ärakandmata karistuseks lugeda 9 kuud 27 päeva
vangistust, mida täielikult KarS § 74 lg 1 järgi mitte pöörata täitmisele, kui N.Sadivski 24 kuu
jooksul ei pane toime uut kuritegu ja täidab kontrollnõudeid. Allutada N.Sadivski katseajaks
käitumiskontrollile ja kohustada teda järgima kontrollnõudeid KarS § 75 lg 1 järgi.

Kirjeldatu alusel ja juhindudes KrMS § 2565 kohus leiab, et süüdistatav N.Sadivski kuulub
süüdimõistmisele ja karistamisele prokuröri poolt tehtud ettepaneku järgi KrMS §-de 239-250
alusel.




                             Kohtunik: (allkirjastatud digitaalselt)
