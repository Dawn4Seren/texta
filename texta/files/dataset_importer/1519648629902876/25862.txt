                                                                                1-15-2122




                         KOHTUOTSUS
                              EESTI VABARIIGI NIMEL


Kohus                           Harju Maakohus
Otsuse tegemise aeg ja koht     19. jaanuar 2016, Tallinn
                                1-15-2122 (1-15-2122, 1-15-10059 (14230102717;
Kriminaalasja number
                                13230103353))
Kohtunik                        Märt Toming
Kohtuistungi sekretär           Eda Loor
Kriminaalasi                    Kalle Õuna süüdistus KarS § 199 lg 2 p 8 ja 9, § 215 lg
                                2 p 1 ja 2 järgi
                                Rain Räägu süüdistus KarS § 199 lg 2 p 4, 7 ja 8, § 169
                                ja § 215 lg 2 p 1 ja 2 järgi
                                Lühimenetluses
Prokurör                        Diana Helila
Süüdistatav                     Kalle Õun
                                Ik: 37209144928, EV kodanik, keskharidus, töökoht:
                                andmed puuduvad, elukoht: süüdistusakti kohaselt
                                XXX, tegelik elukoht teadmata. Viimaste andmete
                                kohaselt viibis kuni 07.01.2016 vahistatuna Saksamaal,
                                alates 07.01.2016 asukoht teadmata.
                                Varasem karistatus:
                                kehtivaid kriminaalkaristusi 4, viimati Harju Maakohtu
                                21.06.2012 otsusega KarS § 202 lg 1 järgi ja KarS § 65
                                lg 1 alusel karistus loeti kantuks seoses karistuse
                                kandmisest vabastamisega haiguse tõttu ning KarS § 199
                                lg 2 p 4, 7, 8 ja KarS § 424 alusel vangistus 7 kuud ja 24
                                päeva tingimisi katseajaga 18 kuud. 11.12.2013 pöörati
                                karistus täitmisele ning 14.05.2014 vabastati karistuse
                                kandmisest seoses haigusega.
Kaitsja                         Advokaat Merike Allikmäe
Süüdistatav                     Rain Rääk
                                Ik: 38008075234, EV kodanik, põhiharidus, töökoht:
                                süüdistatava sõnade kohaselt XXX AS, elukoht: ajutiselt
                                XXX (vanemate elukoht), tegelik elukoht teadmata;
                                asukoht: XXX Vangla.
                                Tõkend: elukohast lahkumise keeld alates 15.04.2015.
                                Kahtlustatavana kinni peetud 14.04.2015 kuni
                                          1
                                    15.04.2015, 16.11.2015. Harju Maakohtu 23.04.2015
                                    määrustega kuulutatud tagaotsitavaks ja tõkend
                                    elukohast lahkumise keeld muudetud tõkendiks
                                    vahistamine. Kinni peetud 16.11.2015, alates
                                    17.11.2015 asub XXX Vanglas.
                                    Varasem karistatus:
                                    kehtivaid kriminaalkaristusi 3, viimati karistatud Tartu
                                    Maakohtu 22.07.2014 otsusega KarS § 215 lg 1 järgi
                                    vangistusega 5 kuud KarS § 74 lg 1, 3 alusel tingimisi
                                    katseajaga 18 kuud.
Kaitsja                             Advokaat Liis Toomsalu
RESOLUTSIOON
1.  Kalle Õun süüdi tunnistada KarS § 199 lg 2 p-des 8 ja 9 ettenähtud kuriteo
    toimepanemises ja mõista temale karistuseks tähtajaline vangistus 10 (kümme) kuud.
2.  Kalle Õun süüdi tunnistada KarS § 215 lg 2 p-des 1 ja 2 ettenähtud kuriteo
    toimepanemises ja mõista temale karistuseks tähtajaline vangistus 4 (neli) kuud.
3.  KarS § 64 lg 1 alusel, suurendades raskeimat üksikkaristust, mõista liitkaristuseks
    kuritegude kogumis tähtajaline vangistus 1 (üks) aasta.
4.  KrMS § 238 lg 2 kohaselt vähendada Kalle Õunale mõistetud karistust ühe
    kolmandiku võrra, mõistes ärakandmisele kuuluvaks karistuseks tähtajalise vangistuse
    8 (kaheksa) kuud. Ärakandmisele kuuluva vangistuse ärakandmist arvestada alates
    Kalle Õuna karistuse ärakandmisele asumisest või tema karistuse ärakandmisele
    toimetamisest.
5.  Rain Rääk süüdi tunnistada KarS § 199 lg 2 p-des 4, 7 ja 8 ettenähtud kuriteo
    toimepanemises ja mõista temale karistuseks tähtajaline vangistus 5 (viis) kuud.
6.  Rain Rääk süüdi tunnistada KarS § 169 ettenähtud kuriteo toimepanemises ja mõista
    temale karistuseks tähtajaline vangistus 3 (kolm) kuud.
7.  Rain Rääk süüdi tunnistada KarS § 215 lg 2 p-des 1 ja 2 ettenähtud kuriteo
    toimepanemises (episood 13.03.2013) ja mõista temale karistuseks tähtajaline
    vangistus 4 (neli) kuud.
8.  KarS § 64 lg 1 alusel, suurendades üksikkaristustest raskeimat, mõista kuritegude
    kogumis liitkaristuseks tähtajaline vangistus 9 (üheksa) kuud.
9.  KrMS § 238 lg 2 kohaselt vähendada Rain Räägule mõistetud karistust ühe
    kolmandiku võrra, mõistes ärakandmisele kuuluvaks karistuseks tähtajalise vangistuse
    6 (kuus) kuud.
10. KarS § 65 lg 1 ja § 64 lg 1 alusel, liita käesoleva otsusega mõistetud karistusele Tartu
    Maakohtu 22.07.2014 kohtuotsusega mõistetud ja ärakandmata karistuse, s.o
    tähtajalise vangistuse 5 (viis) kuud, suurendades üksikkaristustest raskeimat ja mõista
    kohtuotsuste kogumis liitkaristuseks tähtajaline vangistus 9 (üheksa) kuud.
11. Rain Rääk süüdi tunnistada KarS § 215 lg 2 p 1 ettenähtud kuriteo toimepanemises
    (episoodid 06.04.2015) ja mõista temale karistuseks tähtajaline vangistus 9 (üheksa)
    kuud.
12. KrMS § 238 lg 2 kohaselt vähendada Rain Räägule mõistetud karistust ühe
    kolmandiku võrra, mõistes ärakandmisele kuuluvaks karistuseks tähtajalise vangistuse
    6 (kuus) kuud.
13. KarS § 65 lg 2 alusel, liites käesoleva otsusega mõistetud karistusele KarS § 65 lg 1
    alusel moodustatud liitkaristus Tartu Maakohtu 22.07.2014 kohtuotsusega mõistetud
    karistusega, s.o 9 kuud vangistust täies ulatuses ning mõista liitkaristuste kogumis
    lõplikuks liitkaristuseks tähtajaline vangistus 1 (üks) aasta ja 3 (kolm) kuud.
14. KarS § 68 lg 1 alusel arvestada karistusaja hulka eelvangistus, s.o kahtlustatavana
    kinnipidamise aeg 14.04.2015 kuni 15.04.2015, s.o 2 päeva, lugedes ärakandmata
    karistuseks tähtajalise vangistuse 1 (üks) aasta 2 (kaks) kuud ja 28 (kakskümmend
    kaheksa) päeva, arvestades karistuse ärakandmist alates Rain Räägu viimasest
    kinnipidamisest Harju Maakohtu 23.04.2015 määruse alusel, so alates 16.11.2015.
                                             2
15.    Rain Räägu suhtes Harju Maakohtu 23.04.2015 määrusega muudetud tõkend
       vahistamine jätta kuni kohtuotsuse jõustumiseni muutmata. Tõkend tühistada
       kohtuotsuse jõustumisel või mõistetud ja ärakandmisele kuuluva karistuse tähtaja
       saabumisel.
16.    Kalle Õunalt välja mõista KrMS § 173 lg 1 p 1 ja lg 2; § 175 lg 1 p 3, 4 ja 9; § 179 lg
       1 p 2; § 180 lg-te 1 ja 3 alusel:
       - teise astme kuriteos süüdimõistva kohtuotsusega kaasnev sundraha 645 (kuussada
            nelikümmend viis) eurot;
       - määratud kaitsjale kohtueelsel menetlusel makstud tasu 72 (seitsekümmend kaks)
            eurot ja kohtumenetlusel makstud tasu 168 (ükssada kuuskümmend kaheksa)
            eurot, s.o kokku kaitsjale makstud tasu 240 (kakssada nelikümmend) eurot;
       - ekspertiisi tegemisega (ekspertiisiakt nr 12E-GE0996; ekspertiisiakt nr 12E-
            GE0921; ekspertiisiakt nr 12E-GE1000) tekkinud kulud kokku summas 798
            (seitsesada üheksakümmend kaheksa) eurot;
       - sõiduki Citroen C4 Picasso reg. nr XXX toimetamisega Põhja prefektuuri
            territooriumile tekkinud kulust 38,40 eurost ½ kulust, s.o 19 (üheksateist) eurot ja
            20 (kakskümmend) senti,
s.o kokku menetluskulu 1702 (üks tuhat seitsesada kaks) eurot ja 20 (kakskümmend) senti,
       mis tuleb kohtuotsuse jõustumisest 12 kuu jooksul tasuda Maksu- ja Tolliameti
       arveldusarvele EE351010052031000004 SEB pangas, EE502200221014193355
       Swedbankis, EE873300333499990003 Danske Bankis või EE401700017002872300
       Nordea pangas, märkides selgitusena: „Kalle Õun, 1-15-2122, menetluskulud, ositi
       tasumine“. Makseinfo koos viitenumbriga edastatakse kohtuistungil kätteandmise
       võimatusel K. Õunale tema karistuse kandmisele asumisest tema kinnipidamiskoha
       aadressile tavapostiga. Määratud maksetähtaja mittetäitmisel loetakse maksetähtaeg
       saabunuks ja kogu nõue suunatakse täitemenetluse läbiviimiseks kohtutäiturile
       täitemenetluse seadustikus sätestatud korras.
17.    Rain Räägult välja mõista KrMS § 173 lg 1 p 1 ja lg 2; § 175 lg 1 p-de 3 ja 4; § 180
       lg-te 1 ja 3 alusel:
       - teise astme kuriteos süüdimõistva kohtuotsusega kaasnev sundraha 645 (kuussada
            nelikümmend viis) eurot;
       - määratud kaitsjale kohtueelsel menetlusel makstud tasu 216 (kakssada kuusteist)
            eurot ja kohtumenetlusel makstud tasu 360 (kolmsada kuuskümmend) eurot, s.o
            kokku kaitsjale makstud tasu 576 (viissada seitsekümmend kuus) eurot;
       - ekspertiisi tegemisega (ekspertiisiakt nr 13E-GE0711) tekkinud kulu 57 eurot;
       - sõiduki Citroen C4 Picasso reg. nr XXX toimetamisega Põhja prefektuuri
            territooriumile tekkinud kulust 38,40 eurost ½ kulust, s.o 19 (üheksateist) eurot ja
            20 (kakskümmend) senti,
s.o kokku menetluskulu 1297 (üks tuhat kakssada üheksakümmend seitse) eurot ja 20
       (kakskümmend) senti, mis tuleb kohtuotsuse jõustumisest 12 kuu jooksul tasuda
       Maksu- ja Tolliameti arveldusarvele EE351010052031000004 SEB pangas,
       EE502200221014193355 Swedbankis, EE873300333499990003 Danske Bankis või
       EE401700017002872300 Nordea pangas, märkides selgitusena: „Rain Rääk, 1-15-
       2122, menetluskulud, ositi tasumine“. Makseinfo koos viitenumbriga edastatakse
       kohtuistungil kätteandmise võimatusel R. Räägule tema kinnipidamiskoha aadressile
       tavapostiga. Määratud maksetähtaja mittetäitmisel loetakse maksetähtaeg saabunuks
       ja kogu nõue suunatakse täitemenetluse läbiviimiseks kohtutäiturile täitemenetluse
       seadustikus sätestatud korras.
18.    DNA ekspertiisi akti nr 13E-GE0421 tegemisega tekkinud kulu 798 (seitsesada
       üheksakümmend kaheksa) eurot, jätta KrMS § 180 lg 3 alusel riigi kanda.
19.    XXX esitatud tsiviilhagi 970 (üheksasada seitsekümmend) euro nõudes rahuldada
       täies ulatuses ning VÕS § 1043 ja § 1045 lg 1 p 5 alusel välja mõista Kalle Õunalt
       XXX kasuks 970 eurot, märkides hagi hüvitamisel selgitusena: „Kalle Õun, 1-15-
       2122, tsiviilhagi“.
20.    XXX esitatud tsiviilhagi 430 (nelisada kolmkümmend) euro nõudes rahuldada täies
                                               3
        ulatuses ning VÕS § 1043 ja § 1045 lg 1 p 5 alusel välja mõista Kalle Õunalt XXX
        kasuks 430 eurot, märkides hagi hüvitamisel selgitusena: „Kalle Õun, 1-15-2122,
        tsiviilhagi“.
21.     XXX esitatud tsiviilhagi 220 (kakssada kakskümmend) euro nõudes rahuldada täies
        ulatuses ning VÕS § 1043 ja § 1045 lg 1 p 5 alusel välja mõista Kalle Õunalt XXX
        kasuks 220 eurot, mis tuleb kanda kannatanu arveldusarvele XXXXXXX Caixa Geral
        de Depositos, märkides selgitusena: „Kalle Õun, 1-15-2122, tsiviilhagi“.
22.     XXX esitatud tsiviilhagi 550 (viissada viiskümmend) euro nõudes rahuldada täies
        ulatuses ning VÕS § 1043 ja § 1045 lg 1 p 5 alusel välja mõista Kalle Õunalt XXX
        kasuks 550 eurot, mis tuleb kanda kannatanu arveldusarvele XXXXXXX Millennium
        BCP, märkides selgitusena: „Kalle Õun, 1-15-2122, tsiviilhagi“.
23.     XXX esitatud tsiviilhagi 585 (viissada kaheksakümmend viis) euro nõudes rahuldada
        täies ulatuses ning VÕS § 1043 ja § 1045 lg 1 p 5 alusel välja mõista Kalle Õunalt
        XXX kasuks 585 eurot, mis tuleb kanda kannatanu arveldusarvele XXXXXXX Totta
        Santander, märkides selgitusena: „Kalle Õun, 1-15-2122, tsiviilhagi“.
24.     XXX esitatud tsiviilhagi 2035 (kaks tuhat kolmkümmend viis) euro ja 21
        (kakskümmend üks) sendi nõudes rahuldada täies ulatuses ning VÕS § 137 lg 1, §
        1043 ja § 1045 lg 1 p 5 alusel välja mõista Rain Räägult ja Kalle Õunalt solidaarselt
        XXX kasuks 2035,20 eurot, mis tuleb kanda kannatanu Swedbanki arveldusarvele
        XXXXXXX, märkides selgitusena: „Rain Rääk, 1-15-2122, tsiviilhagi“ või „Kalle
        Õun, 1-15-2122, tsiviilhagi“.
25.     XXX esitatud tsiviilhagi 410 (nelisada kümme) euro nõudes rahuldada täies ulatuses
        ning VÕS § 1043 ja § 1045 lg 1 p 5 ja TsMS § 440 lg 1 alusel välja mõista Rain
        Räägult XXX kasuks 410 eurot, mis tuleb kanda kannatanu SEB Pank arveldusarvele
        number XXXXXXX, märkides selgitusena: „Rain Rääk, 1-15-2122, tsiviilhagi“.
26.     XXX esitatud tsiviilhagi 450 (nelisada viiskümmend) euro nõudes rahuldada täies
        ulatuses ning VÕS § 1043 ja § 1045 lg 1 p 5 ja TsMS § 440 lg 1 alusel välja mõista
        Rain Räägult XXX kasuks 450 eurot, mis tuleb kanda kannatanu arveldusarvele
        number XXXXXXX, märkides selgitusena: „Rain Rääk, 1-15-2122, tsiviilhagi“.
27.     XXX esitatud tsiviilhagi 309 (kolmsada üheksa) euro nõudes rahuldada täies ulatuses
        ning VÕS § 137 lg 1, § 1043 ja § 1045 lg 1 p 5 ja TsMS § 440 lg 1 alusel solidaarselt
        XXX kasuks välja mõista Rain Räägult ja Harju Maakohtu 02.06.2015 otsusega 1-15-
        4227 süüdi mõistetud XXX, kellelt on eelmärgitud tsiviilhagi välja mõistetud Harju
        Maakohtu 02.06.2015 otsusega täies ulatuses. Hüvitamisele kuuluv tsiviilhagi tuleb
        tasuda XXX Swedbanki arveldusarvele nr XXXXXXX, märkides selgitusena: „Rain
        Rääk, 1-15-2122, tsiviilhagi solidaarselt XXX“.
28.     Asitõend: DNA proovid (3 tk), võrdlusproov, võrdlusjälgede kaart, naha
        papillaarkurrustiku jäljed pakituna ümbrikusse märkega 13230108090, mis on hoiul
        Põhja prefektuuri asitõendite hoidlas aadressil Tallinn, Rahumäe tee 6/1, hävitada
        KrMS § 126 lg 3 p 4 alusel kui väärtusetud asjad.
29.     Asitõend: sõiduautost Citroen C4 Picasso registreerimismärgiga XXX võetud kiud
        kolmes ümbrikus, mis on pakitud ühte ümbrikusse märkega „kriminaalasi nr
        13230103353“ (tl 249 krim asi 1-15-10059) jätta KrMS § 126 lg 3 p 1 alusel
        kriminaaltoimikusse.
Edasikaebamise kord
Kohtuotsusele võivad KrMS § 318 lg 1, 2, 3 p 2 ja § 319 alusel süüdistatav, tema kaitsja,
tsiviilkostja ja kannatanu 15 päeva jooksul esitada apellatsiooni, mille kasutamise soovist
teatatakse otsuse teinud kohtule kirjalikult seitsme päeva jooksul alates kohtuotsuse
resolutiivosa kuulutamisest. Apellatsiooniõiguse kasutamise soovist võib teatada ka
elektrooniliselt. Kui üks kohtumenetluse pool on nimetatud tähtaja jooksul teatanud
apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule
kirjalikult 15 päeva jooksul alates otsuse avalikult teatavakstegemisest. Vahistatud

                                              4
süüdistatav või tema kaitsja võib esitada apellatsiooni 15 päeva jooksul alates süüdistatavale
kohtuotsuse koopia kätteandmisele järgnevast päevast. Apellatsioon jäetakse läbi vaatamata
ja tagastatakse kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi,
s.o määruskaebemenetluse korras vastavalt KrMS § 387 lg-le 1, esitades määruskaebuse 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama, vaidlustatava kohtumääruse teinud kohtule.

1. KRIMINAALASJA KOHTULIKUL ARUTAMISEL KOHUS TUVASTAS:
Kalle Õuna süüdistatakse selles, et tema, olles 21.06.2012 karistatud Harju maakohtu poolt
KarS § 199 lg 2 p 4, 7, 8 alusel episoodi eest, mis oli toime pandud 24.03.2012, seega isikuna,
kes on varem toime pannud varguse, uuesti, ajavahemikus 01.08.2012 kella 21.35 kuni
02.08.2012 kella 09.00 tungis sõiduki vasakpoolse esiukse ja tagumise luugi vasakpoolse
aknaklaaside lõhkumise teel Tallinnas Pärnu mnt 24 asuvasse parklasse pargitud sõidukisse
Ford Transit reg.nr. XXX, kust võttis võõra vallasasja ebaseadusliku omastamise eesmärgil
XXX kuuluva seljakoti väärtusega 30 eurot, milles olid teksapüksid väärtusega 80 eurot,
tööpüksid Würth väärtusega 100 eurot, spordijakk väärtusega 50 eurot, väike raadio
väärtusega 15 eurot, multitööriist Leatherman väärtusega 200 eurot.
Samuti võttis Kalle Õun nimetatud sõidukist võõra vallasasja ebaseadusliku omastamise
eesmärgil OÜ-le Mepu kuuluva fotoaparaadi, erinevad tööriistad Würth, töövesti ja tööpüksid.
Samuti võttis Kalle Õun nimetatud sõidukist võõra vallasasja ebaseadusliku omastamise
eesmärgil XXX kuuluvad päikeseprillid väärtusega 170 eurot, püksid väärtusega 80 eurot,
püksirihma väärtusega 20 eurot ja sularaha summas 20 eurot.
Seejärel lahkus Kalle Õun sündmuskohalt nimetatud esemetega. Sellise tegevusega tekitas
Kalle Õun kannatanule XXX kokku summas 475 eurot ja kannatanule XXX kokku summas
290 eurot.
… samuti tema, olles toime pannud vargusi 24.03.2012 ja 01.08.2012 – 02.08.2012, seega
isikuna, kes paneb vargusi toime süstemaatiliselt, uuesti, ajavahemikus 30.08.2012 kella
21.30 kuni 31.08.2012 tungis sõiduki pagasiruumi aknaklaasi lõhkumise teel Tallinnas Pärnu
mnt 24 asuvasse parklasse pargitud sõidukisse Renault Express reg.nr. XXX, kust võttis võõra
vallasjasja ebaseadusliku omastamise eesmärgil XXXle kuuluva seljakoti väärtusega 30 eurot,
milles olid kannatanule kuuluvad riided ja jalanõud koguväärtusega 150 eurot, väikese
seljakoti koos riietega koguväärtusega 40 eurot.
Samuti võttis Kalle Õun nimetatud sõidukist võõra vallasasja ebaseadusliku omastamise
eesmärgil XXXle kuuluvareisikohvri Samsonite väärtusega 70 eurot, milles olid kannatanule
kuuluvad riided ja jalanõud koguväärtusega 300 eurot, raamatud koguväärtusega 30 eurot, MP
– 3 mängija väärtusega 30 eurot, kosmeetikatooted koguväärtusega 70 eurot, epilaator
väärtusega 30 eurot, väikese seljakoti väärtusega 25 eurot.
Samuti võttis Kalle Õun nimetatud sõidukist võõra vallasasja ebaseadusliku omastamise
eesmärgil XXXle kuuluva spordikott väärtusega 10 eurot, kaks välikõvaketast väärtusega 160
eurot, digitaalse videokaameta Canon väärtusega 150 eurot, erinevad kaablid väärtusega 20
eurot, erinevad riided koguväärtusega 90 eurot, erinevad jalanõud koguväärtusega 110 eurot,
suveniirid väärtusega 20 eurot, ühe pudeli portveini ja ühe pudeli viina koguväärtusega 15
eurot, toidulisandid väärtusega 10 eurot.
Seejärel lahkus Kalle Õun nimetatud esemetega sündmuskohalt. Sellise tegevusega tekitas
Kalle Õun kannatanule XXX kahju kokku summas 220 eurot, kannatanule XXX kahju
summas 555 eurot ja kannatanule XXXle kahju summas 585 eurot.
… samuti tema isikuna, kes paneb vargusi toime süstemaatiliselt, uuesti, 03.09.2012
ajavahemikus kella 00.30 kuni kella 11.00 tungis sõiduki vasakpoolse esiukse aknaklaasi
lõhkumise teel Tallinnas Rannamäe 5 asuvasse pargitud sõidukisse Renault Traffic reg.nr.
XXX, kust võttis võõra vallasasja ebaseadusliku omastamise eesmärgil XXX kuuluva
seljakoti väärtusega 60 eurot, milles olid erinevad naiste riided S suurusega koguväärtusega
                                               5
110 eurot, fotokaamera Nikon väärtusega 150 eurot, videomängija Sony Cam Corder
väärtusega 450 eurot, diktofon Sony Voice Corder väärtusega 90 eurot, suveniirid (raamatud,
võtmehoidjad, rinnamärgid) koguväärtusega 110 eurot ja XXX kuuluva seljakoti väärtusega
60 eurot, milles olid erinevad naiste riided M suurusega koguväärtusega 150 eurot, digitaalne
kaamera Fuji koos lisaseadmetega, mälukaartidega, patareidega ja laadijatega koguväärtusega
110 eurot, suveniirid (raamataud, võtmehoidjad) koguväärtusega 110 eurot ning lahkus
nimetatud esemetega sündmuskohalt. Sellise tegevusega tekitas Kalle Õun kannatanule XXX
kahju kokku summas 970 eurot ja kannatanule XXX kahju kokku summas 430 eurot.
… samuti tema isikuna, kes paneb vargusi toime süstemaatiliselt, uuesti, 03.09.2012
ajavahemikus kella 00.30 kuni kella 11.00 tungis sõiduki vasakpoolse esiukse aknaklaasi
lõhkumise teel Tallinnas Rannamäe 5 asuvasse pargitud XXX vastutavas kasutuses olnud
sõidukisse Renault Traffic reg.nr. XXX, kust võttis võõra vallasasja ebaseadusliku
omastamise eesmärgil XXX kuuluva GPS seadme TomTom, ühe pudeli alkohoolset jooki
Šoti viski väärtusega 45 eurot, kolm blokki suitsu Marlboro koguväärtusega 115 eurot ja
XXX kuuluva objektiivi Rokinon väärtusega 250 eurot, objektiivi Canon väärtusega 150
eurot, fotoaparaadi varustust (laadijad, juhtmed, patareid, filtrid) koguväärtusega 300 eurot,
Kaamerakoti Lowepro väärtusega 75 eurot, suveniirid koguväärtusega 50 eurot, deebet- ja
krediitkaardid ning lahkus nimetatud esemetega sündmuskohalt. Sellise tegevusega tekitas
Kalle Õun kannatanule XXX kahju summas 160 eurot ja kannatanule XXX kahju summas
825 eurot.
Seega Kalle Õun võõra vallasasja äravõtmisega selle ebaseadusliku omastamise
eesmärgil isikuna, kes paneb vargusi toime süstemaatiliselt, ning mis on toime pandud
sissetungimisega, pani toime KarS § 199 lg 2 p 8, 9 järgi kvalifitseeritava kuriteo.
Kalle Õuna süüdistatakse selles, et tema, olles 03.09.2012 toime pannud varguse, seega
isikuna, kes on varem toime pannud varguse, grupis koos Rain Rääk´iga ajavahemikus
13.03.2013 kella 20.00 kuni 14.03.2013 kella 07.00, viibides Tallinnas Suur – Laagri 10
asuva maja juures, võttis sealt võõra vallasasja omavolilise ajutise kasutamise eesmärgil XXX
kasutuses olnud ja AS – le Nordea Finance Estonia kuuluva sõiduki Citroen C4 Picasso
reg.nr. XXX väärtusega 6 000 eurot koos sõidukis olnud XXXle kuuluvate esemetega: seitse
CD – plaati koguväärtusega 5 eurot ja elektrisaega MAKITA väärtusega 40 eurot. Seejärel
sõitsid Kalle Õun ja Rain Rääk nimetatud sõidukiga Tallinnas Suur – Laagri 10 asuva maja
juurest kuni Tallinnas Koidu tänavani, kus Kalle Õun välju sõidukist. Vastastikuse
kokkuleppe alusel sõitis Rain Rääk nimetatud sõidukiga edasi kuni Paldiskis asuva Maxima
kaupluse juures asuvate korrusmajadeni. Seejärel 16.03.2013 sõitis Rain Rääk nimetatud
sõidukiga Paldiskist Tallinnas Õismäe tee 59 asuva majani, kuhu ta sõiduki ka jättis.
Seega Kalle Õun võõra vallasasja omavolilise ajutise kasutamisega, isiku poolt, kes on
varem toime pannud varguse, ja mis on toime pandud grupi poolt, pani toime KarS §
215 lg 2 p 1, 2 järgi kvalifitseeritava kuriteo.
Rain Rääku süüdistatakse selles, et tema, olles 11.04.2005 karistatud Lääne – Viru maakohtu
poolt KarS § 199 lg 2 p 1, 4, 7, 8 alusel, seega isikuna, kes on varem toime pannud varguse,
grupis koos Kalle Õunaga ajavahemikus 13.03.2013 kella 20.00 kuni 14.03.2013 kella 07.00,
viibides Tallinnas Suur – Laagri 10 asuva maja juures, võttis sealt võõra vallasasja
omavolilise ajutise kasutamise eesmärgil XXX kasutuses olnud ja AS – le Nordea Finance
Estonia kuuluva sõiduki Citroen C4 Picasso reg.nr. XXX väärtusega 6 000 eurot koos
sõidukis olnud XXXle kuuluvate esemetega: seitse CD – plaati koguväärtusega 5 eurot ja
elektrisaega MAKITA väärtusega 40 eurot. Seejärel sõitsid Kalle Õun ja Rain Rääk nimetatud
sõidukiga Tallinnas Suur – Laagri 10 asuva maja juurest kuni Tallinnas Koidu tänavani, kus
Kalle Õun välju sõidukist. Vastastikkuse kokkuleppe alusel sõitis Rain Rääk nimetatud
sõidukiga edasi kuni Paldiskis asuva Maxima kaupluse juures asuvate korrusmajadeni.
Seejärel 16.03.2013 sõitis Rain Rääk nimetatud sõidukiga Paldiskist Tallinnas Õismäe tee 59
asuva majani, kuhu ta sõiduki ka jättis.

                                              6
… samuti tema, olles 22.07.2014 karistatud Tartu maakohtu poolt KarS § 215 lg 2 p 1, 2 järgi
kvalifitseeritava kuriteo toimepanemise eest, seega isikuna, kes on varem toime pannud asja
omavolilise kasutamise, uuesti, 06.04.2015 ajavahemikus kella 00.15 kuni 00.30, ärandas
Tamsalus Ääsi 8 maja ette pargitud XXXle kuuluva sõiduki Audi 80 registrimärgiga XXX
väärtusega 510 eurot. Nimetatud sõidukiga sõitis Rain Rääk kuni Tamsalus Paide 3 asuva
raudteeni, kuhu ta sõiduki ka avariilisena jättis.
… samuti tema isikuna, kes on varem toime pannud asja omavolilise kasutamise, uuesti,
06.04.2015 ajavahemikus kella 01.30 kuni kella 07.00, ärandas Tamsalus Tehnika 3 maja ette
pargitud XXXle kuuluva sõiduki Volkswagen Golf registrimärgiga XXX väärtusega 1 000
eurot. Nimetatud sõidukiga sõitis Rain Rääk kuni Tapa vallas Saiakopli külas Rüntu talust
300 meetri kaugusel asuva metsani, kuhu ta sõiduki ka jättis.
Seega Rain Rääk võõra vallasasja omavolilise ajutise kasutamisega, isiku poolt, kes on
varem toime pannud varguse ja asja omavolilise kasutamise, ja mis on toime pandud
grupi poolt, pani toime KarS § 215 lg 2 p 1, 2 järgi kvalifitseeritava kuriteo.
Rain Rääku süüdistatakse selles, et tema, isikuna, kes on varem toime pannud varguse ja
röövimise, grupis koos XXX ajavahemikul 09.03.2014 kell 21.30 kuni 10.03.2014 kell 01.40
läksid Paldiskis Rae 29 asuva maja keldrisse ja sisenesid seejärel korteri põrandas olevalt
augult katte eemaldamise teel XXX asuvasse korterisse ning võtsid sealt võõra vallasasja
ebaseadusliku omastamise eesmärgil XXXle kuuluva LCD televiisori Samsung maksumusega
259 eurot ja mobiiltelefoni NOKIA maksumusega 20 eurot. Varastatud televiisori müüsid R.
Rääk ja XXX Tallinnas kohtueelse menetlusega tuvastamata isikule. Võetud mobiiltelefoniga
tegid R. Rääk ja XXX arve 30 eurot, tekitades seega XXX kahju kokku 309 eurot.
Seega Rain Rääk, pannes isikuna, kes on varem toime pannud varguse ja röövimise,
grupis ning sissetungimisega, toime võõra vallasasja äravõtmise selle ebaseadusliku
omastamise eesmärgil, s.o varguse, pani toime KarS § 199 lg 2 p 4, 7, 8 järgi
kvalifitseeritava kuriteo.
Samuti süüdistatakse Rain Rääku selles, et tema, isikuna kellelt Viru Maakohtu 04.05.2011
otsusega nr 2-10-48983 mõisteti alates 01.05.2011 tütar XXX (i.k. XXXXXXX)
ülalpidamiseks XXX (käesoleval ajal XXX; i.k. XXXXXXX) kasuks kuni lapse täisealiseks
saamiseni välja elatis igakuiselt 139.01 eurot ning kes on teadlik tehtud kohtuotsusest ja
igakuise elatise väljamõistmisest, on peale selle väljamõistmist tasunud elatist vaid üksikutel
kordadel ja oluliselt väiksemates summades, kuigi Rain Rääk on töövõimeline, teinud tööd ja
saanud tulu.
Kuni 01.01.2015 oli R. Räägu poolt toimepandu kvalifitseeritav KarS § 169 järgi vanema
kuritahtliku kõrvalehoidumisena oma nooremale kui kaheksateistaastasele lapsele kohtu poolt
väljamõistetud igakuise elatusraha maksmisest. Alates 01.01.2015 on R. Räägu poolt
toimepandu kvalifitseeritav vanema teadva kõrvalehoidumisena oma nooremale kui
kaheksateistaastasele lapsele kohtu poolt väljamõistetud igakuise elatusraha maksmisest.
Seega Rain Rääk, olles teadlik temalt elatise väljamõistmisest ning hoidudes pikema aja
jooksul, s.o teadvalt ning kuritahtlikult kõrvale oma nooremale kui
kaheksateistaastasele lapsele kohtu poolt väljamõistetud igakuise elatusraha
maksmisest, pani toime KarS § 169 järgi kvalifitseeritava kuriteo, s.o lapse
ülalpidamiskohustuse rikkumise.
Kohtuistungil seletas süüdistatav Rain Rääk, et süüdistus on talle arusaadav ja ta tunnistab
end talle inkrimineeritavate kuritegude toimepanemises süüdi. Samuti nõustus kriminaalasja
lahendamisega lühimenetluses, enda ülekuulamist taotlemata. Võtab esitatud tsiviilhagid
õigeks peale XXX Picasso osas, sest tema sõidukiga avariid põhjustanud ei ole, nii nagu
sõiduki võttis, nii ka ära viis.


                                              7
Kaitsja asus seisukohale, et süüdistatav Rain Räägule esitatud süüdistus on põhjendatud,
tõendid on asjakohased ja toetab lühimenetlust.
Kohtuistungile süüdistatav Kalle Õun ei ilmunud ja süüdistatavale saadetud kohtukutse
tagastati kohtule märkega, et eluruumi üürileandja andmetel seisuga 04.12.2015 viibib
süüdistatav juba pool aastat Saksamaal. Kohtu menetluses olevas väärteoasjas K.Õuna
süüdistuses on kohtukutse samuti vastu võtnud eluruumi üürileandja ning väärteoasjas ei ole
olnud võimalik lahendit teha menetlusaluse isiku K.Õuna asukoha tuvastamatuse tõttu.
Prokurör esitas kohtule Politsei- ja Piirivalveameti teabehaldus- ja menetlusosakonna
teabehaldusbüroo rahvusvahelise ametiabi teenistuse kirja, millest nähtuvalt on vastavalt
Saksamaa ametivõimudelt saadud informatsioonile Kalle Õun kinni peetud Saksamaal
20.06.2015 kahtlustatavana varavastase kuriteo toimepanemises ning K.Õun viibis vahi all
13.08.2015 kuni 07.01.2016 ja vabastati vahi alt 07.01.2016. Pärast K.Õuna vabastamist ei ole
Saksamaa ametivõimudele tema asukoht teada ning registri andmetel puudub K.Õunal kindel
elukoht. Seega saab järeldada, et K.Õun viibis Eesti Vabariigis veel 14.04.2015 kui kirjutas
alla lühimenetluse taotlusele ja ka 14.05.2015 kui teda karistati Harju Maakohtu otsusega
väärteo toimepanemise eest arestiga, kuid pärast seda on lahkunud Eesti Vabariigist, mida
kinnitavad nii eluruumi üürileandja andmed kui ka politsei vastus prokuröri päringule.
Sellistest andmetest saab järeldada, et süüdistatav viibib väljaspool Eesti Vabariigi piire ja
arvestades päringu vastusest ilmnevaid andmeid, mille kohaselt kahtlustati teda 20.06.2015
Saksamaal toime pandud varavastase süüteo toimepanemises, siis on küllaldane alus arvata, et
süüdistatav on pärast lühimenetluse taotlusele allakirjutamist asunud kohtusse ilmumisest
kõrvale hoidma, teades seejuures nii kohtu menetluses olevast väärteoasjast kui ka
kriminaalasjast. Kohus leiab, et antud juhul on süüdistatava asukoha kindlakstegemiseks
tehtud piisavaid jõupingutusi ning kuivõrd käesoleval ajal ei ole ka Saksamaa ametivõimudel
tema asukoha kohta andmeid, siis ei ole ka võimalik tagada süüdistatava osavõttu
kriminaalasja kohtulikust menetlusest. Kuivõrd kriminaalasi on kohtu menetluses
lühimenetluses, millise menetluse vormi korral ei saa nii või teisiti tõendamiseseme kohta
tõendeid enam koguda ja kriminaalasi lahendatakse kriminaaltoimiku materjalide põhjal, leiab
kohus, et kriminaalasja kohtulik arutamine on võimalik ka süüdistatava K.Õuna osavõtuta
kohtulikust arutamisest. Lisaks sellele on süüdistatava kaitseõigus tagatud kaitsja osavõtu
näol.
Kaitsja asus seisukohale, et süüdistatavale Kalle Õun inkrimineeritud kuritegudest on
süüdistus põhjendatud kolme episoodi osas, kuid neljandas episoodis ei ole süüdistus
põhjendatud. Süüdistatavat ei ole selles episoodi kahtlustatavana üle kuulatud, XXX hagi on
põhjendamata, kuivõrd kannatanu ütlustes on vastuolud. Toimiku leht 138 on kannatanu
selgitanud, et sai sae ja CD plaadid tagasi, kuid tsiviilhagi on esitatud nõudes, mis sisaldab ka
sae ja CD plaatide maksumust.
2.     MAAKOHTU SEISUKOHT JA PÕHJENDUSED
Kohus, kuulanud ära kohtu alla antud süüdistatava Rain Räägu süü osalise tunnistamise ja
kontrollinud kriminaalasjas olevaid kirjalikke tõendeid, asub seisukohale, et süüdistatavate
süü neile inkrimineeritud kuritegude toimepanemises on tõendamist leidnud kogu esitatud
süüdistuse mahus. Sellisele seisukohale asumist põhjendab kohus järgmiselt.
KarS § 199 lg 2 järgi
Episood 01.08.2012 kuni 02.08.2012 (Kalle Õun)
Kohus leiab, et ajavahemikus 01.08.2012 kella 21.35 kuni 02.08.2012 kella 09.00 paiku
Tallinnas Pärnu mnt 24 asuvasse parklasse pargitud sõidukisse Ford Transit reg. nr. XXX
sissetungimise ja XXX vara väärtuses 475 euro varguse toimepanemine ning XXX vara
väärtuses 290 euro varguse toimepanemine Kalle Õuna poolt on tõendatud nii Kalle Õuna süü
tunnistamisega kohtueelsel menetlusel, ekspertiisiaktiga kui ka muude kirjalike tõenditega.
Oma seisukohta põhjendab kohus alljärgnevalt.

                                               8
Kannatanu XXX 02.08.2012 antud ütlustest (kd I tl 4-6, 1-15-10059) nähtub, et sõiduk Ford
Transit reg. nr. XXX kuulub Mepu OÜ-le ning oli tema kasutuses. 01.08.2012 kella 21.35
parkis ta nimetatud sõiduki Tallinnas Pärnu mnt 24 asuvasse parklasse. 02.08.2012, tulles
sõiduki juurde tagasi, avastas, et sõiduki vasakpoolne esiukse ja tagumise luugi vasakpoolne
klaas on lõhutud. Sõiduki pakiruumist on varastatud temale kuuluvad esemed ja OÜ-le Mepu
kuuluvad esemed. Tal on olemas reisikindlustus.
Kannatanu XXX 02.08.2012 antud ütlustest (kd I tl 7-9, 1-15-10059) nähtub, et 30.07.2012
saabus ta Eestisse koos XXXga. Eestisse tuldi Mepu OÜ-le kuuluva sõidukiga Ford Transit
reg. nr. XXX. 01.08.2012 pargiti sõiduk Tallinnas Pärnu mnt 24 asuvasse parklasse.
02.08.2012, jõudes sõiduki juurde tagasi, avastas, et sõiduki klaasid on lõhutud ning sõidukist
on varastatud temale kuuluvad esemed. Tal on olemas reisikindlustus.
Ka sündmuskoha vaatlusprotokoll koos fototabeliga, milles on vaadeldud sõidukit Ford
Transit reg. nr. XXX, kinnitab kannatanute ütlusi varguse toimepanemise asjaolude kohta, s.h
purunenud auto aknaklaasi (kd I tl 13-15, 1-15-10059).
Kahtlustatavana antud ütluste kohaselt (kd I tl 118-122, 1-15-10059) tunnistab Kalle Õun end
süüdi Ford Transitisse aknaklaasi lõhkumise teel sisenemises ja autos olnud asjade võtmises.
Osa asju võttis endale, osa müüs maha, osa andis edasi.
Ka ekspertiisiakt nr 12E-GE0996 (kd I tl 18-22, 1-15-10059) tõendab Kalle Õuna süüd, kuna
DNA analüüsi tulemuste alusel, proovidest, mis olid võetud esiukse lingi alt ja parempoolse
seesmise ukselingi alt, saadi DNA analüüsil täisprofiilid, mis on kokkulangev Kalle Õuna
võrdlusproovist määratletud DNA profiiliga.
Seega kohus leiab, et lisaks süüdistatava süüd tunnistavatele ütlustele annab ülalnimetatud
tõendikogum aluse rääkida süüdistatava poolt KarS § 199 järgi kvalifitseeritava süüteo
toimepanemisest. Nagu kannatanute antud ütlustest nähtub, kuulusid autos olnud esemed
neile. Seega on sedastatav, et need esemed olid süüdistatava jaoks võõras vara. Esemete
äravõtmisega lõpetas süüdistatav esemete seniste valdajate valduse, kehtestas sellele uue, s.o
enda valduse ning kannatanute ütluste kohaselt oli esemete valduse üleminek nende tahte
vastane, s.t vastav nõusolek puudus. Seega leiab kohus, et käesoleval juhul on tuvastamist
leidnud varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Süüdistatava
ütluste kohaselt varastas ta esemed osaliselt enda tarbeks ja osa müüs edasi. Selline selgitus
viitab üheselt sellele, et esemete äravõtmisega sooviti nende omanikud jätta esemetest ilma
kestvalt ning ei ole tõendamist leidnud, et süüdistatav oleks soovinud esemed omanikele
tagastada. Seega leiab kohus, et realiseeritud on ka ebaseadusliku omastamise eesmärk.

Kohtueelsel menetlusel on Kalle Õuna tegu kvalifitseeritud KarS § 199 lg 2 p 8 järgi, s.o
varguse toimepanemine sissetungimisega ning järgnevalt analüüsibki kohus, kas süüdistatava
tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Kuigi alates
01.01.2015 on KarS § 266 sõnastust muudetud ja lõikes 1 märgitud käitumine on hinnatav
väärteona, siis näitab see seda, et tegemist on ikkagi õigusvastase, s.o ebaseadusliku
käitumisega. Analüüsides kriminaalmenetluse käigus kogutud tõendikogumit, siis puuduvad
tõendid selle kohta, et sisenemine sõidukisse Ford Transit reg. nr. XXX oleks toimunud
kooskõlas selle seadusliku omaniku tahtega või et tegemist oleks olnud süüdistatava jaoks

                                              9
õiguslikus mõttes mittevõõra kohaga. Samuti pole kogutud tõendeid selle kohta, et
süüdistatava sisenemine sõidukisse vastaks mõnele seaduses sätestatud lubatavusklauslile,
mis annab isikule õiguse tungida valdaja tahte vastaselt võõras valduses olevasse sõidukisse.
Ka sõidukisse aknaklaasi lõhkumise teel sisenemise viis näitab üheselt omaniku tahte
vastasust. Seega oli tungimine sõidukisse Ford Transit reg. nr. XXX KarS § 266 tähenduses
ebaseaduslik ning esinevad alused kvalifitseerida süüdistatava tegu KarS § 199 lg 2 p 8 järgi.
Arvestades süüdistatava selgitusi teo toimepanemise asjaolude ja põhjuste kohta, s.h auto
aknaklaasi lõhkumist autosse sisenemiseks, siis leiab kohus, et tegemist oli etteplaneeritud ja
sihipärase tegevusega. Seega on kohtu hinnangul tegemist kavatsetusega toime pandud
süüteoga.
Episood 30.08.2012 kuni 31.08.2012 (Kalle Õun)
Kohus leiab, et ajavahemikus 30.08.2012 kella 21.30 kuni 31.08.2012 Tallinnas Pärnu mnt 24
parklasse pargitud sõidukisse Renault Express reg. nr. XXX sissetungimise ja XXX vara
summas 220 eurot, XXX vara summas 555 eurot ja XXX vara summas 585 eurot varguse
toimepanemine Kalle Õuna poolt on tõendatud nii Kalle Õuna süü tunnistamisega kohtueelsel
menetlusel, ekspertiisiaktiga kui ka muude kirjalike tõenditega. Oma seisukohta põhjendab
kohus alljärgnevalt.
Kannatanu XXX 31.08.2012 antud ütlustest (kd I tl 80-81, 1-15-10059) nähtub, et 30.08.2012
kella 02.00 ajal parkis ta oma õele kuuluva sõiduki Renault Express reg. nr XXX Tallinnas
Pärnu mnt 24 asuvasse parklasse. Käis sõiduki juures ka 30.08.2012 kella 21.30 ajal, siis oli
kõik korras. 31.08.2012 kella 11.00 ajal, jõudes sõiduki juurde tagasi, avastas ta, et sõidukisse
on sisse tungitud. Sõidukist varastati temale ja temaga koos reisinud isikutele XXX ja XXX
kuuluvad esemed.
Ka Kalle Õun kahtlustatavana antud ütluste kohaselt (kd I tl 118 – 122, 1-15-10059) tunnistab
ta end süüdi Renault Expressi klaasi lõhkumise teel sissetungimises ja autos olnud asjade
võtmises. Võis vigastada kätt klaasi lõhkumise käigus. Osa asju võttis endale, osa müüs maha,
osa andis edasi.
Kohus viitab ka sündmuskoha vaatlusprotokollile koos fotodega (kd I tl 90-108, 1-15-10059),
milles on vaadeldud sõidukit Renault Express reg. nr. XXX ning millest nähtub, et auto
pagasiruumi klaas on lõhutud. Samuti nähtub protokollist, et sündmuskohal tuvastati
veretaoline plekk, millelt võeti DNA proovid.
Ekspertiisiaktist nr 12E-GE1000 (kd I tl 111-116, 1-15-10059) nähtub, et DNA analüüsil
verekahtlasest määrdumisest võetud proovist saadi täisprofiil, mis on tõenäoliselt pärit ühelt
isikult, mille alleelid on leitavad Kalle Õuna võetud võrdlusproovist määratletud DNA
profiilis.
Seega kohus leiab, et lisaks süüdistatava süüd tunnistavatele ütlustele annab ülalnimetatud
tõendikogum aluse rääkida süüdistatava poolt KarS § 199 järgi kvalifitseeritava süüteo
toimepanemisest. Nagu kannatanute antud ütlustest nähtub, kuulusid autos olnud esemed
neile. Seega on sedastatav, et need esemed olid süüdistatava jaoks võõras vara. Esemete
äravõtmisega lõpetas süüdistatav esemete seniste valdajate valduse, kehtestas sellele uue, s.o
enda valduse ning kannatanute ütluste kohaselt oli esemete valduse üleminek nende tahte
vastane, s.t vastav nõusolek puudus. Seega leiab kohus, et käesoleval juhul on tuvastamist
leidnud varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Süüdistatava
ütluste kohaselt varastas ta esemed osaliselt enda tarbeks ja osa müüs edasi. Selline selgitus
viitab üheselt sellele, et esemete äravõtmisega sooviti selle omanikud jätta esemetest ilma
kestvalt ning ei ole tõendamist leidnud, et süüdistatav oleks soovinud esemed omanikele
tagastada. Seega leiab kohus, et realiseeritud on ka ebaseadusliku omastamise eesmärk.

                                               10
Kohtueelsel menetlusel on Kalle Õuna tegu kvalifitseeritud KarS § 199 lg 2 p 8 järgi, s.o
varguse toimepanemine sissetungimisega ning järgnevalt analüüsibki kohus, kas süüdistatava
tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Kuigi alates
01.01.2015 on KarS § 266 sõnastust muudetud ja lõikes 1 märgitud käitumine on hinnatav
väärteona, siis näitab see seda, et tegemist on ikkagi õigusvastase, s.o ebaseadusliku
käitumisega. Analüüsides kriminaalmenetluse käigus kogutud tõendikogumit, siis puuduvad
tõendid selle kohta, et sisenemine sõidukisse Renault Express reg.nr. XXX oleks toimunud
kooskõlas selle seadusliku omaniku tahtega või et tegemist oleks olnud süüdistatava jaoks
õiguslikus mõttes mittevõõra kohaga. Samuti pole kogutud tõendeid selle kohta, et
süüdistatava sisenemine sõidukisse vastaks mõnele seaduses sätestatud lubatavusklauslile,
mis annab isikule õiguse tungida valdaja tahte vastaselt võõras valduses olevasse sõidukisse.
Ka sõidukisse aknaklaasi lõhkumise teel sisenemise viis näitab üheselt omaniku tahte
vastasust. Seega oli tungimine sõidukisse Renault Express reg. nr. XXX KarS § 266
tähenduses ebaseaduslik ning esinevad alused kvalifitseerida süüdistatava tegu KarS § 199 lg
2 p 8 järgi.
Arvestades süüdistatava selgitusi teo toimepanemise asjaolude ja põhjuste kohta, s.h auto
aknaklaasi lõhkumist autosse sisenemiseks, siis leiab kohus, et tegemist oli etteplaneeritud ja
sihipärase tegevusega. Seega on kohtu hinnangul tegemist kavatsetusega toime pandud
süüteoga.
Episood 03.09.2012 (Kalle Õun)
Kohus leiab, et 03.09.2012 ajavahemikus kella 00.30 kuni kella 11.00 Tallinnas Rannamäe 5
pargitud sõidukisse Renault Traffic reg. nr. XXX sissetungimine ja XXX vara summas 970
eurot, XXX vara summas 430 eurot varguse toimepanemine Kalle Õuna poolt on tõendatud
nii Kalle Õuna süü tunnistamisega, ekspertiisiaktiga kui ka muude kirjalike tõenditega.
Samuti samal ajal ja samas kohas sõidukisse Renault Traffic reg. nr. XXX sissetungimine ja
XXXi vara summas 160 eurot ning XXXi vara summas 825 eurot varguse toimepanemine
Kalle Õuna poolt on tõendatud nii Kalle Õuna süü tunnistamisega, ekspertiisiaktiga kui ka
muude kirjalike tõenditega.
Kannatanu XXX 03.09.2012 antud ütlustest (kd I tl 24-27, 1-15-10059) nähtub, et 03.09.2012
ajavahemikus kella 00.30 kuni kella 11.00 tungiti sisse Tallinnas Rannamäe 5 parklasse
pargitud sõidukisse Renault Traffic reg. nr. XXX. Sõidukist ei varastatud talle kuuluvaid
esemeid.
Kannatanu XXX 03.09.2012 antud ütlustest (kd I tl 30-33, 1-15-10059) nähtub, et
ajavahemikus 02.09.2012 kella 23.27 kuni 03.09.2012 kella 11.00 tungiti sisse Tallinnas
Rannamäe 5 parklasse pargitud sõidukisse Renault Traffic reg. nr. XXX. Sõidukist varastati
talle kuuluvad esemed.
Kannatanu XXXi 03.09.2012 antud ütlustest (kd I tl 34-37, 1-15-10059) nähtub, et
02.09.2012 kella 23.27 kuni 03.09.2012 kella 11.00 tungiti sisse Tallinnas Rannamäe 5
parklasse pargitud sõidukisse Renault Traffic reg. nr. XXX. Sõidukist varastati talle kuuluvad
esemed.
Kannatanu XXX 03.09.2012 antud ütlustest (kd I tl 48-51, 1-15-10059) nähtub, et 03.09.2012
ajavahemikus kella 00.05 kuni kella 11.30 tungiti sisse Tallinnas Rannamäe tee 5 parklasse
pargitud sõidukisse Renault Traffic reg. nr. XXX. Sõidukist varastati talle kuuluvad esemed.


                                              11
Kannatanu XXX 03.09.2012 antud ütlustest (kd I tl 53-56, 1-15-10059) nähtub, et 03.09.2012
ajavahemikus kella 00.05 kuni kella 11.30 tungiti sisse Tallinnas Rannamäe tee 5 asuvasse
parklasse pargitud sõidukisse Renault Traffic reg. nr. XXX. Sõidukist varastati talle kuuluvad
esemed.
Kannatanute ütlusi kinnitab ka sündmuskoha vaatlusprotokoll koos fotodega (kd I tl 58-69, 1-
15-10059), milles on vaadeldud sõidukeid Renault Traffic reg. nr. XXX ja Renault Traffic
reg. nr. XXX ning see, et sõidukite aknaklaasid on purustatud. Samuti nähtub protokollist, et
sündmuskoha vaatluse käigus tuvastati veretaolised plekid, millest võeti DNA proovid.
Ka Kalle Õuna kahtlustatavana antud ütluste kohaselt (kd I tl 118-122, 1-15-10059) tunnistab
ta end süüdi autodesse sissetungimises ja asjade võtmises. Vigastas kätt sõiduki aknaklaaside
lõhkumisel. Osa asju võttis endale, osa müüs maha, osa andis edasi.
Ekspertiisiaktist nr. 12E-GE0921 (kd I tl 73-78, 1-15-10059) nähtub, et DNA analüüsi
tulemuste alusel salongist armatuurilt ja taskulambilt võetud proovidest saadi DNA analüüsil
täisprofiilid, mis on päris ühelt isikult ning see on kokkulangev Kalle Õuna võrdlusproovist
määratletud DNA profiiliga.
Seega kohus leiab, et lisaks süüdistatava süüd tunnistavatele ütlustele annab ülalnimetatud
tõendikogum aluse rääkida süüdistatava poolt KarS § 199 järgi kvalifitseeritava süüteo
toimepanemisest. Nagu kannatanute antud ütlustest nähtub, kuulusid autodes olnud esemed
neile. Seega on sedastatav, et need esemed olid süüdistatava jaoks võõras vara. Esemete
äravõtmisega lõpetas süüdistatav esemete seniste valdajate valduse, kehtestas neile uue, s.o
enda valduse ning kannatanute ütluste kohaselt oli esemete valduse üleminek nende tahte
vastane, s.t vastav nõusolek puudus. Seega leiab kohus, et käesoleval juhul on tuvastamist
leidnud varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Süüdistatava
ütluste kohaselt varastas ta esemed osaliselt enda tarbeks ja osa müüs edasi. Selline selgitus
viitab üheselt sellele, et esemete äravõtmisega sooviti nende omanikud jätta esemetest ilma
kestvalt ning ei ole tõendamist leidnud, et süüdistatav oleks soovinud esemed omanikele
tagastada. Seega leiab kohus, et realiseeritud on ka ebaseadusliku omastamise eesmärk.
Kohtueelsel menetlusel on Kalle Õuna tegu kvalifitseeritud KarS § 199 lg 2 p 8 järgi, s.o
varguse toimepanemine sissetungimisega ning järgnevalt analüüsibki kohus, kas süüdistatava
tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) et hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Kuigi alates
01.01.2015 on KarS § 266 sõnastust muudetud ja lõikes 1 märgitud käitumine on hinnatav
väärteona, siis näitab see seda, et tegemist on ikkagi õigusvastase, s.o ebaseadusliku
käitumisega. Analüüsides kriminaalmenetluse käigus kogutud tõendikogumit, siis puuduvad
tõendid selle kohta, et sisenemine sõidukitesse Renault Traffic reg. nr. XXX ja Renault
Traffic reg. nr. XXX oleks toimunud kooskõlas nende seaduslike omanike tahtega või et
tegemist oleks olnud süüdistatava jaoks õiguslikus mõttes mittevõõra kohaga. Samuti pole
kogutud tõendeid selle kohta, et süüdistatava sisenemine sõidukitesse vastaks mõnele
seaduses sätestatud lubatavusklauslile, mis annab isikule õiguse tungida valdaja tahte
vastaselt võõras valduses olevasse sõidukisse. Ka sõidukitesse aknaklaasi lõhkumise teel
sisenemise viis näitab üheselt omanike tahte vastasust. Seega oli tungimine sõidukitesse
Renault Traffic reg. nr. XXX ja Renault Traffic reg. nr. XXX KarS § 266 tähenduses
ebaseaduslik ning esinevad alused kvalifitseerida süüdistatava tegu KarS § 199 lg 2 p 8 järgi.

                                              12
Riikliku süüdistaja poolt on Kalle Õuna tegu kvalifitseeritud ka KarS § 199 lg 2 p 9 järgi, s.o
vargus, mis on toime pandud süstemaatiliselt. Järgnevalt analüüsibki kohus, kas süüdistatava
tegevus vastab KarS § 199 lg 2 p 9 toodud kvalifikatsioonile.
Kohus juhib tähelepanu asjaolule, et süstemaatiline on vargus siis, kui see on toime pandud
vähemalt kolm korda. Süstemaatilisus on järjekindel, pidevalt korduv tegevus ning ei ole
oluline, kas isik on varguste eest varem süüdi mõistetud või on need tuvastatud alles ühes
menetluses. Samuti võivad süstemaatilisuse moodustada nii kuriteod kui väärteod, kuid
nendevaheline ajavahemik ei saa olla väga pikk. Antud kriminaalmenetluse raames on
tuvastatud, et Kalle Õun pani 01.08.2012 kuni 03.09.2012 toime 4 varavastase kuriteo
episoodi. Seega on süstemaatilisuse kriteerium täidetud ning kuriteokoosseisu täitmise osas ei
ole süüdistatava varasemal karistatusel samalaadse süüteo toimepanemise eest enam tähtsust,
kuivõrd süüdistusaktis inkrimineeritud süütegude faktiline korduvus ja rohkus täidab
süstemaatilisuse koosseisu.
Seega leiab kohus, et süüdistusaktis on Kalle Õunale inkrimineeritud süütegu õigesti
kvalifitseeritud KarS § 199 lg 2 p 9 järgi, s.o varguse toimepanemisena süstemaatiliselt.
Arvestades kohtueelsel menetlusel süüdistatava antud selgitusi teo toimepanemise asjaolude
ja põhjuste kohta, s.h auto aknaklaasi lõhkumist autosse sisenemiseks, siis leiab kohus, et
tegemist oli etteplaneeritud ja sihipärase tegevusega. Seega on kohtu hinnangul tegemist
kavatsetusega toime pandud süüteoga.
Süüd välistavaid ja õigusvastasust välistavaid asjaolusid kohus süüdistatava käitumises ei
tuvastanud.
Seega Kalle Õun võõra vallasasja äravõtmisega selle ebaseadusliku omastamise
eesmärgil isikuna, kes paneb vargusi toime süstemaatiliselt, ning mis on toime pandud
sissetungimisega, pani toime KarS § 199 lg 2 p 8 ja 9 järgi kvalifitseeritava kuriteo.
KarS § 199 lg 2 p 4, 7 ja 8 järgi (Rain Rääk)
Kohus leiab, et 09.03.2014 kell 21.30 kuni 10.03.2014 kell 01.40 XXX toimepandud XXX
vara varguse toimepanemine on tõendatud nii R. Räägu ja XXXe, kes on süüdi tunnistatud
Harju Maakohtu 02.06.2015 otsusega nr 1-15-4227, süü tunnistamisega, kui ka kannatanu
XXX ütluste ja kirjalike tõenditega.
05.06.2014 toimunud ülekuulamisel R. Rääk tunnistas oma süüd osaliselt (tl 37, 1-15-2122).
Kuna tema vanemad olid seda korterit varem üürinud, siis oli ta teadlik, et selle korteri
põranda sees on auk, mille kaudu keldrisse pääseb. Läksid kahekesi koos XXXega keldrisse ja
sisenesid augu kaudu korterisse, võtsid televiisori ning viisid maja ees ootavasse autosse.
Telefoni näinud ei ole, kas XXX võttis telefoni, ei tea. Kuna XXX tunneb korteri üürnikke,
siis tegi tema ettepaneku sinna vargile minna. Varastatud televiisori panid auto peale ja
müüsid Tallinnas 20 euro eest tundmatule meesterahvale maha. 04.09.2014
vastastamisprotokollist nähtub, et R. Rääk täpsustab oma varem antud ütlusi (tl 57, 1-15-
2122). XXX tegi ettepaneku korterist varastada ja tema oli nõus. XXX sisenes augu kaudu
korterisse ja ulatas televiisori. Ise korterisse ei sisenenud ja telefoni kohta ei mäleta midagi.
05.06.2014 toimunud ülekuulamisel XXX oma süüd ei tunnistanud ja väitis, et tema küll
teadis, et XXX korteri põranda sees on auk, kuid tema televiisorit varastanud ei ole (tl 24, 1-
15-2122). 17.06.2014 toimunud ülekuulamisel XXX tunnistas oma süüd osaliselt (tl 48, 1-15-
2122). XXXe ütluste kohaselt läks korterisse R. Rääk ja tema jäi luugi juurde ootama. Vastu
võttis vaid televiisori, telefonist ei tea ta midagi. Televiisor pandi auto peale ja müüdi
Tallinnas maha. 04.09.2014 toimunud ülekuulamisel tunnistas XXX oma süüd ja muutis
varem antud ütlusi (tl 60, 1-15-2122). XXX tunnistas, et just tema sisenes põrandaluugi kaudu
korterisse ja varastas nii televiisori kui telefoni ning ulatas need luugi kaudu R. Räägule.
Edasi sõideti Tallinna ja müüdi televiisor maha. Mis telefonist edasi sai, ta enam ei mäleta.


                                               13
Kannatanu XXX ütlustest nähtub, et 09.03.2014 kell 21.30 kuni 10.03.2014 kell 01.40 XXX
on korterist põrandalaudade eemaldamise teel siseneti korterisse ja varastati televiisor LCD
väärtusega 259 eurot ning mobiiltelefon Nokia väärtusega 20 eurot (tl 3-4, 1-15-2122).
Tunnistajana üle kuulatud XXX ütlustest (tl 19-20, 1-15-2122) nähtub, et ta sõitis pühapäeval
Pärnusse ja sealt Keilasse ning umbes nädal varem helistas talle XXX ja küsis kas tema
korteris on teleka all põrandas auk ja selgitas, et talle olevat sellest august rääkinud tuttav.
Teab, et see XXX tuttav elab kõrvalmajas koos naise ja lapsega. Kuna tal endal keldrivõtit ei
ole, siis ei ole ta ka keldris käinud ega kontrollinud. Korterisse kolides nägi põrandas auku ja
pani selle peale vana televiisori.
XXXe ja R. Räägu kohtueelses menetluses 04.09.2014 s.o viimasena antud ütlustes puuduvad
vastuolud kuriteo toimepanemise asjaolude kohta. XXXe ja R. Räägu ütlused riimuvad ka
kannatanu ütlustega ja kogutud kirjalike tõenditega, erinevalt on süüdistatavad vaid selgitanud
varastatud telefoni mäletamist (tl 57, 1-15-2122). Seejuures ilmneb tunnistaja XXX ütlustest,
et nädal enne varguse toimepanemist tundis XXX huvi põrandas oleva augu olemasolu kohta,
millise augu kaudu ka tegelikkuses korterisse tungiti. Kohus asub seisukohale, et kuivõrd
XXX korterisse on tungitud vaid ühel korral ning sellest korterist on toime pandud vaid üks
vargus, mille toimepanemise järgselt läksid kaduma nii televiisor kui ka mobiiltelefon, siis on
need esemed varastatud ühe ja sama varguse toimepanemisega. Vaatamata sellele, et R. Rääk
eitas telefoni vargust, ilmneb XXXe ütlustest, et ta võttis XXX korterist nii televiisori kui ka
telefoni ning andis need asjad luugi kaudu R. Räägule. Seega riimuvad varastatud esemete
osas nii XXXe kui ka XXX ütlused. Sellest tulenevalt leiab kohus, et süüdistatava süü on
tõendatud nii televiisori kui ka telefoni varguse osas. Ka kohtuistungil tunnistas R.Rääk
temale inkrimineeritud kuriteo toimepanemist.
Lisaks juhib kohus tähelepanu ka asjaolule, et XXX on Harju Maakohtu 02.06.2015 otsusega
nr 1-15-4227 antud kuriteos süüdi mõistetud ning otsus on jõustunud.
Kohus leiab, et osutatud tõendeid kogumis hinnates on R. Räägu poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulusid süüdistuses nimetatud asjad kannatanule ning süüdistatav ei ole kõnealust asjaolu ka
vastustanud. Seega on sedastatav, et süüdistuses märgitud esemed olid süüdistatava jaoks
võõras vara. Nähtub, et esemete äravõtmisega lõpetas süüdistatav koos XXX, kelle suhtes on
tehtud süüdimõistev kohtuotsus, esemete senise valdaja valduse, kehtestas sellele uue, s.o
enda valduse ning kannatanu ütluste kohaselt puudus selleks tema nõusolek. Seega leiab
kohus, et käesoleval juhul on tuvastamist leidnud varguse objektiivse koosseisu realiseerimine
süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
omastamise eesmärgil. Nimelt ei ole tõendeid selle kohta, et süüdistatav oleks soovinud
esemeid kannatanule tagastada. Vastupidi, süüdistatav müüs vara edasi. Seega on õiguslikus
mõttes sedastatav võõra vallasasja äravõtmine selle ebaseadusliku omastamise eesmärgil ehk
tuvastamist on leidnud varguse subjektiivse koosseisu realiseerimine.
KarS § 199 lg 2 p 7 osas tähendab kehtiva kohtupraktika kohaselt isikute tegutsemine grupis
kaastäideviimist. KarS § 21 lg 2 näeb kaastäideviimist määratledes ette omistamisnormi, mille
kohaselt tuleb kindlaks teha, et isikud tegutsevad ühiselt ja kooskõlastatult selliselt, et igaüks
neist valitseb tegu ja eeldab, et süüteokoosseisu realiseerimine sõltub igast toimepanijast.
Isikud peavad langetama ühise teootsuse ja tegutsema ühtse teoplaani järgi vastavalt
rollijaotusele. Kõik täideviijad peavad ühtsest tahtest hõlmatud ja kuriteokoosseisu tunnustele
vastavate sündmuste kulgemist enda kontrolli all hoidma. Samas peab iga täideviija panus
süüteo toimepanemisse olema oluline (3-1-1-97-04).
Hinnates R. Räägu ja eraldi menetlusse eraldatud XXXe kohtueelsel menetlusel antud ütlusi
seoses vargusega XXX korteris, saab järeldada, et vargus pandi toime ühiselt ja
                                               14
kooskõlastatult, s.o XXXel ja R. Räägul oli langetatud ühine otsus teo toimepanemiseks ja
seda asuti ka koos täide viima. XXXe ja R. Räägu ütlustest nähtub, et saades teada, et
korterisse on võimalik keldri kaudu läbi põranda siseneda, tekkis XXXel mõte sinna vargile
minna ja R. Rääk oli sellega nõus. XXX sisenes korterisse ja edastas luugi kaudu televiisori
R. Räägule. Samuti sõideti peale varguse toimepanemist koos varastatud esemetega Tallinna
ja müüdi televiisor maha. Siit järeldub üheselt, et tegevus oli kooskõlastatud ja vastab
kaastäideviimise tunnustele, s.o KarS § 199 lg 2 p 7 nimetatud grupile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 1 näeb ette vastutuse valdaja tahte vastaselt võõrasse hoonesse, ruumi,
sõidukisse või piirdega alale ebaseadusliku tungimise eest. KarS § 266 puhul tuleb tuvastada,
et 1) hoonesse, ruumi, sõidukisse või piirdega alale tungimine oleks olnud valdaja tahte
vastane; 2) ei hoone, ruum, sõiduk või piirdega ala, kuhu isik tungis, oli tema jaoks võõras ja
3) hoonesse, ruumi, sõidukisse või piirdega alale tungimine oli ebaseaduslik. Edasi analüüsib
kohus kriminaalmenetluse käigus kogutud tõendikogumit, millest nähtub, et puuduvad tõendid
selle kohta, ei sisenemine XXX asuvasse korterisse oleks toimunud kooskõlas selle seadusliku
omaniku tahtega või et tegemist oleks olnud süüdistatava jaoks õiguslikus mõttes mittevõõra
kohaga. Samuti pole kogutud tõendeid selle kohta, et süüdistatava sisenemine maja keldrisse
ja sealt kaudu kannatanu korterisse vastaks mõnele seaduses sätestatud lubatavusklauslile, mis
annab isikule õiguse tungida valdaja tahte vastaselt võõras valduses olevasse hoonesse või
eluruumi. Eluruumi sisenemiseks eemaldati auku kattev plaat eesmärgiga kõrvaldada
võõrastele vallasasjadele ligipääsu takistav tõke. Sellega on sedastatav ebaseaduslik ja
omavoliline korterisse sisenemine. Kuivõrd sisenemine korterisse toimus selle valdaja tahte
vastaselt, mida kinnitavad nii kannatanu ütlused kui ka sisenemise viis ja öine aeg, siis on
kohtueelsel menetlusel süüdistatava käitumine õigesti kvalifitseeritud varguse
toimepanemisena sissetungimisega, s.o KarS § 199 lg 2 p 8 järgi.
R. Rääk on Lääne-Viru Maakohtu 11.04.2005 otsusega süüdi tunnistatud ja karistatud KarS §
199 lg 2 p 1, 4, 7, 8; KarS § 25 lg 2 ja KarS § 200 lg 2 p 7, 8 järgi. R. Räägu karistatus ei
olnud inkrimineeritava kuriteo toimepanemise ajaks kustunud. Eeltoodust tulenevalt leiab
kohus, et kohtueelsel menetlusel on R. Räägu tegu õigesti kvalifitseeritud KarS § 199 lg 2 p 4
järgi, s.o R. Räägu puhul varguse toimepanemisena isiku poolt, kes on varem toime pannud
varguse ja röövimise.
Arvestades süüdistatava selgitusi teo toimepanemise asjaolude ja põhjuste kohta, siis leiab
kohus, et tegemist oli etteplaneeritud ja sihipärase tegevusega. Seega on kohtu hinnangul
tegemist kavatsetusega toime pandud süüteoga.
Süüd välistavaid ja õigusvastasust välistavaid asjaolusid kohus süüdistatava käitumises ei
tuvastanud.
Seega Rain Rääk võõra vallasasja äravõtmisega selle ebaseadusliku omastamise
eesmärgil isikuna, kes on varem toime pannud varguse ja röövimise, ning mis on toime
pandud grupis ja sissetungimisega, pani toime KarS § 199 lg 2 p 4, 7 ja 8 järgi
kvalifitseeritava kuriteo.
KarS § 215 lg 2 p 1 ja 2 järgi
Episood 06.04.2015 (Rain Rääk)
Kohus leiab, et 06.04.2015 ajavahemikus kella 00.15 kuni 00.30 Tamsalus Ääsi 8 maja ette
pargitud XXXle kuuluva sõiduki Audi 80 registrimärgiga XXX omavoliline ajutine
kasutamine Rain Räägu poolt on tõendatud nii Rain Räägu süü tunnistamisega, tunnistaja
ütlustega ning kirjalike tõenditega. Oma seisukohta põhjendab kohus alljärgnevalt.
Kannatanu XXX 06.04.2015 ja 17.04.2015 antud ütlustest (kd II tl 3-4; 21-23, 1-15-10059),
nähtub, avastas ta 06.04.2015 kell 02.50, et temale kuuluv sõiduk Audi 80 reg. nr XXX on
Ääsi 8 maja eest kadunud. Viimati nägi ta sõidukit maja ees 05.04.2015 õhtul. 17.04.2015 sai
ta sõiduki tagasi. Sõiduk on avariiline.
                                             15
Tunnistaja XXX ütlustest (kd II tl 5-6, 1-15-10059) nähtub, et 05.04.2015 kella 22.30 ajal
läks ta ämma juurde aadressile XXX. Seal maja ees nägi ta enda õe XXX elukaaslasele
kuuluvat sõidukit. Ämma juures olid Rain Rääk ja XXX. Rain Rääk lahkus kella 00.15 ajal.
Siis rääkis XXX, et Rain Rääk oli sõiduki ärandanud.
Tunnistaja XXX ütlustest (kd II tl 7-8, 1-15-10059) nähtub, et 05.04.2015 kella 21.30 ajal
läks ta välja ning siis tema elukaaslasele XXXle kuuluv sõiduk oli maja ees. Kella 00.00 ajal
ütles sõbranna talle, et ta nägi nende autot tänava peal sõitmas. Siis arvas ta, et tema
elukaaslane läks autoga sõitma. Tulles kella 02.35 koju, nägi ta, et maja ees sõidukit ei olnud,
sõiduki võtmed olid kodus ja elukaaslane magas.
Kahtlustatavana antud ütluste kohaselt (kd II tl 44-46, 1-15-10059) tunnistab Rain Rääk end
süüdi. Oli purjus ja otsustas lihtsalt autoga sõitma minna. Auto uksed olid lahti. Ei teadnud
kelle auto see on. Sõitis raudteeni ja seal käis kõva pauk ja auto läks katki. Tema jalutas
lihtsalt minema ja jättis auto sinna. Kahetseb tehtut ja on nõus kahju hüvitama.
Osutatud tõendeid kogumis hinnates leiab kohus, et Rain Räägu poolt sõiduki omavoliline
kasutamine on tõendamist leidnud. Nagu kannatanu XXX ütlustest nähtub, kuulub
mootorsõiduk Audi 80 registrimärgiga XXX talle. Seega oli tegemist Rain Räägu jaoks võõra
vallasasjaga ning tal puudus õigus sõiduki kasutamiseks. Tõendikogum kinnitab ka seda, et
Rain Rääk asus kõnealust sõidukit kasutama 06.04.2015 ajavahemikus kella 00.15 kuni 00.30.
Nimetatud sõidukiga sõitis Rain Rääk kuni Tamsalus Paide 3 asuva raudteeni, kuhu ta sõiduki
ka avariilisena jättis. Auto kahjustusi kinnitab ka asitõendi vaatlusprotokoll (kd II tl 15-20, 1-
15-10059), milles on vaadeldud sõiduauto Audi 80 reg. nr. XXX kahjustusi.
Seejuures ei ole kogutud tõendeid selle kohta, et Rain Räägul oleks olnud eelnev luba või
hilisem nõusolek mootorsõiduki kasutamiseks. Kuna süüdistatav kasutas autot vaid ühest
kohast teise liikumiseks ja raudteeni jõudes põhjustas liiklusõnnetuse, muutes sõiduki
sõidukõlbmatuks, s.t kasutas sõiduki vaid ajutiselt, siis tuleneb eeltoodud tõendikogumist, et
süüdistatav kasutas mootorsõidukit omavoliliselt ajutise kasutamise eesmärgil.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et teo pani süüdistatav toime kavatsetult, kuivõrd tegutses süütegu toime pannes
konkreetse eesmärgi saavutamiseks sihipäraselt.
Episood 06.04.2015 (Rain Rääk)
Kohus leiab, et 06.04.2015 ajavahemikus kella 01.30 kuni kella 07.00 Tamsalus Tehnika 3
maja ette pargitud XXXle kuuluva sõiduki Volkswagen Golf registrimärgiga XXX
omavoliline ajutine kasutamine Rain Räägu poolt on tõendatud nii Rain Räägu süü
tunnistamisega ning kirjalike tõenditega. Oma seisukohta põhjendab kohus alljärgnevalt.
Kannatanu XXX 06.04.2015 ja 11.06.2015 antud ütlustest (kd II tl 27-28, 38-39, 1-15-10059)
nähtub, et 05.04.2015 kella 19.00 ajal nägi ta, et temale kuuluv sõiduk Volkswagen Golf reg.
nr XXX on pargitud Tööstuse 3 maja juurde. Sõiduk oli maja ees ka 05.04.2015 kella 23.00
ajal. 06.04.2015 kell 07.00, tulles koju tagasi, avastas, et sõidukit maja ees ei olnud.
11.06.2015 sai ta politseijaoskonnas sõiduki tagasi. Sõidukil on lõhutud lukud, roolisammas
ja süütelukk.
Kahtlustatavana antud ütluste kohaselt (kd II tl 44-46, 1-15-10059) tunnistab Rain Rääk end
süüdi. Oli purjus ja otsustas lihtsalt autoga sõitma minna. Ei mäleta, kuidas autosse sisse sai,
käivitas auto jõuga. Edasi sõitis kuhugi linnast välja ja keeras metsa vahele, kus jäi magama.
Kui ärkas, sai aru, et oli auto ärandanud ja jättis auto sinna, kuna see oli mudasse kinni jäänud
ning jalutas Tamsaluni välja. Ei mäleta enam täpselt kuhu ta auto jätta võis. Kahetseb tehtut ja
on nõus kahju hüvitama.




                                               16
Auto Volkswagen Golf reg. nr. XXX kahjustusi on vaadeldud ka asitõendi vaatlusprotokollis
koos fotodega (kd II tl 31-37, 1-15-10059) ning nähtub, et sõiduki luku südamik on lõhutud
ning rooli all ripuvad juhtmed.
Osutatud tõendeid kogumis hinnates leiab kohus, et Rain Räägu poolt sõiduki omavoliline
kasutamine on tõendamist leidnud. Nagu kannatanu XXX ütlustest nähtub, kuulub
mootorsõiduk Volkswagen Golf reg. nr. XXX talle. Seega oli tegemist Rain Räägu jaoks
võõra vallasasjaga ning tal puudus õigus sõiduki kasutamiseks. Tõendikogum kinnitab ka
seda, et Rain Rääk asus kõnealust sõidukit kasutama 06.04.2015 ajavahemikus kella 01.30
kuni kella 07.00. Nimetatud sõidukiga sõitis Rain Rääk kuni Tapa vallas Saiakopli külas
Rüntu talust 300 meetri kaugusel asuva metsani, kuhu ta sõiduki ka jättis. Seejuures ei ole
kogutud tõendeid selle kohta, et Rain Räägul oleks olnud eelnev luba või hilisem nõusolek
mootorsõiduki kasutamiseks. Kuna süüdistatav kasutas autot vaid ajutiselt, siis tuleneb
eeltoodud tõendikogumist, et süüdistatav kasutas mootorsõidukit omavoliliselt ajutise
kasutamise eesmärgil.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et teo pani süüdistatav toime kavatsetult, kuivõrd tegutses süütegu toime pannes
konkreetse eesmärgi saavutamiseks sihipäraselt.
Episood 13.03.2013 kuni 14.03.2013 (Kalle Õun ja Rain Rääk)
Kohus leiab, et ajavahemikul 13.03.2013 kella 20.00 kuni 14.03.2013 kella 07.00 Tallinnas
Suur – Laagri 10 asuva maja juurde pargitud XXX kasutuses olnud ja AS-le Nordea Finance
Estonia kuuluva sõiduki Citroen C4 Picasso reg. nr. XXX omavoliline ajutine kasutamine
Kalle Õuna ja Rain Räägu poolt on tõendatud nii Kalle Õuna ütluste ja Rain Räägu osalise
süü tunnistamisega ning kirjalike tõenditega. Oma seisukohta põhjendab kohus alljärgnevalt.
Kannatanu XXX 14.03.2013, 20.03.2013 ja 26.11.2013 antud ütlustest (kd I tl 128-130; 133-
135; 137-139, 1-15-10059) nähtub, et 13.03.2013 kella 20.00 ajal parkis ta enda kasutuses
oleva ja AS-le Norde Finance kuuluva sõiduki Citroen C4 Picasso reg. nr. XXX Tallinnas
Suur – Laagri 10 asuva maja juurde. Sõiduki väärtus võis siis olla umbes 6 000 eurot.
14.03.2013 kella 07.00 ajal avastas, et sõidukit nimetatud maja juures enam ei ole. Ta ei
teadnud, et auto võti oli juba varem varastatud. 08.04.2013 sai ta sõiduki tagasi. Pärast
sõiduki puhtaks pesemist avastas ta, et sõiduk on vigastatud. Kindlustus keeldus kahju
hüvitamisest. Seejuures on kannatanu esimestes ütlustes selgitanud, et sõidukist läksid
kaduma ka 7 CD plaati (väärtus 5 eurot), elektriline saag Makita (väärtus 40 eurot) ja sõiduki
hoolderaamat (väärtuseta) (tl 128-130, 133-135, 1-15-10059). Seevastu viimasel
ülekuulamisel 26.11.2013 (tl 137-139, 1-15-10059) on kannatanu selgitanud, et autost on
kadunud hoolderaamat, kuid CD plaadid ja elektrisaag Makita on alles.
Rain Räägu kahtlustatavana antud ütlustest (kd I tl 201-204; 205-207, 1-15-10059) nähtub, et
ta tunnistab end süüdi ning selgitab, et mõned kuud tagasi jäi ta viimasest Paldiskisse sõitvast
rongist maha. Siis sai ta kokku Kalle Õunaga. Mingil hetkel ütles Kalle Õun, et tal on olemas
sõidukivõtmed ning mindi koos selle maja juurde, kus sõiduk oli. See oli kusagil Balti jaama
lähedal. Seal oli sõiduk Citroen C4 Picasso halli värvi. Kalle Õun ütles, et see on kellegi
tuttava sõiduk. Kalle Õun andis talle võtmed ning ta istus sõidukisse. Kalle Õun istus
kõrvalistmele ning palus, et ta viiks ta Kristiine kanti. Sõidukis olles, palus Kalle Õun, et
sõiduk võiks jääda mõneks ajaks Paldiskisse. Auto oligi tema juures kaks päeva. Kuna sai aru,
et auto on varastatud ja ei tahtnud pahandusi, siis viis auto kuhugi Õismäele ning parkis selle
kusagil majade vahel olevale tühjale kohale. Autos olid elektrisaag ja mingid pisiasjad, kuid
tema autost midagi ei võtnud. Järgmisel või ülejärgmisel päeval sai ta Kalle Õuna telefoni teel
kätte ning ütles talle, kus sõiduk asub. Kalle Õun sai selle peale pahaseks.
Rain Räägu ütlusi kinnitab ka sideettevõtjalt saadud andmete protokoll (kd I tl 184-186, 1-15-
10059), millest nähtub, et 13.03.2013 kella 23.09 ajal viibis Rain Rääk Tallinnas Kesklinna
piirkonnas ning 14.03.2013 kella 02.49 ajal liigub ta mööda Paldiski mnt Keila suunas, samal

                                              17
ajal helistas Rain Rääk ka Kalle Õunale. 14.03.2013 kella 06.37 ajal helistas Kalle Õun Rain
Räägule.
Kalle Õuna kaitsja leidis kohtulikul arutamisel, et Kalle Õuna ei ole kohtueelsel menetlusel
selles kahtlustuses üle kuulatud, mistõttu tuleks K.Õun selles süüdistuses õigeks mõista.
Kohus leiab, et taoline kaitseväide on eksitav. Kriminaalasja materjalidest nähtuvalt on
K.Õunale esitatud selles episoodis kahtlustus KarS § 199 lg 2 p 4 ja 7 järgi selles, et K.Õun
grupis R.Rääguga varastas Suur-Laagri 10 juurest ASle Nordea Finance Estonia kuulunud ja
XXX kasutuses olnud sõiduki Citroen C4 Picasso registreerimismärgiga XXX koos selles
olnud asjadega. Sellele järgnevalt aga, hinnates kogutud tõendeid kogumis, samuti tuvastatud
asjaolusid, on prokurör oma pädevusest tulenevalt sellise õigusvastase käitumise
süüdistusaktis kvalifitseerinud KarS § 215 lg 2 p 1 ja 2 järgi. Seega on varavastase kuriteo
toimepanemises K.Õunale kahtlustus esitatud ja teda on ka üle kuulatud ning käitumisele
kohtueelsest menetlejast erineva ja tegelikele asjaoludele vastava õigusliku hinnangu andmine
ei saa olla süüdistatavale üllatuslik ega ootamatu. Seetõttu jätab kohus kaitsja väite
tähelepanuta.
Kalle Õuna kahtlustatavana antud ütluste (kd I tl 214-217, 1-15-10059) kohaselt ta end süüdi
ei tunnistanud. Selgitas, et kevadel 2013 õhtusel ajal oli ta Tallinnas Kristiine Keskuse
Olympic kasiinos. Seal sai ta tuttavaks ühe neiuga, kes samuti ootas „barõgat“ (isik, kes müüb
narkootikume). Ta ostis ka sellele naisterahvale narkootikume, sest viimasel ei olnud raha.
Samal öösel helistas see naisterahvas talle ning saadi kokku Tallinnas Balti jaama lähedal
asuva elumaja juures. Ta arvas, et see naisterahvas elab seal. Kuna naisterahvas pidi tasuma
ostetud narkootikumide eest, siis andis naine temale sõiduki võtmed, käekella ja natuke raha.
Naisterahvas joonistas joonise, millest nähtus sõiduki asukoht. Ta sai aru, et tegemist on
võõra autoga. Umbes nädal aega oli selle sõiduki võti tema käes, siis sai ta kokku Rain
Rääguga, siis rääkis ta Räägule sellest sõidukist ja mindi sõiduki juurde. Rain Rääk avas
sõiduki uksed. Sel hetkel lahkus tema sündmuskohalt ning ei tea, kas Rain Rääk sõitis autoga
minema või mitte. Siis helistas Rain Rääk uuesti talle ning võttis ta peale Kristiine juures ning
viis autoga koju XXX tänavale. Ta oli teadlik, et sõiduk on varastatud. Äratundmiseks
esitamise protokollist koos fototabeliga (kd I tl 218-220, 1-15-10059) nähtub, et kahtlustatav
Kalle Õun tunneb fotode järgi XXX ära isikuna, kes andis temale sõiduki võtme.
Edasi juhib kohus tähelepanu tunnistaja XXX 21.11.2013 ja 27.11.2013 antud ütlustele (kd I
tl 222-225; 228-232, 1-15-10059), millest nähtub, et ta ei ole kasiinos käinud üle kahe aasta,
sest tal on keeld peal. Ta ei ole kunagi Kalle Õunale mingit sõidukivõtit andnud. XXX tunneb
Kalle Õuna kui isikut, kelle käest on ta mõnel korral ostnud amfetamiini. Ka äratundmiseks
esitamise protokolli koos fototabeliga (kd I tl 226-227, 1-15-10059) kohaselt tunneb XXX
fotode järgi Kalle Õuna isikuna, kellelt on ta mõnel korral narkootikume on ostnud.
Tunnistaja XXX ütlustesse suhtub kohus kriitiliselt ja jätab need tõendikogumist välja kui
mitteusaldusväärse tõendi, kuna Olympic Casino Eesti AS vastuskirjast (kd I tl 248, 1-15-
10059) selgub, on XXX sisenemine Olympic Casino Kristiine mängusaali registreeritud
05.03.2015 kell 21.59 ja kell 22.26. Samuti nähtub, et samal ajal on kasiinos viibinud ka Kalle
Õun. Seega XXX väide, et ta ei ole kaks aastat kasiinodes üldse viibinudki, on teiste
tõenditega ümber lükatud ning XXX ütlusi ei saa lugeda usaldusväärseteks.
Asitõendi vaatlusprotokollis koos fotodega (kd I tl 151-163, 1-15-10059) on vaadeldud
sõidukit Citroen C4 Picasso reg. nr. XXX, millelt on võetud ka DNA proovid.
Ekspertiisiaktist nr 13E – GE0711 (kd I tl 176-181, 1-15-10059) nähtub, et proovist juhiukse
sisemiselt käepidemelt ja proovist roolilt saadi DNA analüüsil täisprofiilid, mis on pärit enam
kui ühelt isikult. Saadud tulemuste alusel ei saa välistada Rain Räägult pärineva bioloogilise
materjali sisaldumist nendes segaproovides. Käigukangilt võetud proovist saadi DNA
analüüsil täisprofiil, mis on pärit enam kui ühelt isikult. Saadud tulemuste alusel ei saa
kindlalt välistada Rain Räägult pärineva bioloogilise materjali sisaldumist selles segaproovis.
Osutatud tõendeid kogumis hinnates leiab kohus, et Kalle Õuna ja Rain Räägu poolt sõiduki
omavoliline kasutamine on tõendamist leidnud. Nagu kannatanu XXX ütlustest ja sõiduki
                                           18
registreerimise tunnistusest (kd I tl 131, 1-15-10059) nähtub, kuulub mootorsõiduki Citroen
C4 Picasso reg. nr. XXX AS-le Nordea Finance Estonia ning vastutavaks kasutajaks on XXX.
Seega oli tegemist Kalle Õuna ja Rain Räägu jaoks võõra vallasasjaga ning neil puudus õigus
sõiduki kasutamiseks, millest mõlemad olid teadlikud. Tõendikogum kinnitab ka seda, et
Kalle Õun ja Rain Rääk asusid kõnealust sõidukit kasutama ajavahemikul 13.03.2013 kella
20.00 kuni 04.04.2013. Mõlema süüdistatava riimuvate ütluste kohaselt andis Kalle Õun
autovõtmed Rain Räägule ning sõitsid koos Kristiine Keskuse juurest Kalle Õuna elukohta
XXX tänavale. Edasi sõitis Rain Rääk autoga Paldiskisse. Mõlemad olid teadlikud sellest, et
auto on varastatud ning neil puudub õigus seda kasutada. Kuna Kalle Õun kasutas autot vaid
Luha tänavale sõitmiseks ja R. Rääk Paldiskisse sõitmiseks ja siis viis auto paari päeva pärast
Õismäele seisma, s.t autot kasutati vaid ajutiselt, siis tuleneb eeltoodud tõendikogumist, et
süüdistatavad kasutasid mootorsõidukit omavoliliselt ajutise kasutamise eesmärgil.
Kohtueelses menetluses on süüdistatavate tegu kvalifitseeritud ka KarS § 215 lg 2 p 2 järgi,
s.o teo toimepanemisena grupis ning järgnevalt analüüsibki kohus, kas süüdistatavate tegevus
vastab KarS § 215 lg 2 p 2 tunnustele.
KarS § 215 lg 2 p 2 sätestatud süüteokoosseis, s.o tegutsemine grupis, tähendab kehtiva
kohtupraktika kohaselt kaastäideviimist. KarS § 21 lg 2 näeb kaastäideviimist määratledes
ette omistamisnormi, mille kohaldamiseks tuleb teha kindlaks, et isikud tegutsevad ühiselt ja
kooskõlastatult selliselt, et igaüks neist valitseb tegu ja eeldab, et süüteokoosseisu
realiseerimine sõltub igast toimepanijast. See tähendab, et muu hulgas peavad süüdistatavad
langetama ühise teootsuse ja tegutsema ühtse teoplaani järgi vastavalt oma teopanusele või
rollijaotusele. Teovalitsemise teooria kohaselt ei ole nõutav, et täideviijana käsitatav isik
realiseeriks tingimata ja alati ise kas tervikuna või osaliselt objektiivse teokoosseisu, kuid
kõik täideviijad peavad ühtsest tahtest hõlmatud ja kuriteokoosseisu tunnustele vastavate
sündmuste kulgemist enda kontrolli all hoidma. Samas peab iga täideviija panus süüteo
toimepanemisse olema oluline (Riigikohtu otsus 3-1-1-97-04 p 21).
Hinnates süüdistatavate kohtueelsel menetlusel antud ütlusi, saab järeldada, et süütegu pandi
toime ühiselt. Kalle Õun, kellel oli olemas Citroeni võtmed, tegi R. Räägule ettepaneku võtta
auto, et R. Rääk saaks öösel koju Paldiskisse sõita. Samuti palus Kalle Õun end R. Räägul
koju sõidutada ja auto pärast Paldiskisse jätta. R. Rääk tõi paari päeva pärast auto Õismäele.
Seda kinnitab ka asitõendi vaatlusprotokoll koos fotodega (kd I tl 144-146, 1-15-10059),
millest nähtub et kannatanule kuuluv sõiduk leiti Tallinnas Õismäe tee 59 asuva maja juures.
Samuti olid mõlemad süüdistatavad teadlikud sellest, et tegemist on täiesti võõra autoga, mille
kasutamiseks neil omaniku luba puudus. Koos autoga sõitma minnes kasutasid mõlemad
süüdistatavad sõiduki omadusi sihtotstarbeliselt, s.t võimalust autos olles liikuda selle auto
mootori jõudu kasutades. Seega, sõites omavoliliselt kasutusse võetud sõidukiga, kasutasid
mõlemad sõidukis viibijad võõra vallasasja kasulikke omadusi ühiselt, liikudes sõidukiga
ühest punktist teise. Seega ei oma antud juhul tähtsust asjaolu, kes oli sõiduki roolis ja kes
istus kõrvalistmel või kes kui pikka maad autot kasutas, sest juba eelnevalt on tõendamist
leidnud asjaolu, et autot kasutasid mõlemad süüdistatavad. Kohus leiab, et taoline ühine
käitumine vastab kaastäideviimise tunnustele, s.o võõra vallasasja omavolilisele ajutisele
kasutamisele grupis KarS § 215 lg 2 p 2 mõttes.
Kohtueelses menetluses on süüdistatavate tegu kvalifitseeritud ka KarS § 215 lg 2 p 1 järgi,
s.o teo toimepanemine isiku poolt, kes on varem toime pannud varguse või võõra vallasasja
omavolilise kasutamise ning järgnevalt analüüsibki kohus, kas süüdistatavate tegevus vastab
KarS § 215 lg 2 p 1 tunnustele.
Kalle Õuna süüdistatakse käesolevas kriminaalasjas KarS § 199 lg 2 p-des 8 ja 9 ettenähtud
kuriteo toimepanemises ning need kuriteod on toime pandud enne KarS § 215 ettenähtud
kuriteo toimepanemist. Seega on süüdistusaktis Kalle Õuna tegu õigesti kvalifitseeritud KarS
§ 215 lg 2 p 1 järgi, s.o teo toimepanemisena isiku poolt, kes on varem toime pannud varguse.


                                              19
Puutuvalt R.Rääku on tuvastatud, et R. Rääk on Lääne-Viru Maakohtu 11.04.2005 otsusega
süüdi tunnistatud ja karistatud KarS § 199 lg 2 p 1, 4, 7, 8; KarS § 25 lg 2 ja KarS § 200 lg 2 p
7, 8 järgi (kd II tl 53-57, 1-15-10059) ja see karistatus ei olnud inkrimineeritava kuriteo
toimepanemise ajaks kustunud. Samas süüdistatakse R.Rääku kolme KarS § 215 ettenähtud
kuriteo toimepanemises ja teda on ka Tartu Maakohtu 22.07.2014 otsusega karistatud KarS §
215 lg 2 p 1, 2 ettenähtud kuriteo toimepanemise eest, mille järgselt pani ta toime kaks KarS §
215 ettenähtud kuritegu. Seejuures süüdistatakse teda ka käesolevas kriminaalasjas varguse
toimepanemises, milline tegu on toime pandud enne kahte viimast KarS § 215 ettenähtud
kuritegu. Seetõttu on süüdistusaktis R. Räägu tegu õigesti kvalifitseeritud KarS § 215 lg 2 p 1
järgi, s.o teo toimepanemisena isiku poolt, kes on varem toime pannud nii varguse kui ka
võõra vallasasja omavolilise kasutamise ning seda nii juriidilise kui ka faktilise korduvuse
mõttes.
Samuti on kohus kriminaalasjas tuvastatud teo tehioludest ja süüdistatavate ütlustest lähtuvalt
veendunud, et teo panid süüdistatavad toime kavatsetult, kuivõrd tegutsesid süütegu toime
pannes konkreetse eesmärgi saavutamiseks sihipäraselt.
Süüd välistavaid ja õigusvastasust välistavaid asjaolusid kohus süüdistatavate käitumises ei
tuvastanud.
Seega pani Kalle Õun toime võõra vallasasja omavolilise ajutise kasutamise grupi poolt
isikuna, kes on varem toime pannud varguse, s.o KarS § 215 lg 2 p 1 ja 2 järgi
kvalifitseeritava kuriteo.
Samuti pani Rain Rääk toime võõra vallasasja omavolilise ajutise kasutamise grupi
poolt isikuna, kes on varem toime pannud varguse ja võõra vallasasja omavolilise
kasutamise, s.o KarS § 215 lg 2 p 1 ja 2 järgi kvalifitseeritava kuriteo.
Episood KarS § 169 järgi (Rain Rääk)
Süüdistuse kohaselt on Rain Räägule Viru Maakohtu 04.05.2011 otsusega nr 2-10-48983
mõistetud alates 01.05.2011 tütar XXX (ik. XXXXXXX) ülalpidamiseks XXX (käesoleval
ajal XXX; ik. XXXXXXX) kasuks kuni lapse täisealiseks saamiseni välja elatis igakuiselt
139.01 eurot. Rain Rääk on tasunud määratud elatist vaid üksikutel kordadel ja oluliselt
väiksemates summades, samas kui Rain Rääk on töövõimeline isik ja teinud juhutöid.
Kuni 01.01.2015 oli R. Räägu poolt toimepandud tegu kvalifitseeritav KarS § 169 järgi
vanema kuritahtliku kõrvalehoidumisena oma nooremale kui kaheksateistaastasele lapsele
kohtu poolt väljamõistetud igakuise elatusraha maksmisest. Alates 01.01.2015 on R. Räägu
poolt toimepandu kvalifitseeritav vanema teadva kõrvalehoidumisena oma nooremale kui
kaheksateistaastasele lapsele kohtu poolt väljamõistetud igakuise elatusraha maksmisest.
Tegemist on jätkuva kuriteoga s.t tegemist on ühtsest tahtest kantud ja sama objekti vastu
sarnasel viisil toimepandud süüteoga (3-1-1-4-04 p 13.1). Kui jätkuva süüteo osateod jäävad
seaduse eri redaktsioonide kehtivusaega, tuleb isiku käitumine tervikuna subsumeerida küll
viimase osateo ajal kehtinud seaduse järgi, kuid tuleb näidata ka normid, mille järgi olid
karistatavad need osateod, mis pandi toime enne tervikteo subsumeerimise aluseks oleva
redaktsiooni jõustumist. Seega peab kohus kõigepealt kontrollima, kas toimepandud tegu on
kvalifitseeritav nii kuni 01.01.2015 kehtinud KarS § 169 järgi, kui ka alates 01.01.2015
kehtiva redaktsiooni järgi.
Kuni 01.01.2015 oli karistatav elatise maksmata jätmine siis, kui selline tegevus on vaadeldav
kuritahtliku kõrvalehoidumisena. Riigikohus (3-1-1-84-12 p 8) on selgitanud, et elatise
maksmata jätmist tuleb käsitleda selle maksmisest kuritahtliku kõrvalehoidumisena KarS §
169 mõttes eeskätt juhul, kui: 1) kohustatud isik ei maksa lapsele tähtaegselt elatist, vaatamata
sellele, et tal on selleks piisavalt vara ja ei ole mõjuvaid põhjuseid, mis takistaks soorituse
tegemist. Seejuures tuleb varana, mille arvelt isik peab täitma lapsele elatise maksmise
kohustust, käsitleda isiku kogu vara, arvestades perekonnaseaduse §-st 102 ja täitemenetluse
seadustiku §-st 132 tulenevaid erandeid; 2) kohustatud isik maksab kohtuotsusega välja
                                                20
mõistetud elatist väiksemas ulatuses kui tema varaline seisund seda võimaldaks või 3)
kohustatud isik ei tee mõistlikke jõupingutusi oma varalise seisundi parandamiseks määrani,
mis võimaldaks tal elatise maksmise kohustust võimalikult suures ulatuses täita (nt ei otsi
piisava intensiivsusega tööd või muud legaalset sissetulekuallikat, ei müü elatise maksmiseks
vajaliku raha saamiseks talle kuuluvat vara, mis pole tarvilik tema enda ülalpidamiseks PKS
§-st 102 tulenevas ulatuses vmt). Elatise maksmise kuritahtlikkus tähendab kõigil juhtudel ka
seda, et kohustatud isik rikuks elatise maksmise kohustust süstemaatiliselt või pikema aja
vältel.
Käesoleval juhul nähtub, et Viru Maakohtu 04.05.2011 otsuse nr 2-10-48983 kohaselt (tl 86,
1-15-2122) kohustus süüdistatav R. Rääk oma alaealise lapse XXX ülalpidamiseks tasuma
igakuiselt 139,01 eurot ja seda alates 01.05.2011 kuni XXX täisealiseks saamiseni, s.o
01.10.2022. Seega oli ja on R. Rääk kohustatud viidatud jõustunud kohtulahendi alusel temale
pandud kohustust täitma. Samas nähtub süüdistusest, et kriminaalmenetluse alustamise tingis
asjaolu, et R. Rääk ei ole täitnud kohtuotsusega pandud kohustust ning tegevuse
kuritahtlikkus on väljendunud selles, et ta pole pika perioodi vältel elatisraha tasumise
kohustust täitnud.
XXX arvelduskonto väljavõttest (tl 142-173, 1-15-2122) nähtub, et 01.05.2011-09.04.2014 on
Rain Räägu poolt XXXle tasutud enamasti läbi Rain Räägu elukaaslase XXX konto kaudu
järgmised maksed:
18.11.2011 +20 eurot XXX
05.12.2011 +50 eurot Rain Rääk
17.03.2012 +5 eurot XXX
18.05.2012 +15 eurot XXX
29.10.2012 +25 eurot XXX
01.11.2012 +25 eurot XXX
04.04.2013 + 20 eurot XXX,
s.o kokku vaid 160 eurot kolme aasta jooksul.
Samuti tuleneb Tallinna Kohtutäitur E. Vilbo teatest Ringkonnaprokuratuurile, et R. Räägu
suhtes alustatud elatisraha täitemenetluse raames laekumisi toimunud ei ole ning sissenõutava
rahasumma suurus on 26.02.2014 seisuga kokku 4726,34 eurot (tl 83, 1-15-2122).
Eelmärgitust järeldub, et süüdistatav ei ole elatise maksmise kohustust korrektselt täitnud ning
see annab aluse lugeda tõendatuks elatise maksmise kohustuse rikkumise süstemaatiliselt ja
pikema aja vältel.
Hinnates R. Räägu kohtueelsel menetlusel antud ütlusi (tl 137-138, 1-15-2122), siis R. Rääk
pole eitanudki talle kohtuotsusega pandud kohustuse täitmata jätmist. Seejuures on ta
selgitanud, et elatist ei ole ta maksmata jätnud mitte kuritahtlikult, vaid kuna tal on uus pere ja
seal kasvab veel üks laps ja elukaaslane hetkel ei tööta. Vaja on maksta korteri üüri eest ja
vaja on süüa. Ta teeb juhutöid ja maksab võimaluste piires elatisraha oma elukaaslase XXX
arve kaudu. Summad on olnud erinevad: 20 eurot, 50 eurot. Makseid teeb ebaregulaarselt,
kuid võimaluste piires. Viimane kord maksis millalgi 2013.a. Märtsi lõpust 2014 saab ta tööd
ning siis saab ka elatisraha tasuda.
Kohus leiab, et uue pere ja uues peres kasvava lapse olemasolu ei vabasta kuidagi
varasemasest suhtest saadud lapsele elatusraha maksmise kohustusest. Rain Räägu enda
sõnade kohaselt elatus ta juhutöödest, kuid 2013. a pidi tööle minema ametlikult. 3 aasta
jooksul makstud 160 eurot, mis vastab ligikaudu vaid 1 kuu elatisrahamäärale, ei saa kuidagi
lugeda võimaluste piires elatise maksmiseks, seda enam, et tegemist on töövõimelise isikuga.
Kohtu hinnangul oleks võimaluste piires head tahet näidanud näiteks see, kui süüdistatav
oleks regulaarselt s.t igakuiselt kasvõi väikeste summadena ülekandeid teinud. Kuid
kannatanu ütlustest nähtub, et need vähesedki ülekanded tegi Rain Rääk kannatanu korduvate
palvete tõttu ja mitte omal algatusel (tl 78, 1-15-2122). Siit järeldub, et Rain Räägul puudus
igasugune initsiatiiv ja tahe ise oma kohustust täita.


                                                21
Eeltoodust lähtuvalt, kriminaalmenetluse käigus kogutud tõendikogumi pinnalt leiab kohus, et
kohtueelse menetluse käigus tuvastatuga on tõendamist leidnud, et R. Rääk on elatise
maksmisest kõrvale hoidunud nii kuritahtlikult kui teadvalt ja seda pika perioodi vältel.
Täidetud on nii enne 01.01.2015 kehtinud KarS § 169 kvalifikatsioon, kui ka alates
01.01.2015 jõustunud kvalifikatsioon.
Seega leiab kohus, et Rain Räägu käitumine on kohtueelsel menetlusel õigesti kvalifitseeritud
KarS § 169 ettenähtud kuriteona ning seda nii enne 01.01.2015 kehtinud redaktsioonis kui ka
pärast 01.01.2015 seadusemuudatusega kehtestatud redaktsioonis.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et R. Rääk pani süüteo toime kavatsetult.
Süüd välistavaid ja õigusvastasust välistavaid asjaolusid kohus süüdistatava käitumises ei
tuvastanud.
Rain Rääk, olles teadlik temalt elatise väljamõistmisest ning hoidudes pikema aja
jooksul, s.o teadvalt ning kuritahtlikult kõrvale oma nooremale kui
kaheksateistaastasele lapsele kohtu poolt väljamõistetud igakuise elatusraha
maksmisest, pani toime KarS § 169 järgi kvalifitseeritava kuriteo, s.o lapse
ülalpidamiskohustuse rikkumise.
3. TSIVIILHAGI
Kohtueelsel menetlusel on tsiviilhagi esitanud kannatanu XXX summas 970 eurot (kd I tl 52,
1-15-10059), XXX summas 430 eurot (kd I tl 57, 1-15-10059), XXX summas 220 eurot (kd I
tl 82 – 83, 1-15-10059), XXX summas 550 eurot (kd I tl 84 – 85, 1-15-10059), XXX summas
585 eurot (kd I tl 86 – 88, 1-15-10059), XXX summas 2 035,21 eurot (kd I tl 142 – 143, 1-15-
10059), XXX summas 410 eurot (kd II tl 24, 1-15-10059), XXXl summas 450 eurot (kd II tl
40, 1-15-10059) ja XXX (tl 63, 1-15-2122) summas 309 eurot.
KrMS § 37 lg 1 kohaselt on kannatanu füüsiline või juriidiline isik, kellele on kuriteoga või
süüvõimetu isiku poolt õigusvastase teoga vahetult tekitatud füüsilist, varalist või moraalset
kahju. VÕS § 1043 kohaselt teisele isikule (kannatanu) õigusvastaselt kahju tekitanud isik
(kahju tekitaja) peab kahju hüvitama, kui ta on kahju tekitamises süüdi. Vastavalt VÕS §
1045 lg 1 p 5 sätetele on kahju tekitamine õigusvastane eelkõige siis, kui see tekitati
kannatanu omandi või sellega sarnase õiguse või valduse rikkumisega. Kahju hüvitamise
eesmärk on VÕS § 127 lg 1 kohaselt kannatanu asetamine olukorda, mis oleks võimalikult
lähedane olukorrale, milles ta oleks olnud, kui kahju hüvitamise aluseks olevaid asjaolusid ei
oleks olnud. Lähtuvalt VÕS § 128 lg 1-3 võib hüvitamisele kuuluv kahju olla varaline või
mittevaraline. Varaline kahju on eelkõige otsene varaline kahju ja saamata jäänud tulu. Otsene
varaline kahju hõlmab eelkõige kaotsiläinud või hävinud vara väärtuse või vara halvenemisest
tekkinud väärtuse vähenemise, isegi kui see tekib tulevikus, ning kahju tekitamisega seoses
kantud või tulevikus kantavad mõistlikud kulud, sealhulgas mõistlikud kulud kahju
ärahoidmiseks või vähendamiseks ja hüvitise saamiseks, muu hulgas kahju kindlaks
tegemiseks ja kahju hüvitamisega seotud nõuete esitamiseks. Vastavalt VÕS § 132 lg 1
sätetele asja hävimisest või kaotsiminekust tekkinud kahju hüvitamise kohustuse olemasolu
korral tuleb maksta hüvitis, mis vastab uue samaväärse asja soetamiseks tehtavatele
mõistlikele kulutustele. Kui asja väärtus oli hävimise või kaotsimineku hetkel, võrreldes uue
samaväärse asja väärtusega, oluliselt vähenenud, tuleb väärtuse vähenemist kahjuhüvitise
määramisel mõistlikult arvestada.
Kriminaaltoimiku materjalidest nähtuvalt on tsiviilhagide aluseks oleva varalise kahju
tekkimine otseselt seotud süüdistatava(te) poolt kavatsetult toime pandud kuritegudega. Kohtu
hinnangul on varaline kahju tekkinud süüdistatava(te) õigusvastase käitumise tõttu, kuivõrd
see on tekitatud kannatanu omandi rikkumisega VÕS § 1045 lg 1 p 5 mõttes. Kuna
kriminaalasja kohtuliku uurimisega on tõendatud süüdistatava(te) süü kahju tekkimises, siis
tuleb kohaldada VÕS § 1043 sätteid ning varaline kahju tuleb hüvitada kahju kannatanud
                                              22
isikutele süüliselt kahju tekitanud isikutele kuuluvate varaliste vahendite arvelt, s.t varaline
kahju tuleb välja mõista K. Õunalt ja/või R. Räägult kannatanute kasuks vastavalt
süüdistatava osalusele kahju tekitamises.
XXX on esitanud tsiviilhagi summas 970 eurot (kd I tl 52, 1-15-10059), XXX summas 430
eurot (kd I tl 57, 1-15-10059), XXX summas 220 eurot (kd I tl 82 – 83, 1-15-10059), XXX
summas 550 eurot (kd I tl 84 – 85, 1-15-10059) ja XXX summas 585 eurot (kd I tl 86 – 88, 1-
15-10059), mis põhineb nendelt varastatud asjade väärtusel. Kohus asub seisukohale, et
kriminaalasjas kogutud tõenditega, sh Kalle Õuna kohtueelsel menetlusel antud süüd
tunnistavate ütlustega on tõendatud, et kannatanutele kahju tekitas varguste toimepanemisega
Kalle Õun.
XXX on esitanud tsiviilhagi summas 410 eurot (kd II tl 24, 1-15-10059) ja XXXl summas
450 eurot (kd II tl 40, 1-15-10059), mis põhineb nende autode omavolilise kasutamisega
autole tekitatud kahjustuste remonttööde kulus. Kohus asub seisukohale, et kriminaalasjas
kogutud tõenditega, sh R.Räägu süüd tunnistavate ütlustega on tõendatud, et kannatanutele
kahju tekitas R. Rääk.
XXX on esitanud tsiviilhagi summas 2 035,21 eurot (kd I tl 142 – 143, 1-15-10059), mis
põhineb auto omavolilise kasutamisega autole tekitatud kahjustuste remonttööde kulus
1764,95 + 270, 26 = 2035, 21 eurot (tl 140, 141, 1-15-10059). Nagu ka R. Räägu ütlustest
selgub, oli ta autoga sõitma minnes alkoholijoobes ning nagu nähtub ka auto vigastustest (kd I
tl 140-141, 1-15-10059) on autol lõhutud plastikust põhjakate, nii esi- kui ka tagapamperite
alumised osad, kui tagumine udutuli. Sellest nähtub, et R. Rääk ja K. Õun ei kasutanud autot
heaperemehelikult. Lisaks sellele on seoses võtme kaotsiminekuga vajalik teha uus võti ja
võti kodeerida ning teha muid töid, et sõidukit saaks uue võtmega kasutada. R.Räägu ütluste
kohaselt jättis ta sõiduki võtme tagarattale, kuid kriminaalasja materjalidest ei nähtu, et seda
võtit oleks leitud. Seega saab tulla järeldusele, et varaline kahju on tekitatud asja omavolilise
kasutamisega ning seda kahju ei oleks tekkinud kui K.Õun ja R.Rääk ei oleks neile
inkrimineeritud kuritegu toime pannud, st sellisel juhul ei oleks varalise kahju hüvitamise
küsimust ega vaidlust taastamisremondi suuruse üle üldse tekkinud. VÕS § 137 lg 1 kohaselt,
kui mitu isikut vastutavad samal või erinevatel alustel kolmanda isiku suhtes viimasele
tekitatud sama kahju eest, vastutavad nad hüvitise maksmise eest solidaarselt. Käesolevas
kriminaalasjas on üheselt tuvastatud, et mõlemad süüdistatavad põhjustasid isikute grupis
toime pandud süüteoga XXXle varalist kahju, mistõttu on tegemist samal alusel kannatanule
tekitatud sama kahjuga, mis tingib hüvitise maksmise solidaarselt. Puutuvalt K.Õuna kaitsja
väidetesse selle kohta, et tsiviilhagi on põhjendamatu kuna XXX sai tegelikkuses CD plaadid
ja elektrisae tagasi, peab kohus vajalikuks märkida, et vaatamata tsiviilhagi suhteliselt
segasele tekstile saab üheselt tulla järeldusele, et tsiviilhagi summa sisaldab endas ainult
sõiduki taastamisremondi maksumust ning ei sisalda endas ei CD plaatide ega elektrisae
maksumust.
Kohtueelsel menetlusel on kannatanu XXX esitanud tsiviilhagi 309 euro nõudes vargusega
tekitatud kahju hüvitamiseks. Vargusega tekitatud varaliseks kahjuks on televiisori LCD
maksumus 259 eurot ja mobiiltelefon Nokia maksumus 20 eurot (tl 63, 1-15-2122). Lisaks on
varastatud telefoniga tehtud 30 euro suurune arve. See on tõendamist leidnud kõnede eristuse
väljavõttega, millest nähtub, et peale varguse toimepanemist on kõnekaarti laetud 30 euro
ulatuses (tl 32, 1-15-2122). Kohus asub seisukohale, et kriminaalasja materjalidega on
tõendatud, et kannatanule kuulunud esemed varastasid ja varalise kahju tekitasid XXX ja R.
Rääk. Harju Maakohtu 02.06.2015 otsusega nr 1-15-4227 on juba süüdi mõistetud XXX,
kellelt on ka antud tsiviilhagi täies mahus välja mõistetud. VÕS § 137 lg 1 kohaselt, kui mitu
isikut vastutavad samal või erinevatel alustel kolmanda isiku suhtes viimasele tekitatud sama
kahju eest, vastutavad nad hüvitise maksmise eest solidaarselt. Käesolevas kriminaalasjas on
üheselt tuvastatud, et varaline kahju on põhjustatud isikute grupis toime pandud vargusega,
mistõttu on tegemist samal alusel kannatanutele tekitatud sama kahjuga, mis tingib hüvitise
maksmise solidaarselt. Seega käesoleva otsusega mõistetakse antud tsiviilhagi solidaarselt
                                               23
välja R. Räägult ja XXX, kellelt on tsiviilhagi välja mõistetud Harju Maakohtu 02.06.2015
otsusega.
Kohus leiab, et vastavalt omaks võetud kohtupraktikale kohaldatakse kriminaalmenetluses
tsiviilhagi läbivaatamisel tsiviilkohtumenetluse nõudeid kui need ei ole vastuolus
kriminaalmenetluse üldpõhimõtetega. Kuivõrd süüdistatav R.Rääk tunnistas XXX ja XXX
esitatud tsiviilhagisid vastavalt 450 ja 410 euro nõudes täies ulatuses, siis kohalduvad TsMS §
440 lg 1 sätted, mille kohaselt kui kostja võtab kohtuistungil või kohtule esitatud avalduses
hageja nõude õigeks, siis rahuldab kohus hagi. See aga tähendab, et kohus on kostja poolt
nõude õigeksvõtuga seotud ja kohus ei saa enam hakata esitatud tsiviilhagi revideerima ei
selle suuruse ega põhjendatuse osas ning rahuldab hagi. Seetõttu kuuluvad XXX ja XXX
esitatud hagid täies ulatuses seoses hagi õigeksvõtuga rahuldamisele ja süüdistatavalt
R.Räägult kannatanute XXX ja XXX kasuks välja mõistmisele.
4. KARISTUSE MÕISTMINE
KarS § 56 lg 1 kohaselt on karistamise aluseks isiku süü ning karistuse mõistmisel kohtu
poolt arvestatakse kergendavaid ja raskendavaid asjaolusid, võimalust mõjutada süüdlast
edaspidi hoiduma süütegude toimepanemisest ja õiguskorra kaitsmise huvisid.
Kalle Õun
Seadusandja on KarS § 199 lg 2 p 8 ja 9 järgi inkrimineeritud kuriteo toimepanemise eest
ette näinud karistusena rahalise karistuse või vangistuse kuni 5 aastat.
Kuivõrd tegemist on alternatiivselt sätestatud karistusliikidega, kujundab kohus enne
süüdistava süü suuruse hindamist seisukoha selle kohta, kas süüdistatava suhtes on võimalik
kohaldada kergemaliigilist karistust rahalise karistuse näol.
Hinnates kriminaalmenetluse käigus kogutud andmeid süüdistatav K. Õuna kohta, tuleb
märkida, et süüdistatava ankeetandmete kohaselt tal töökoht puudub ning käesoleval ajal
puuduvad ka andmed süüdistatava asukoha kohta. Karistusregistri väljavõte (kd I tl 250-252,
1-15-10059) annab informatsiooni selle kohta, et K. Õun on korduvalt karistatud varavastaste
süütegude toimepanemise eest. Nende andmete pinnalt tuleb tõdeda, et vaatamata eelnevalt
tema suhtes kohaldatud karistusliikidele ei ole need tema õiguskuulekust taganud. Peale selle
on kohtule edastatud informatsioon selle kohta, et süüdistatav on kahtlustatuna varavastase
kuriteo toimepanemises olnud vahistatud Saksamaal. Lisaks arvestades süüdistatavale
inkrimineeritud kuritegude varavastast iseloomu võib asuda seisukohale, et kuriteod on toime
pandud rahaliste vahendite saamise eesmärgil, mis viitab piisavate legaalsete rahaliste
vahendite puudumisele ning välistab ka rahalise karistuse kohaldamise võimaluse.
Hinnates K. Õuna süü suurust KarS § 199 lg 2 p-de 8 ja 9 järgi kvalifitseeritava õigusvastase
teo toimepanemisel, osutab kohus, et süüdistatavale inkrimineeritakse 4 varavastase
süüteoepisoodi toimepanemist, millega tekitati varalist kahju paljudele kannatanutele ning
varaline kahju ei ole väike. Lisaks varalisele kahjule on K. Õun varguste toimepanemisega
sisse tunginud sõidukitesse ning selleks lõhkunud aknaklaasid, millega on samuti
kannatanutele kahju tekitanud. Samas tuleb silmas pidada, et K. Õuna tegevuses on sedastatav
ka kahe kvalifitseeriva tunnuse olemasolu, mis omakorda tähendab suuremat süüd. Suurem
süü on aga võrdeline suurema karistuse määraga. Samuti on kohtumenetluses tõendamist
leidnud, et K. Õun pani kuriteod toime etteplaneeritult ja tahtlikult, seega kavatsetult.
Eeltoodud asjaolusid koostoimes hinnates, leiab kohus, et K. Õuna süü on hinnatav
keskmisena.
Kergendavaid ja raskendavaid asjaolusid kohus kohtueelses menetluses ei tuvastanud.
Samas juhib kohus tähelepanu asjaolule, et tegemist on kuritegudega, mis on toime pandud
ligi kolm aastat tagasi ja menetlushuvi selliste süütegude osas on oluliselt vähenenud. Seega
leiab kohus, et olenemata süü keskmisest suurusest on süüdistatavale võimalik karistus mõista

                                              24
alla ettenähtud sanktsiooni keskmist määra ja seda just süütegude toimepanemisest pikema aja
möödumise tõttu.
Seadusandja on KarS § 215 lg 2 p 1 ja 2 järgi inkrimineeritud kuriteo toimepanemise eest
ette näinud karistusena rahalise karistuse või vangistuse kuni 3 aastat.
Järgnevalt hindab kohus K. Õuna süü suurust KarS § 215 lg 2 p 1 ja 2 järgi kvalifitseeritava
õigusvastase teo toimepanemisel, mis seisneb süüdistatava poolt kannatanu auto omavolilises
kasutamises. Teoga tekitati ühele kannatanule varalist kahju auto kahjustamise näol. Samuti
on kohtumenetluses tõendamist leidnud see, et K. Õun pani antud kuriteo toime kavatsetult
ning kohus arvestab ka seda, et K. Õun oli kuriteo toimepanemise initsiaatoriks ning kohtu
hinnangul on see süüd suurendavaks asjaoluks. Teo asjaolusid koostoimes hinnates, sealjuures
arvestades ka kahe kvalifitseeriva tunnuse olemasolu, leiab kohus, et K. Õuna süü on hinnatav
keskmisena.
Süü kõrval arvestatakse ka karistust kergendavate ja raskendavate asjaolude olemasolu.
Kohtueelses menetluses süüdistatav end süüdi ei tunnistanud ning kohus karistust
kergendavaid ega raskendavaid asjaolusid ei tuvastanud.
Samas juhib kohus tähelepanu asjaolule, et tegemist on kuriteoga, mis on toime pandud ligi
kolm aastat tagasi ja menetlushuvi sellise süüteo osas on samuti oluliselt vähenenud. Seega
leiab kohus, et süüdistatavale on võimalik karistus mõista alla ettenähtud sanktsiooni keskmist
määra.
Liitkaristuse mõistmisel leiab kohus, et kuigi eelnimetatud kuritegude puhul on tegemist
varavastaste kuritegudega, siis on need toime pandud erineva tahtlusega ja rünnatud on
teiseliigilisi õigushüvesid. Samuti süüdistatava pikaajaline õigusvastane käitumine viitab
jätkuvale ja süsteemsele allumatusele kehtestatud korrale ning kohus ei pea võimalikuks
kohaldada kergeimat karistuste liitmise viisi, s.o kergema karistuse kaetuks lugemist raskeima
üksikkaristusega, vaid peab vajalikuks raskeima üksikkaristuse suurendamist. Küll peab kohus
võimalikuks jätta mõistetav karistus täies ulatuses liitmata. Kuna süüdistatava asukoht ei ole
teada, siis puudub tal ka alaline elukoht, mis välistab tema suhtes karistuse tingimisi
kohaldamata jätmise ühes käitumiskontrollile allutamisega kui ka karistuse asendamise
üldkasuliku tööga. Seega ei saa tema suhtes kohaldada KarS § 69 või 74 sätteid. Samas,
arvestades süüdistatava karistusandmeid ja temale inkrimineeritud kuritegude rohkust, ei saa
tema suhtes kohaldada ka KarS § 73 sätteid, kuivõrd KarS § 73 sätete kohaldamine eeldaks
üldjuhul selliseid isikuandmeid, mis viitaks suurele tõenäosusele, et süüdimõistetu ilmselgelt
hoidub uute süütegude toimepanemisest. Käesoleval juhul tuleb seda võimalust eitada. Seetõttu
kuulub mõistetav vangistus reaalsele ärakandmisele.
Rain Rääk
Seadusandja on KarS § 169 eest karistusena ette nähtud rahaline karistuse 30 kuni 500
päevamäära või vangistuse kuni 1 aasta.
Kuivõrd inkrimineeritava teo toimepanemine seisneb suhteliselt suurte rahaliste kohustuste
täitmata jätmises, siis asub kohus seisukohale, et süüdistatava suhtes ei ole võimalik rahalist
karistust kohaldada. Rahalise karistuse mõistmine tähendaks seda, et kannatanu langeb
varasemast veelgi halvemasse olukorda, sest süüdistataval tekiks tema süüdimõistmise ja
karistamisega konkureeriv rahaline kohustus. Lisaks tuleb arvestada sellega, et kuna
kuritahtlik/teadlik kõrvalehoidumine elatise tasumisest tähendab enamasti pikaajalist elatise
tasumata jätmist, on süüdistataval ka suured võlgnevused. Sellest tulenevalt jääks ka rahalise
karistuse mõju väheseks. Seejuures ei ole kohtule esitatud ka andmeid süüdistatava legaalse
sissetuleku olemasolu kohta, kuigi süüdistatava väidete kohaselt on ta töötanud erinevate
tööandjate juures. Maksu- ja Tolliametil andmed temal deklareeritud sissetuleku olemasolu
kohta puuduvad.
Seetõttu tuleb süüdistatava suhtes kohaldada karistust, mis on seotud isiku vabaduse
piiramisega. Karistuse määra valikul lähtub kohus asjaolust, et tegemist on teise astme
                                           25
kuriteoga, mille toimepanemise eest on vangistuse ülemmäärana ette nähtud üks aasta. Seega
ei ole seadusandja mõtte kohaselt tegemist kuriteoga, mis oleks suure ühiskonnaohtlikkusega.
Rain Rääk on korduvalt ja teadlikult jätnud elatise maksmise kohustuse täitmata mitme aasta
vältel. Selline süüdistatava käitumine väljendab kohtu veendumuse kohaselt süüdistatava
üleolevat suhtumist oma kohustustesse ja õiguskorda ning oma lapse heaolusse, mis on
kogumis süüd suurendavaks asjaoluks õiguskorra kaitsmise huvisid silmas pidades. Samas on
Rain Rääk elatisraha maksnud üksikutel juhtudel ja väikeste summade kaupa ning ta on
lubanud tööle minemise korral oma kohustusi täitma hakata, kuid andmeid nende kohustuste
kohase täitmise kohta ei nähtu.
Kergendavaid ja raskendavaid asjaolusid kohutueelsel menetlusel ei tuvastatud. Arvestades
süü suurust ja teo toimepanemise asjaolusid peab kohus võimalikuks mõista karistuse alla
ettenähtud sanktsiooni keskmist määra.
Seadusandja on KarS § 199 lg 2 järgi inkrimineeritud kuriteo toimepanemise eest ette näinud
karistusena rahalise karistuse või vangistuse kuni 5 aastat.
Kuivõrd tegemist on alternatiivselt sätestatud karistusliikidega, kujundab kohus enne
süüdistava süü suuruse hindamist seisukoha selle kohta, kas süüdistatava suhtes on võimalik
kohaldada kergemaliigilist karistust rahalise karistuse näol.
Hinnates kriminaalmenetluse käigus kogutud andmeid Rain Räägu kohta, nähtub, et on Rain
Rääku on korduvalt kriminaalkorras karistatud. Karistusregistri väljavõte (kd II tl 53-57, 1-
15-10059) annab informatsiooni ka selle kohta, et Rain Rääku on ka eelnevalt karistatud
varavastaste süütegude toimepanemise eest vangistusega. Vaatamata eelnevalt tema suhtes
kohaldatud karistusliikidele ei ole need tema õiguskuulekust taganud. Lisaks arvestades
süüdistatavale inkrimineeritud kuritegude varavastast iseloomu võib asuda seisukohale, et
kuriteod on toime pandud rahaliste vahendite saamise eesmärgil, mis viitab piisavate rahaliste
vahendite puudumisele. Seega kohus leiab, et pole võimalik kohaldada rahalist karistust, kui
põhiõigusi vähem riivavat karistusliiki ja kohaldamisele kuulub isiku vabadust enim piirav
karistusliik vangistuse näol.
Hinnates R. Räägu süü suurust KarS § 199 lg 2 p-de 4, 7 ja 8 järgi kvalifitseeritava
õigusvastase teo toimepanemise eest, tuleb arvestada, et süüdistatava tegevuses on sedastatav
kolme kvalifitseeriva tunnuse olemasolu, mis tähendab suuremat süüd. Samuti on
kohtumenetluses tõendamist leidnud, et R. Rääk pani kuriteo teo toime etteplaneeritult ja
tahtlikult, seega kavatsetult. Samas, vaadeldes kuriteo asjaolusid, inkrimineeritakse
süüdistatavale ühe lõpule viidud varguse toimepanemist, millega tekitati väikest varalist kahju
ühele kannatanule. Eeltoodud põhjustel leiab kohus, et R. Räägu süü ei ole kuigi suur.
Kergendavaid ja raskendavaid asjaolusid kohtueelses menetluses ei tuvastatud. Seega
eeltoodud asjaolusid arvestades on võimalik mõista R. Räägule karistus alla ettenähtud
sanktsiooni keskmist määra.
Seadusandja on KarS § 215 lg 2 p 1 ja 2 järgi inkrimineeritud kuriteo toimepanemise eest
ette näinud karistusena rahalise karistuse või vangistuse kuni 3 aastat.
Järgnevalt hindab kohus R. Räägu süü suurust KarS § 215 lg 2 p 1 ja 2 järgi kvalifitseeritava
õigusvastase teo toimepanemisel, mis seisneb süüdistatava poolt 3 kannatanu auto
omavolilises kasutamises. Teoga tekitati kolmele kannatanule ka varalist kahju autode
rikkumise näol. Samuti on kohtumenetluses tõendamist leidnud see, et R. Rääk pani antud
kuriteo toime kavatsetult. Tegude asjaolusid koostoimes hinnates, sealjuures arvestades ka
kahe kvalifitseeriva tunnuse olemasolu, leiab kohus, et R. Räägu süü on hinnatav keskmisena.
Süü kõrval arvestatakse ka karistust kergendavate ja raskendavate asjaolude olemasolu.
Kohtueelses menetluses süüdistatav tunnistas end süüdi ja kahetses tehtut. Seega peab kohus
karistust kergendava asjaoluga võimalikuks arvestada ja on võimalik karistus mõista alla
ettenähtud sanktsiooni keskmist määra. Samas on tegemist olukorraga, kus üks
                                              26
inkrimineeritud süütegudest on toime pandud enne eelmist kohtuotsust ja kaks süütegu pärast
eelmist kohtuotsust. Selline asjaolu tingib vajaduse mõista erinevate episoodide eest erinevad
karistused, liitmaks neid karistusi eelmise kohtuotsusega mõistetud karistusega KarS § 65 lg 1
ja § 65 lg 2 sätteid kohaldades.
Liitkaristuse mõistmisel peab kohus oluliseks asjaolu, et süüdistatav pani toime
erinevaliigilised kuriteod, s.o varavastased kuriteod ja lapse ülalpidamiskohustuse rikkumise.
Kuna eelnimetatud kuriteod on oma olemuselt erinevad ja toime pandud erineva tahtlusega ja
rünnatud on teiseliigilisi õigushüvesid, siis ei pea kohus võimalikuks kohaldada kergeimat
karistuste liitmise viisi, s.o kergema karistuse kaetuks lugemist raskeima üksikkaristusega, vaid
peab vajalikuks raskeima üksikkaristuse suurendamist.
Kriminaalasja materjalidest nähtuvalt on süüdistatav enamus temale inkrimineeritud
süütegudest toime pannud enne Tartu Maakohtu 22.07.2014 kohtuotsuse (kd II tl 58-60, 1-15-
10059) kuulutamist. Seega tuleb kohtuotsuste kogumis liitkaristuse mõistmisel juhinduda
KarS § 65 lg 1 sätetest. KarS § 65 lg 1 näeb ette, et kui pärast süüdimõistva kohtuotsuse
kuulutamist tuvastatakse, et süüdimõistetu on pannud enne kohtuotsuse kuulutamist toime
teise kuriteo, mõistetakse liitkaristus KarS §-s 64 sätestatud korras. Eelmise kohtuotsuse järgi
täielikult või osaliselt ärakantud karistus arvatakse liitkaristusest maha. Riigikohus on
varasemas praktikas korduvalt tõdenud, et kuigi kuritegude hiljem tuvastatud kogumi korral
mõistetakse liitkaristus mitme kohtuotsuse järgi, peab kohus siiski looma olukorra, kus enne
esimese kohtuotsuse kuulutamist mitu kuritegu toime pannud isikute karistusõiguslik
kohtlemine oleks võrdne, vaatamata sellele, kas nende kuritegude eest mõistetakse karistus
ühe kohtuotsusega KarS § 64 lg 1 järgi või mitme kohtuotsusega KarS § 65 lg 1 järgi (vt
Riigikohtu põhiseaduslikkuse järelevalve kolleegiumi 20. veebruari 2007. a otsus
kriminaalasjas nr 3-4-1-2-02 ja kriminaalkolleegiumi 22. mai 2008. a otsus kriminaalasjas nr
3-1-1-26-08). Toodud põhimõtteid tuleb järgida ka käesoleva asja lahendamisel. Seega tuleb
nende süütegude eest mõista eraldi liitkaristus ning KarS § 65 lg 1 alusel liita Tartu Maakohtu
22.07.2014 otsusega mõistetud karistusega.
Kuna süüdistatav pani kaks KarS § 215 lg 2 p 1 ja 2 alusel kvalifitseeritavat kuriteoepisoodi
toime 06.04.2015, s.o pärast Tartu Maakohtu 22.07.2014 otsuse kuulutamist ja seega kohtu
määratud katseajal, siis tuleb kohaldada KarS § 65 lg 2 ja § 74 lg 5 sätteid. 06.04.2015 toime
pandud kuriteo eest mõistetavale karistusele tuleb liita Tartu Maakohtu 22.07.2014 otsusega
mõistetud ja KarS § 65 lg 1 alusel liidetud liitkaristus täies ulatuses.
5. MENETLUSKULUD
KrMS § 180 lg 1 kohaselt hüvitab menetluskulud süüdimõistetu. Menetletavas kriminaalasjas
on süüdistatavate menetluskuludeks määratud kaitsja tasu kohtueelses menetluses ja
kohtumenetluses, DNA ekspertiisi kulud, auto teisaldamise kulud ning teise astme kuriteos
süüdimõistva otsusega kaasnev sundraha.
Kriminaalasja materjalidest nähtuvalt on Rain Rääk enne käesolevat kohtuotsust süüdi
tunnistatud Tartu Maakohtu 22.07.2014 otsusega KarS § 215 lg 1 ettenähtud kuriteo
toimepanemise eest. Sama otsusega mõisteti temalt välja ka teise astme kuriteos süüdimõistva
otsusega kaasnev sundraha. Käesolevas kriminaalasjas mõistetakse liitkaristus eelnimetatud
otsusega mõistetud karistusega KarS § 65 lg 1 alusel. Seega pidanuks kriminaalasju
lahendama ühises menetluses ja süüdistatavalt tulnuks välja mõista sundraha ühekordselt.
Kuivõrd süüdistatavalt on juba sundraha välja mõistetud seoses teise astme kuriteos
süüditunnistamisega, siis käesolevas kriminaalasjas sundraha välja mõista ei tuleks kui
süüdistatav ei oleks pärast eelmärgitud otsust toime pannud uusi kuritegusid. Seega tuleb ka
käesoleva otsusega süüdistatavalt välja mõista sundraha täies ulatuses.
Ekspertiisi kulude osas märgib kohus, et KrMS § 105 lg 1 kohaselt korraldatakse ekspertiis
menetleja määruse alusel vaid siis, kui seda tingib tõendamisvajadus. See tähendab, et
ekspertiis määratakse üksnes juhul, kui konkreetse isiku süüdistuse tõendamiseseme asjaolude

                                               27
kindlakstegemise eelduseks on ka eriteadmistele tuginevad uuringud. Prokuratuuril ja
uurimisasutusel on kuriteo asjaolude väljaselgitamisel muu hulgas õigus otsustada, kas nad
korraldavad tõendite kogumiseks ekspertiise või mitte. Kui ekspertiis on määratud ja tehtud,
on selle tegemisega tekkinud kulu KrMS § 175 lg 1 p 3 kohaselt menetluskulu, ent
süüdistatavale saab panna selle hüvitamise kohustuse vaid juhul, kui ekspertiisi tingis
tõendamisvajadus ja ekspertiisiaktis kirjeldatud uuringu tulemus aitab tõendina kaasa
süüdistatava kriminaalasja lahendamisele (vt Riigikohtu kriminaalkolleegiumi 7, detsembri
2012. a kohtumäärus kriminaalasjas nr 3-1-1-120-12).
DNA ekspertiisi akt nr 12E-GE0996, ekspertiisiakt nr 12E-GE0921 ja ekspertiisiakt nr 12E-
GE1000 olid kuritegude avastamise seisukohast vajalikud, kuna ekspertiisi tulemusena koguti
süüdistatava K. Õuna süüd tõendavaid tõendeid ning tuvastatud bioloogiline materjal viitab K.
Õunale. Sellest tulenevalt asub kohus seisukohale, et kuna ekspertiistulemus toetab
süüdistatava süüküsimust puudutavat tõendikogumit, siis tuleb eelnimetatud ekspertiisikulud
jätta süüdistatava K. Õuna kanda täies mahus.
DNA ekspertiisi akt nr 13E-GE0711 (kd I tl 176-181, 1-15-10059) oli kuriteo avastamise
seisukohast vajalik, kuna ekspertiisi tulemusena koguti süüdistatava R. Räägu süüd tõendavaid
tõendeid ning tuvastatud bioloogiline materjal viitab süüdistatavale R. Räägule. Sellest
tulenevalt asub kohus seisukohale, et kuna ekspertiistulemus toetab süüdistatava süüküsimust
puudutavat tõendikogumit, siis tuleb eelnimetatud ekspertiisikulu summas 57 eurot jätta
süüdistatava R. Räägu kanda täies mahus.
DNA ekspertiisi akt nr 13E-GE0421 (kd I tl 167-174, 1-15-10059) oli kuriteo avastamise
seisukohast vajalik, kuid samas ekspertiisi tulemusena süüdistatavate süüd tõendavaid
tõendeid ei kogutud ning tuvastatud bioloogiline materjal viitab teisele isikule, so kannatanule.
Sellest tulenevalt asub kohus seisukohale, et kuna ekspertiisitulemus ei toeta süüdistatavate
süüküsimust puudutavat tõendikogumit, siis tuleb see menetluskulu jätta riigi kanda.
Sõiduki Citroen C4 Picasso reg. nr XXX toimetamisega Põhja prefektuuri territooriumile
tekkinud kulu 38,40 eurot tuleb välja mõista Kalle Õunalt ja Rain Räägult võrdsetes osades.
Menetluskulude väljamõistmisel tuleb silmas pidada mitte ainult isiku faktilist maksevõimet,
vaid selle küsimuse lahendamisel tuleb lähtuda ka süüdimõistetud isiku resotsialiseerumise
väljavaadetest. Senise kohtupraktika kohaselt tuleb menetluskulude vähendamise korral
esmajoones silmas pidada selle meetme võimalikku positiivset eripreventiivset toimet. Isiku
poolt toimepandud süütegu võib olla n.ö juhuslikku laadi ning kui menetluskulude riigi kanda
jätmine annab täiendava positiivse tõuke isiku seaduskuulekusele, on alust selle põhimõtte
rakendamiseks. Käesoleval juhul tuleb seda aga eitada, kuna nii Kalle Õun (kd I tl 250-252,
1-15-10059) kui Rain Rääk (kd II tl 53-57, 1-15-10059) on varem korduvalt karistatud
kuritegude toimepanemise eest. Lisaks on süüdistatavad eelnevalt kriminaalkorras karistatud
isikutena teadlikud ka sellest, et kuritegude toimepanemise ning kriminaalasja menetlemisega
kaasnevad nende enda kanda jäävad menetluskulud. Peale selle on süütegude toimepanemine
olnud süüdistatavate vaba ja teadlik valik. Seetõttu tuleb eelnimetatud menetluskulud
süüdistatavatelt välja mõista.
Samas leiab kohus, et süüdistatavatel töökoha ja sissetuleku puudumine ning konkureerivate
kohustuste olemasolu tsiviilhagide hüvitamise kohustuse näol annavad aluse võimaldada
menetluskulude hüvitamist (KrMS § 180 lg 3 ja KrMS § 313 lg 1 p-des 7 ja 12 alusel)
kohtuotsuse jõustumisest 12 kuu jooksul. Kohus selgitab ka, et kohtu määratud 12-kuulise
tähtaja ületamisel loetakse maksmise tähtaeg saabunuks ja kogu nõue suunatakse
täitemenetluse läbiviimiseks kohtutäiturile täitemenetluse seadustikus sätestatud korras.




                                               28
Märt Toming
Kohtunik
/allkirjastatud digitaalselt/




                                29
