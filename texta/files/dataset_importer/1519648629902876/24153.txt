                                                              Kriminaalasi nr. 1-16-985




                        KOHTUOTSUS
                              EESTI VABARIIGI NIMEL


Kohus                              Harju Maakohus

Otsuse tegemise aeg ja koht        08.02.2016.a. Tallinnas (Liivalaia kohtumaja)

Kriminaalasja number               1-16-985 (16230200121)

Kohtunik                           Merle Parts

Sekretär                           Liis Landsmann

Prokurör                           Natalia Duškina

Kaitsja                            Leelo Viil

Menetluse liik                     lühimenetlus (kiirmenetluse korras)

Süüdistatav:

AIN ODEN, ik: 36403304211; elukoht: XXX, Tallinn; kodakondsus: EV; emakeel: eesti keel;
haridus: keskharidus; töökoht või õppeasutus: ei tööta; karistatus: kriminaalkorras karistatud 2-l
korral:
30.05.2011.a. Harju Maakohtu otsusega KarS § 121 järgi vangistusega 2 aastat, KarS § 65 lg 2
alusel liideti 15.05.2010.a. Harju Maakohtu otsusega mõistetud ja ärakandmata karistus, mõistes
liitkaristuseks 2 aastat 4 kuud 25 päeva vangistust;
15.05.2010.a. Harju Maakohtu otsusega KarS § 424 järgi vangistusega 8 kuud, mis asendati KarS
§ 69 alusel asendati üldkasuliku tööga 474 tundi, KarS § 50 alusel võeti lisakaristus juhtimisõigus
ära 5-ks kuuks.
Väärteokorras karistatud 1-l korral: 08.09.2015.a. PPA Põhja Prefektuuri poolt LS § 224 lg 2, §
221 lg 1, § 242 lg 1 rahatrahviga summas 860 eurot, lisakaristusena võeti juhtimisõigus ära 5-ks
kuuks.
Tõkend: ei ole kohaldatud; kahtlustatavana kinnipidamine 07.02.2016.a. kell 08.15

Süüdistuses KarS § 424 järgi


RESOLUTSIOON

Juhindudes KrMS § 126, § 2561, § 2564 lg 4, § 2565 lg 1 p 2, lg 2, § 179 lg 1 p 2, § 180 lg 1, 3, §
306, § 313, § 238 lg 1 p 4 ja lg 2, kohus otsustas:
Süüdi tunnistada Ain Oden KarS § 424 alusel ja karistada teda vangistusega 3 (kolm) kuud.
KrMS § 238 lg 2 kohaselt vähendada karistust 1/3 võrra ja mõista karistuseks 2 (kaks) kuud
vangistust.

KarS § 68 lg 1 alusel arvata eelvangistuses viibitud aeg karistusaja hulka ning karistusaja algust
arvestada Ain Oden’i kinnipidamisest, s.o alates 07.02.2016.a.

Kohaldada Ain Oden’i suhtes tõkendina vahistamist, vahistada Ain Oden kohtusaalist.



KrMS § 175, § 179, § 180 alusel välja mõista Ain Oden’ilt riigituludesse:
   - sundraha summas – 322,50 eurot;
   - kaitsjatasu kogusummas 96 eurot.

Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest arvates Maksu- ja Tolliameti kontole nr EE351010052031000004 SEB Pank, kontole
nr EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700009875 ning selgitusse kriminaalasja kohtunumber 1-16-985, Ain Oden ja tekst
„kriminaalmenetluse kulud“ või “sundraha”. Menetluskulude tasumist tõendav kviitung esitada
Harju Maakohtu Liivalaia kohtumaja kriminaalkantseleile. Kui rahalised nõuded pole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


EDASIKAEBE KORD

Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu Liivalaia
kohtumajale 7 (seitsme) päeva jooksul, alates kohtuotsuse resolutiivosa kuulutamisest s.o alates
08.02.2016.a.
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega, vahistatud
süüdistataval ja tema kaitsjal alates kohtuotsuse koopia süüdistatavale kätteandmisele järgnevast
päevast. Kohtuotsuse terviktekst on kättesaadav 15 päeva pärast apellatsiooniõiguse kasutamise
soovist Harju Maakohtule teatamist.


SÜÜDISTUS

Ain Oden’it süüdistatakse selles, et 07.02.2016. a. kell 08:15 juhtis ta tahtlikult Harjumaal,
Tallinnas, Telliskivi 1 juures mootorsõidukit Renault Master reg.nr. XXX, olles joobeseisundis
(alkoholijoove 0,98 mg/l laiendmääramatusega ± 0,09 mg/l (lõplik tulemus 0,89 mg/l)), millega
rikkus liiklusseaduse § 69 lg 1 / Juht ei tohi olla joobeseisundis. Joobeseisundi või käesoleva
paragrahvi lõikes 3 nimetatud piirmäära ületamine tuvastatakse korrakaitseseaduses sätestatud
korras/ ning § 69 lg 2 p 1 / Alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ ja
korrakaitseseaduse § 36 lg 1 / Joobeseisund on alkoholi, narkootilise või psühhotroopse aine või
                                                                                               2
muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning § 36 lg
4 p 1 ja 2 /Joobeseisundi liigid on: 1) alkoholijoove; 2) narkootilise, psühhotroopse või muu
joovastava aine tarvitamisest põhjustatud joove/nõudeid.

Seega pani Ain Oden toime KarS § 424 järgi kvalifitseeritava kuriteo, s.o mootorsõiduki juhtimise
joobeseisundis.


Merle Parts
Kohtunik




                                                                                               3
