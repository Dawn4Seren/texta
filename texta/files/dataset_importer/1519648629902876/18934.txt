                        KOHTUOTSUS
                              EESTI VABARIIGI NIMEL

Kohus                            Harju Maakohus

Otsuse tegemise aeg ja koht      08.04.2016. a Tallinnas Liivalaia kohtumajas

Kriminaalasja number             1-16-2862 (kohtueelses menetluses 16230101672)

Kohtukoosseis                    Kohtunik Anne Rebane

Kohtuistungi sekretär            Merike Kunnus

Kriminaalasi                     Aleksandr Bekker’i süüdistuses KarS § 121 lg 1 järgi
                                 kokkuleppemenetluses (kiirmenetluse korras)

Abiprokurör                      Maksim Kink

Tõlk                             Maksim Tšurkin

Süüdistatav                      ALEKSANDR BEKKER

                                 isikukood: 36506070250, kodakondsus määratlemata,
                                 emakeel: vene keel, põhiharidus, töökoht: puudub,
                                 elukoht: XXX; kehtiv kriminaalkaristus puudub, 3
                                 kehtivat väärteokaristust; tõkend: puudub.



RESOLUTSIOON                     Juhindudes KrMS § 256'1, § 256'4 lg 4, § 256'5 lg 1 p 2,
                                 lg 2, § 179 lg 1 p 2, § 180 lg 1, 3, § 306, § 313, § 248 lg
                                 1 p 5 kohus otsustas:


   1. Tunnistada Aleksandr Bekker süüdi KarS § 121 lg 1 järgi kvalifitseeritavas
      kuriteos ja mõista talle karistuseks 7 (seitse) kuud vangistust.
   2. KarS § 68 lg 1 alusel arvestada karistusaja hulka eelvangistuses viibitud aeg: 3
      päeva (06.04.2016-08.04.2016), kandmata karistus vangistus 6 kuud 27 päeva.
   3. KarS § 69 lg 1 alusel asendada Aleksandr Bekkerile mõistetud ja ärakandmata
      karistus – 6 kuud 27 päeva vangistust üldkasuliku tööga, arvestades, et ühele
      päevale vangistusele vastab üks tund üldkasulikku tööd ning mõista Aleksandr
      Bekkerile karistuseks 207 tundi üldkasulikku tööd.
   4. Üldkasuliku töö ärategemise tähtajaks määrata 1 aasta 6 kuud alates kohtuotsuse
      jõustumisest.
   5. KarS § 69 lg 4 alusel kohustada Aleksandr Bekker’it üldkasuliku töö tegemise ajal
      järgima KarS §-s 75 lg 1 sätestatud kontrollinõudeid ja täitma KarS §-s 75 lg 2 p
      2 sätestatud kohustust:
   •   elama alalises elukohas – XXX;
   •   ilmuma      kriminaalhooldaja      poolt          määratud        ajavahemike        järel
       kriminaalhooldusosakonda registreerimisele;
   •   alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   •   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   •   saama kriminaalhooldusametnikult          eelneva loa elu-, töö- või õppimiskoha
       vahetamiseks;
   •   saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks;
   •   mitte tarvitama alkoholi.
   6. Määrata Aleksandr Bekker XXX Vangla kriminaalhooldusosakonna juhataja
      poolt nimetatud elukohajärgse kriminaalhooldaja järelevalve alla.
   7. Vabastada Aleksandr Bekker kinnipidamiselt kohtusaalis.
   8. KrMS § 180 lg 1, § 175 lg 1 ja § 179 lg 1 p 2 alusel välja mõista Aleksandr Bekker’ilt
      riigituludesse menetluskuludena:
   •   kaitsjatasu summas 72 eurot ja
   •   sundraha summas 322,50 eurot.
   9. Võttes aluseks KrMS § 180 lg 3 tuleb Aleksandr Bekker’il tasuda menetluskulud
      kokku summas 394,50 eurot ositi 12 kuu jooksul alljärgneva graafiku alusel: alates
      kohtuotsuse jõustumisest tuleb esimese 11 kuu jooksul iga kuu 15. kuupäevaks tasuda
      33 eurot ja 12. kuu 15. kuupäevaks 31,50 eurot Maksu- ja Tolliameti arveldusarvele
      EE351010052031000004 (SEB Pank), EE502200221014193355 (Swedbank),
      EE873300333499990003 (Danske Bank AS Eesti filiaal) või EE401700017002872300
      (Nordea Bank AB Eesti filiaal). Viitenumber on 99916700025859. Selgitusse tuleb
      märkida kriminaalasja number, makse nimetus („Menetluskulud“) ja oma nimi. Võttes
      aluseks KrMS § 423 ja § 424 võib süüdimõistetu mõjuvate põhjuste olemasolu korral
      taotleda elukohajärgselt täitmiskohtunikult kriminaalmenetluse kulude ja muude
      rahaliste nõuete tasumise tähtaja pikendamist või ajatamist kuni ühe aasta võrra.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.
                                             2 (3)
 Kriminaalmenetluse kulude hüvitamise otsustuse võib vaidlustada apellatsioonis või
 määruskaebuse lahendamise menetluses. Määruskaebus tuleb esitada Harju Maakohtule 15
 päeva jooksul alates päevast, mil isik sai vaidlustatavast lahendist teada või pidi teada saama.


KURITEO ASJAOLUD JA KOKKULEPPE SISU
Aleksandr Bekker’i süüdistatakse selles, et tema, 04.04.2016 kella 13.00 paiku, viibides XXX
külas, korteris aadressil XXX, lõi ühise alkoholi tarbimise käigus XXX noaga vasaku reie
piirkonda, põhjustades sellega kannatanule reie lahtise haava pikkusega 2,5 cm, sügavusega 3
cm. Noalöögist saadud haava tõttu vajas XXX arstiabi, mis oli talle osutatud Ida-Tallinna
Keskhaiglas ambulatoorselt.
Seega Aleksandr Bekker pani toime teise inimese tervise kahjustamise ja valu tekitava
kehalise väärkohtlemise, s.o KarS § 121 lg 1 järgi kvalifitseeritava kuriteo.


Toimunud kokkuleppemenetluse läbirääkimiste käigus nõustusid süüdistatav ja tema kaitsja
kuriteo kvalifikatsiooni, tekitatud kahju laadi ja suurusega ning jõudsid kokkuleppele prokuröri
poolt kohtus nõutava karistuse liigis ja määras. Kokkulepe oli süüdistatavale arusaadav ja ta jäi
kohtus selle juurde. Kokkuleppe sisu kajastub kohtuotsuse resolutiivosas. Prokurör jäi sõlmitud
kokkuleppe juurde. Süüdistatava nõusolekul ei osalenud kaitsja kohtuistungil.
Ühtlasi oli kokkuleppes märgitud, et süüdistatavale on selgitatud, et iga süüdimõistva
kohtuotsusega kaasneb KrMS § 179 kohaselt lisaks karistusele sundraha, mis on II astme
kuriteo puhul 1,5 kuupalga alammäära (2016. aastal 645.- eurot). KrMS § 2565 lg 2 kohaselt
vähendab kohus süüdimõistvat kohtuotsust kiirmenetluses tehes sundraha suurust, kuid mitte
rohkem kui poole võrra. Aleksandr Bekker pani toime II astme kuriteo, kriminaalasi lahendati
kiirmenetluses, seega tuleb temalt välja mõista sundraha 322,50 eurot ning kriminaalmenetluse
kulud (72 eurot), mis kuuluvad süüdistatava poolt hüvitamisele.
Kuna Aleksandr Bekkeri rahalised kohustused on suhteliselt suured, võib menetluskulude
korraga tasumine olla raskendatud. KrMS § 180 lg 3 alusel määrab kohus, et Aleksandr Bekker
võib tasuda menetluskulud ositi 12 kuu jooksul alates käesoleva otsuse jõustumisest, lähtudes
kohtuotsuse resolutiivosas esitatud graafikust.



Anne Rebane
kohtunik




                                              3 (3)
