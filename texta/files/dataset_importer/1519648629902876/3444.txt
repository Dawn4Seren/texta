                                                                          2-15-116075




                       KOHTUMÄÄRUS
Kohus                               Tartu Maakohus
Kohtunik                            Roomet Sõnna
Määruse tegemise aeg ja koht        7.novembril 2016 Võru kohtumaja
Tsiviilasja number                  2-15-116075
Tsiviilasi                          Telia Eesti AS (endine AS Eesti Telekom) hagi M.
                                    K. vastu võlgnevuse nõudes
Menetlustoiming                     hagist loobumise vastuvõtt ning asja menetluse
                                    lõpetamine
Pooled ja nende esindajad           Hageja Telia Eesti AS (endine AS Eesti Telekom,
                                    registrikood xxxxxxxx, asukoht Valge 16 Tallinn
                                    Harjumaa; esindaja Monika Paade, e-post: Monika.
                                    Paade@)telia.ee);
                                    kostja M. K. (isikukood xxxxxxxxxxx, elukoht
                                    xxxxxxx-
                                    xxxxxxxxxxxxxxxxxxxxxxxxxxxxxxxxxxxxxxxxx)
                                    kirjalik menetlus
Kohtuistungi aeg
RESOLUTSIOON

lõpetada menetlus Telia Eesti AS hagis M. K. vastu võlgnevuse nõudes, sest hageja loobub
hagist.

Kohtumääruse jõustumisel tagastada hageja Telia Eesti AS kontole nr
EE072200221001135795, pool riigilõivust summas 112 (ükssada kaksteist) eurot ja 50
senti.

Menetluskulude jaotus

Jätta menetluskulud hageja kanda.

Edasikaebamise kord
Määruse peale on õigus esitada määruskaebus 15 päeva jooksul alates määruse
kättetoimetamisest Tartu Ringkonnakohtule Tartu Maakohtu Võru kohtumaja kaudu.

HAGEJA TAOTLUS
Hageja loobub hagist seoses sellega, et kriminaalasjas on tuvastatud asjaolud, mis tõendavad,
et kostja ei ole hagejaga lepinguid sõlminud, ja palub hagi menetluse lõpetada. Hageja on
teadlik hagist loobumise õiguslikest tagajärgedest. Hageja palub tagastada pool tasutud
riigilõivust.

KOHTU PÕHJENDUSED, JÄRELDUSED

TsMS § 206 lg 1 kohaselt on hagejal õigus loobuda hagist. TsMS § 428 lg 1 p 3 kohaselt lõpetab
kohus menetluse otsust tegemata, kui hageja on hagist loobunud. TsMS § 432 kohaselt, kui
menetlus on lõpetatud hagist loobumise tõttu, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti. Kui menetlus on lõpetatud, ei saa hageja uuesti pöörduda kohtusse hagiga sama kostja
vastu vaidluses samal alusel sama hagieseme üle.

Kohus leiab, et hageja loobumine hagist, tuleb vastu võtta, sest hagejal on selline
menetlusõigus ning asja menetlus tuleb otsust tegemata lõpetada.

Hageja on taotlenud seoses hagist loobumisega poole hagi esitamisel tasutud riigilõivust
tagastamist. Hageja on tasunud maksekäsu kiirmenetluse avalduse esitamisel 28.07.2015
riigilõivu 47,84 eurot ja hagi esitamisel riigilõivu 02.09.2015 177,16 eurot
Rahandusministeeriumi kontole EE062200221059223099 (tl 4, 15).

TsMS § 150 lg 2 p 2 kohaselt tagastatakse pool menetluses tasutud riigilõivust, kui hageja
loobub hagist. Riigilõivu tasunud isiku nõudel tagastatakse riigilõiv määruse alusel. RLS § 12
lg 1,2 kohaselt on riigilõivu tasunud isikul õigus taotleda riigilõivu võtjalt riigilõivu tagastamist
RLS § 15 alusel, taotlus esitatakse kirjalikult.

Neil asjaoludel kohus leiab, et kuna kohus võttis vastu hageja loobumise hagist ja lõpetas asjas
menetluse ning kuna hageja on esitanud avalduse poole menetluses tasutud riigilõivu
tagastamiseks, tuleb kohtumääruse jõustumisel hagejale tagastada pool tasutud riigilõivust, so.
112,50 eurot.

TsMS § 168 lg 4 kohaselt, kui hageja loobub hagist, kannab ta kostja menetluskulud, välja
arvatud juhul, kui ta loobub hagist seetõttu, et kostja on nõude pärast hagi esitamist rahuldanud.

Käesolevas asjas ei ole kostja pärast hagi esitamist hagi rahuldanud, mistõttu tuleb
menetluskulud jätta hageja kanda. Tsiviilasja materjalidest ei nähtu kostja poolt käesolevas
asjas menetluskulude kandmist, mistõttu on põhjendatud jätta kostja menetluskulude rahaline
suurus kindlaks määramata.

/allkirjastatud digitaalselt/


Roomet Sõnna
Kohtunik
