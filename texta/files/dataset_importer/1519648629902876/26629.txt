                         KOHTUMÄÄRUS
Kohus                               Tallinna Ringkonnakohus
Kohtukoosseis                       Kohtunikud Ülle Jänes, Margo Klaar, Indrek Parrest
Määruse tegemise aeg ja koht        11. jaanuar 2016, Tallinn
Tsiviilasja number                  2-07-17664
Tsiviilasi                          LK (K) hagi AK (K) ja LK (K) vastu hüvitise
                                    väljamõistmiseks
Vaidlustatud kohtulahend            Harju Maakohtu 08.09.2015 määrus menetluskulude
                                    kindlaksmääramiseks
Kaebuse esitajad ja kaebuse liik    AK määruskaebus

Menetlusosalised, nende esindajad   Hageja LK (IK XXXXXXXXXXX), lepinguline esindaja
                                    adv Rait Sarjas
                                    Kostja AK (IK XXXXXXXXXXX)
                                    Kostja LK (isikukood XXXXXXXXXXX)
                                    Kostjate lepinguline esindaja Andres Kurg
Menetluse liik                      Kirjalik menetlus


RESOLUTSIOON
Tühistada Harju Maakohtu 08.09.2015 määrus menetluskulude kindlaksmääramiseks
osaliselt ning vähendada AK-lt väljamõistetud menetluskulusid 601, 48 euro võrra.
Ülejäänud osas jätta maakohtu määrus muutmata. AK määruskaebus rahuldada.
Kohtumääruse kehtiva resolutsiooni terviksõnastus on järgmine:
1. Rahuldada LK avaldus menetluskulude kindlaksmääramiseks osaliselt. Määrata kindlaks
hüvitatavate menetluskulude rahaline suurus ja mõista AK-lt välja LK kasuks
menetluskulud 2345, 84 eurot, jättes avalduse 370, 92 euro osas rahuldamata.
2. Rahuldada AK avaldus menetluskulude kindlaksmääramiseks osaliselt. Määrata kindlaks
hüvitatavate menetluskulude rahaline suurus ja mõista LK-lt välja AK kasuks
menetluskulud 1747, 93 eurot, jättes avalduse 647, 12 euro osas rahuldamata.
3. Tasaarvestada LK ja AK vastastikused hüvitamisele kuuluvad menetlus-kulud (punktid
1 ja 2) ning mõista selle tulemusel AKlt välja LK kasuks menetluskulud 597, 91 eurot.
Hüvitamisele kuuluvatelt menetluskuludelt kohustub AK tasuma viivist määruse
jõustumisest kuni täitmiseni VÕS § 113 lg 1 teises lauses sätestatud määras.
4. Rahuldada LK avaldus menetluskulude kindlaksmääramiseks osaliselt. Määrata kindlaks
hüvitatavate menetluskulude rahaline suurus ja mõista LK-lt välja LK kasuks
menetluskulud 2818, 13 eurot, jättes avalduse 754, 49 euro osas rahuldamata.



                                                                                         1
Edasikaebamise kord
Kohtumääruse peale võib esitada määruskaebuse Riigikohtule 15 päeva jooksul alates määruse
ärakirja kättetoimetamisest.


Menetluse eelnev käik
Harju Maakohtu menetluses oli LK hagi AK ja LK vastu hüvitise väljamõistmiseks. 21.03.2014
otsusega rahuldas Harju Maakohus hagi AK vastu osaliselt ja mõistis temalt hageja kasuks välja
hüvitise 3750 eurot. Hagi LK vastu alusetu rikastumise nõudes jättis maakohus rahuldamata.
Samuti jättis maakohus rahuldamata hagi kostjate vastu viivise väljamõistmiseks. AK
menetluskulud jättis maakohus 81,51% ulatuses hageja kanda ja hageja menetluskulud 18,49%
ulatuses AK kanda. Hageja menetluskulud jäid tema enda kanda ja LK menetluskulud hageja
kanda. Tallinna Ringkonnakohus tühistas maakohtu 21.03.2014 otsuse osaliselt ja jättis LK
menetluskuludest 60% AK kanda ja AK menetluskuludest 40% LK kanda. LK menetluskulud jäid
LK kanda. Ringkonnakohtu otsus jõustus Riigikohtu 15.06.2015 määrusega, kui kohus keeldus
AK kassatsioonkaebuse menetlusse võtmisest.

Kostjate avaldus
Kostjad esitasid 30.06.2015 menetluskulude nimekirja ja taotluse menetluskulude rahaliseks
kindlaksmääramiseks ning hagejalt väljamõistmiseks. Kostjate menetluskulud koosnesid
kulutustest õigusabile, mis LK-l oli 3572, 62 eurot ja AK-l 5987, 62 eurot. AK palus hagejalt välja
mõista menetluskulu 2395, 05 eurot (koos käibemaksuga), s.o 40% ulatuses, ja LK 3572, 62 eurot
(koos käibemaksuga).

Hageja avaldus
LK esitas 06.07.2015 menetluskulude nimekirja ja taotluse menetluskulude rahaliseks
kindlaksmääramiseks ning kostjatelt väljamõistmiseks. Hageja kandis õigusabikuluna menetlus-
kulusid kokku 8805, 86 eurot. AK osaks, millest tuleb arvutada menetluskulude rahaline suurus,
on pool hageja kantud kuludest, s.o 4527, 93 eurot. Hageja palus AKlt välja mõista menetluskulu
60% ulatuses, s.o 2716, 76 eurot (koos käibemaksuga).

Esimese astme kohtu määrus
Harju Maakohus rahuldas LK avalduse menetluskulude kindlaksmääramiseks osaliselt ja mõistis
AK-lt välja LK kasuks menetluskulud 2345, 84 eurot. Samuti rahuldas kohus AK avalduse
menetluskulude kindlaksmääramiseks osaliselt ja mõistis LKlt välja AK kasuks menetluskulud
1146, 45 eurot. Tasaarvestuse tulemusel mõistis kohus AK-lt välja LK kasuks 1199, 39 eurot ja
viivise alates lahendi jõustumisest kuni selle täitmiseni VÕS § 113 lg 1 teises lauses sätestatud
ulatuses.

Kohus rahuldas ka LK avalduse menetluskulude kindlaksmääramiseks osaliselt ja mõistis LK-lt
välja LK kasuks menetluskulud 2818, 13 eurot.

Hageja lepingulise esindaja tunnitasu suurus on tsiviilprotsessi käigus muutunud, jäädes
vahemikku 113, 13 eurot kuni 138, 05 eurot (km-ga). Kuivõrd hageja esitatud arvetest nähtub mh
tunnihind, siis tuleb menetluskulude suuruse kindlaksmääramisel arvestada nimetatud asjaoluga.
Samas, arvestades adv Rait Sarjase kvalifikatsiooni ja praktilist kogemust, on põhjendatud lugeda
mõistlikuks esindajatasu maksimumsuuruseks tunnihind mitte rohkem, kui 120 eurot (km-ga).
Samuti on tsiviilprotsessi käigus muutunud kostjate lepingulise esindaja tunnitasu suurus, jäädes
vahemikku 75, 41 eurot kuni 96 eurot (km-ga). Kuivõrd kostjate esitatud arvetest nähtub mh
tunnihind, siis tuleb menetluskulude suuruse kindlaksmääramisel sellega arvestada. Samas,


                                                                                              2
arvestades kostjate lepingulise esindaja Andres Kure kvalifikatsiooni ja praktilist kogemust, on
põhjendatud lugeda mõistlikuks esindajatasu maksimumsuuruseks tunnihind 96 eurot (km-ga).

Hageja menetluskulude nimekirjast nähtuvad õigusabitoimingud on põhjendatud ja vajalikud
järgmises ulatuses. 13.07.2007 arve nr 7250 kohaselt ei ole hagi koostamisele kulunud ajast
põhjendatud rohkem kui 4 tundi, maksumusega kokku 452, 52 eurot (4 x 113,13 eurot). 07.02.2008
arve nr 80033 summas 339, 37 eurot on põhjendatud ja vajalik menetluskulu, arvestades kohtule
esitatud menetlusdokumendi sisu ja mahtu ning kohtuistungi kestvust. 10.11.2008 arve nr 367
järgne konsultatsioon kliendiga ja vastuse koostamine ei ole ajaliselt põhjendatud rohkem kui 1,5
tunni ulatuses, kokku 169, 70 eurot (1,5 x 113,13 eurot), arvestades esitatud menetlusdokumendi
sisu ja mahtu ning kliendiga konsulteerimise vajadust. 23.11.2009 arve nr 905 kohaselt
ettevalmistus ja esindus maakohtu 16.11.2009 istungil on põhjendatud 2 tunni ulatuses, hinnaga
kokku 240 eurot (2 x 120 eurot). 29.01.2010 arve nr 993 kohaselt hagiavalduse täpsustuse
koostamine on põhjendatud 6,5 tunni ulatuses, maksumusega kokku 780 eurot (6,5 x 120 eurot).
25.01.2011 arve nr 2011025 summas 348, 94 eurot on põhjendatud ja vajalik õigusabi, arvestades
esitatud menetlusdokumendi sisu ja mahtu. 28.03.2011 arve nr 2011107 summas 348, 94 eurot on
põhjendatud ja vajalik õigusabi, samuti 26.05.2011 arve nr 2011210 summas 180 eurot.
24.01.2012 arve nr 2011583 järgne ettevalmistus ja osalemine kohtuistungil on põhjendatud 3
tunni ulatuses, s.o maksumusega kokku 360 eurot (3 x 120 eurot). 23.05.2012 arve nr 2011799
summas 390 eurot on põhjendatud ja vajalik õigusabi. 27.05.2013 arve nr 2013304 järgne
toimikuga tutvumine, kohtumine kliendiga, ettevalmistus ja osalemine kohtuistungil on
põhjendatud kokku 4 tunni ulatuses, s.o maksumusega 480 eurot (4 x 120 eurot). 17.09.2013 arve
nr 2013514 summas 540 eurot (õigusteenuse maht 4,5 tundi) on kohtu hinnangul põhjendatud ja
vajalik õigusabi, arvestades menetlusdokumendi sisu ja mahtu. Samuti hindas kohus põhjendatuks
ja vajalikuks 20.02.2014 arve nr 2014082 järgset kulu 540 eurot, 20.05.2014 arve nr 2014278
järgset kulu 780 eurot, 19.08.2014 arve nr 2014432 järgset kulu 840 eurot, 20.11.2014 arve nr
2014616 järgset kulu 420 eurot ning 06.02.2015 arve nr 2014763 järgset kulu 360 eurot.

Lisaks kuulub menetluskuluna hüvitamisele ekspertiisikulu 250 euro. Kuivõrd hageja ei ole
käibemaksukohustuslane, siis on ta õigustatud nõudma menetluskuludelt arvestatava käibemaksu
hüvitamist. Eeltoodud põhjendustel rahuldas kohus hageja avalduse menetluskulude rahalise
suuruse kindlaksmääramiseks osaliselt, s.o 64,75 tunni ulatuses summas 7569, 47 eurot (koos
käibemaksuga), millele lisandus ekspertiisikulu 250 eurot. Kuivõrd AK osaks on pool hageja poolt
kantud menetluskuludest (menetluses oli kaks kostjat), siis on menetluskulude kindlaksmääramise
järgselt arvestatava menetluskulu suuruseks 3909, 73 eurot, millest 60% on 2345, 84 eurot. Kohus
jättis rahuldamata hageja menetluskulude nõude 370, 92 euro ulatuses.

Kostjate menetluskulude nimekirjast nähtuvad õigusabitoimingud on põhjendatud ja vajalikud
kohtu hinnangul järgmises ulatuses. Arve nr 20070802 järgne kulu vastuse ja taotluse koostamisele
on põhjendatud 3,5 tunni ulatuses, kokku hinnaga 263, 93 eurot (3,5 x 75,41 eurot). Arve nr
20071109 summas 226, 25 eurot on vajalik ja põhjendatud menetluskulu. Arve nr 20080108 järgne
kulu esindamisele ringkonnakohtus on põhjendatud 1 tunni ulatuses, kokku summas 75, 41 eurot,
arvestades istungi kestvust ja tsiviilasjas esitatud materjalide sisu ja mahtu. Arve nr 20081002
järgne vastuskirja koostamise ja kostjate seisukohtade selgitamise kulu on põhjendatud 3,5 tunni
ulatuses, kokku hinnaga 263, 93 eurot (3,5 x 75,41 eurot). Arvestades esitatud menetlus-
dokumentide sisu ja mahtu, on arve nr 20081103 summas 75, 41 eurot ning arve nr 20090302
summas 75, 41 eurot vajalik ja põhjendatud menetluskulu. Arve nr 20091104 järgne kulu
täiendavate argumentide koostamisele koos tõenditega on vajalik ja põhjendatud 5 tunni ulatuses,
kokku summas 383, 45 eurot (5 x 76,69 eurot).



                                                                                            3
Vastuse koostamine hageja taotlusele on vajalik ja põhjendatud menetluskulu 0,25 tunni ulatuses,
kokku 19, 17 eurot. Arvestades kohtuistungi kestvust ja tsiviilasjas esitatud materjalide sisu ja
mahtu, on esindamine 02.11.2009 istungil ja ettevalmistus istungiks põhjendatud 1,75 tunni
ulatuses, hinnaga kokku 134, 20 eurot. Arve nr 20100101 summas 306, 76 eurot on vajalik ja
põhjendatud menetluskulu.

Arve nr 20100202 kohaselt määruskaebuse koostamine 29.01.2010 menetluse peatamise
kohtumäärusele ei ole põhjendatud õigusabikulu, arvestades, et ringkonnakohus asus seisukohale,
et tegemist on põhjendamatu kaebusega.

Arve nr 20101202 summas 268, 41 eurot puhul on tegemist vajaliku ja põhjendatud
menetluskuluga, arvestades esitatud menetlusdokumentide sisu ja mahtu, samuti on põhjendatud
hagi tagamise avalduselt tasutud riigilõiv 25, 56 eurot. Asjaolu, et tegemist oli kaebuse osalise
rahuldamisega, ei too kaasa menetluskulude hüvitamata jätmist. Arve nr 20110301 summas 806,
40 eurot on põhjendatud ja vajalik menetluskulu, arvestades esitatud menetlusdokumentide sisu ja
mahtu. Samuti on seda ka arve nr 20120402 summas 153, 60 eurot ning arve nr 20120502 summas
38, 40 eurot. Arve nr 20130302 järgne maakohtu 28.03.2013 eelistungil osalemine ja ettevalmistus
on põhjendatud ajakuluna 1 tunni ulatuses, kokku 76, 80 eurot. Hageja 12.02.2013 taotlusega
tutvumine ja seisukoha edastamine e-postiga on põhjendatud 0,25 tunni ulatuses, kokku summas
19, 20 eurot. Arve nr 20130501 kohaselt oli toiminguks seisukoha koostamine hagiavalduse
täpsustusele, millele kulunud tööd hindas kohus põhjendatuks 10 tunni ulatuses, maksumusega
768 eurot. Arve nr 20131002 kohaselt hageja 16.09.2013 menetlusdokumendiga tutvumine ja
kostjate kirjaliku seisukoha esitamine on põhjendatud 3 tunni ulatuses, kokku 288 eurot (3 x 96
eurot). Arve nr 20131202 summas 96 eurot on vajalik ja põhjendatud menetluskulu. Arve nr
20140201 järgne kulu maakohtu 29.01.2014 määrusega tutvumisele ja kostjate kirjaliku seisukoha
esitamisele on põhjendatud 6 tunni ulatuses, kokku 576 eurot (6 x 96 euro).

Arve nr 20140401 kohaselt apellatsioonkaebuse koostamine ei ole põhjendatud menetluskulu,
kuna ringkonnakohus jättis AK apellatsioonkaebuse rahuldamata.

Arve nr 20140701 summas 576 eurot on vajalik ja põhjendatud menetluskulu. Arve nr 20141001
kohaselt on ringkonnakohtu 15.10.2014 istungil osalemise, ettevalmistuse ja protokolliga
tutvumise põhjendatud ja vajalikuks õigusabi mahuks 1,25 tundi, summas kokku 120 eurot (1,25
x 96 eurot). Arve nr 20150105 kohaselt konsultatsioon kliendiga on kohtu hinnangul, arvestades
kõnealuses menetlusetapis kliendiga konsulteerimise vajadust, põhjendatud 0,5 tunni ulatuses,
kokku summas 48 eurot.

Arve nr 142171 järgne AK esindamise kulu Riigikohtus ei ole põhjendatud menetluskulu, sest
Riigikohus jättis kassatsioonkaebuse menetlusse võtmata.

Kuivõrd kostjad ei ole käibemaksukohustuslased, siis on nad õigustatud nõudma menetluskuludelt
arvestatava käibemaksu hüvitamist.

Eeltoodud põhjendustel rahuldas kohus kostjate avalduse menetluskulude rahalise suuruse
kindlaksmääramiseks osaliselt 69,5 tunni ulatuses, s.o 5658, 71 eurot (koos käibemaksuga), millele
lisandus riigilõiv 25, 56 eurot ning millest AK menetluskulud on 2866, 13 eurot ja LK
menetluskulud 2818, 13 eurot. LK kanda jäeti ringkonnakohtu otsusega 40% AK
menetluskuludest, s.o 1146, 45 eurot ja 100% LK menetluskuludest, s.o 2818, 13 eurot. AK
menetluskulude nõue jäi rahuldamata 1248, 60 euro ulatuses ja LK menetlus-kulude nõue 754, 49
euro ulatuses.


                                                                                             4
AK määruskaebus
AK palub määruskaebuses maakohtu määruse tühistada osaliselt, s.o osas, milles kohus jättis
arvestamata tema menetluskulud apellatsioonkaebuse koostamisel (1427 eurot arve nr 20140401
alusel) ja määruskaebuse koostamisel (153 eurot arve nr 20100202 alusel) ning uue määrusega
need kulud täiendavalt hagejalt välja mõista.

Maakohus oleks pidanud menetluskulud kindlaks määrama vastavalt ringkonnakohtu otsuse
resolutsioonile. Maakohus ei saa hagilises ega sellega seonduvas hagita menetluses teha
ringkonnakohtu jõustunud otsusega vastuolus olevat või sellest erinevat kohtulahendit. Maakohus
tugines põhjendamatult TsMS § 169 lg-le 3, kuna üheski kohtuastmes ei ole tuvastatud, et AK
tegevus või tegevusetus oleks toonud kaasa kohtumenetluse venimist. Lisaks sellele ei rakendu
nimetatud säte seetõttu, et küsimus, millega seondusid menetluskulud, ei käsitlenud rahuldamata
taotlusi, arvestamata jäänud väidete ega arvestamata jäänud tõendite esitamist, vaid menetluskulud
kaasnesid apellatsioonkaebusega ja määruskaebusega, mis võeti seadusega kindlaksmääratud
korras menetlusse ja lahendati. Ringkonnakohus, lahendades menetluskulude kindlaksmääramise
proportsionaalse jaotuse, ei osundanud kohtulahendi üheski osas sellele, et mingid menetluskulud,
mis kaasnesid mingite rahuldamata taotlustega, arvestamata väidetega või arvestamata tõenditega,
peaksid jääma AK kanda. Lisaks sellele ei määranud kohus ei otseselt ega kaudselt, et
menetluskulude jaotus võiks olla mingis aspektis erinev resolutsioonis toodud menetluskulude
jaotusest või et mingi asjaoluga tulnuks resolutsioonist eraldi või erinevalt arvestada. Kui
apellatsioon- või määruskaebuse esitamisest tingitud menetluskulud oleksid jäetud AK kanda, siis
TsMS § 171 lg-st 1 tulenevalt peaks see sisalduma ringkonnakohtu lahendi resolutsioonis.
Maakohus ei saa menetluskulude kindlaksmääramisel arvestada apellatsioon-kaebuse või
määruskaebuse rahuldamise ulatust.

Vastus
Hageja vaidleb määruskaebusele vastu.

Ringkonnakohtu seisukoht
Kolleegium leiab, et Harju Maakohtu määrus tuleb AK-lt hageja kasuks väljamõistetud
menetluskulude suuruse osas tühistada ning uue määrusega vähendada AK-lt hageja kasuks
väljamõistetavaid menetluskulusid 601, 48 euro võrra. AK määruskaebus kuulub rahuldamisele.

TsMS § 659 ja § 651 lg 1 koosmõjust tulenevalt kontrollib ringkonnakohus maakohtu määruse
õigsust üksnes osas, millega jäeti AK avaldus õigusabi arveid nr 20140401 ja nr 20100202
puudutavas osas rahuldamata.

Ringkonnakohus nõustub määruskaebuse väitega, et menetluskulude kindlaksmääramise
menetluses ei saa muuta menetluskulude jaotust. Tsiviilasja menetluskulude jaotusest (Tallinna
Ringkonnakohtu 04.11.2014 otsusest) ei nähtu, et hageja ei pea kandma kostjate 12.02.2010
esitatud määruskaebusega ja 25.04.2014 esitatud apellatsioonkaebusega seotud menetluskulusid.
Seega on nii apellatsioon- kui määruskaebusega seotud AK õigusabikulud jäetud sarnaselt
muudele kuludele 40% ulatuses hageja kanda, mistõttu ei olnud maakohtul alust jätta menetlus-
kulude kindlaksmääramisel sellega arvestamata. Menetluskulude väljamõistmise õiglust ja
mõistlikkust hinnatakse menetluskulude jaotuse määramisel põhimenetluses. Menetluskulude
kindlaksmääramise menetluses TsMS § 162 lg 4 ei kohaldu. Nimetatud normist on kohtul võimalik
lähtuda vaid menetluskulude jaotuse määramisel. Eelnevat seisukohta on avaldanud oma
lahendites ka Riigikohus (nr 3-2-1-143-11, nr 3-2-1-65-13).




                                                                                             5
Arve nr 20100202 (tl 194, IV köide) kohaselt kulus esindajal 29.01.2010 menetluse peatamise
kohtumääruse peale määruskaebuse koostamisele 2 tundi, mida, arvestades dokumendi sisu ja
mahtu, saab pidada vajalikuks ja põhjendatud kuluks. Nimetatud arve alusel on kostjate lepingulise
esindaja kulu 153, 39 eurot (koos käibemaksuga). Kuna tegemist oli kostjate ühise kaebusega,
tuleb AK kuludeks arvestada sellest 76, 70 eurot (153,39 : 2).

Arve nr 20140401 (tl 204, IV köide) kohaselt kulus AK esindajal maakohtu 21.03.2014 otsuse
peale apellatsioonkaebuse koostamisele kokku 12 tundi, sh tsiviilasja materjali täiendavaks
analüüsimiseks ja seisukoha kujundamiseks. Kolleegiumi hinnangul, arvestades kõnealuse
menetlusdokumendi sisu ja mahtu, on kõnealune töömaht põhjendatud. Nimetatud arve alusel
moodustab kostja lepingulise esindaja kulu 1152 eurot (koos käibemaksuga), millele lisandub
riigilõiv 275 eurot, seega kokku 1427 eurot, mida tuleb käsitleda AK vajalike ja põhjendatud
menetluskuludena.

Eeltoodust nähtuvalt on AK menetluskulud põhjendatud täiendavalt summas 1503, 70 eurot (76,70
+ 1427). Vastavalt menetluskulude jaotusele peaks hageja hüvitama neist kuludest 40%, s.o 601,
48 eurot. Maakohtu poolt kostja kasuks arvestatud menetluskuludele (1146, 45 eurole) lisandub
seega 601, 48 eurot, mistõttu on tema menetluskulude suuruseks 1747, 93 eurot. Nimetatud summa
tuleb hageja kasuks väljamõistetavatest kuludest tasaarvestuse korras maha arvata. Selle tulemusel
jääb AKlt hageja kasuks väljamõistetavaks summaks 597, 91 eurot.

TsMS § 178 lg 4 kohaselt ei hüvitata käesoleva määruskaebuse menetlemisel tekkinud kulusid.



  /allkirjastatud digitaalselt/    /allkirjastatud digitaalselt/    /allkirjastatud digitaalselt/

             Ü. Jänes                      M. Klaar                        I. Parrest




                                                                                               6
