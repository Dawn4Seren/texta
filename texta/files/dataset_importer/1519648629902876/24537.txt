                                   KOHTUMÄÄRUS

Kohus                              Viru Maakohus
Kohtunik                           Kristel Vedro
Määruse tegemise aeg ja koht       03.veebruar 2016, Rakvere kohtumajas, kirjalikus menetluses
Väärteoasja number                 4-15-2774
Väärteoasi                         Andrus Vahur süüdistuses KarS § 218 lg 1 järgi.
Menetlustoiming                    Menetluse lõpetamine otstarbekuse kaalutlusel
Menetlusosalised ja
nende esindajad                    Menetlusalune isik: ANDRUS VAHUR, i.k. 37707100307,
                                   rahvastikuregistri järgne elukoht kohaliku omavalitsusüksuse
                                   täpsusega: xxxx; tegelik elu-, asu- ja viibimiskoht teadmata
                                   Kohtuväline menetleja: Politsei- ja Piirivalveamet Ida
                                   Prefektuur Rakvere Politseijaoskond; email: ida@politsei.ee
Kohtumääruse õiguslik alus         VTMS § 48;§ 192; § 193

RESOLUTSIOON
Lõpetada Andrus Vahuri suhtes väärteomenetlus VTMS § 30 lg 1 p 1 alusel otstarbekuse
kaalutlustel.

Edasikaebamise kord
Määruse peale võib esitada määruskaebuse Viru Maakohtule 15 päeva jooksul arvates
määruse kättesaamise päevale järgnevast päevast.

Asjaolud

22.04.2015 edastas Politsei- ja Piirivalveameti Ida Prefektuuri Rakvere politseijaoskond VTMS §
84 alusel kohtule menetlemiseks väärteoasja Andrus Vahuri süüdistuses KarS § 218 lg 1 järgi (4-
15-2774)
31.03.2015 koostati Andrus Vahuri suhtes väärteoprotokoll, kuna tema 31.03.2015 kella 14.21
paiku Rakveres F. G. Adoffi 11 asuvast kauplusest „Krooni Selver“ varastas 1 paki sigarette L&M
maksumusega 3,20 eurot, millega pani toime süüteo väheväärtusliku asja vastu. Seega rikkus
menetlusalune isik KarS § 199 lg 1 ning tema tegu kvalifitseeriti KarS § 218 lg 1 järgi.

22.04.2015 edastas Politsei- ja Piirivalveameti Ida Prefektuuri rakvere politseijaoskond VTMS § 84
alusel kohtule menetlemiseks teisegi väärteoasja Andrus Vahuri süüdistuses KarS § 218 lg 1 järgi
(4-15-2731).
31.03.2015 koostati Andrus Vahuri suhtes väärteoprotokoll, kuna tema 31.03.2015 kella 13.11
paiku Rakveres F. G. Adoffi 11 asuvast kauplusest „Krooni Selver“ varastas ühe 500 ml pudeli
viina Viru Valge maksumusega 8,59 eurot, millega pani toime süüteo väheväärtusliku asja vastu.
Seega rikkus menetlusalune isik KarS § 199 lg 1 ning tema tegu kvalifitseeriti KarS § 218 lg 1 järgi.

Viru Maakohtu 05.05.2015 määrusega ühendati väärteoasjad 4-15-2731 ja 4-15-2774 ühiseks
menetlemiseks ja ühendatud väärteoasja numbriks Andrus Vahuri süüdistuses KarS § 218 lg 1 järgi
jäi 4-15-2774.

Kohtumääruse põhjendused

VTMS § 30 lg 1 p 1 kohaselt võib menetleja väärteomenetluse lõpetada otstarbekuse kaalutlusel.
Menetluse      otstarbekuse       kaalutlusel lõpetamise   kriteeriumid     saab     tuletada
kriminaalmenetlusõigusest. Asja lõpetamiseks peab puuduma avalik menetlushuvi ning
menetlusaluse isiku süü ei tohi olla suur.

Kohus leiab, et antud asjas puudub avalik menetlushuvi, isiku süü ei ole suur ning asjas puudub
positiivne menetlusperspektiiv.

VtMS § 89 lg 1 ja 2 kohaselt on menetlusalusel isikul õigus võtta väärteoasja arutamisest osa
isiklikult või koos kaitsjaga või kaitsja vahendusel. Maakohtunik võib teha väärteoasja arutamises
osalemise menetlusalusele isikule kohustuslikuks, kui tema osavõtt on vajalik väärteomenetluse
huvides.

Kohus on 05.05.2015 määranud Andrus Vahuri väärteoasja arutamiseks avalikul kohtuistungil Viru
Maakohtus ning kohustanud asja arutamisel osalema ka menetlusalust isikut. Kohtuistungid määras
kohus 25.05.2015, 17.06.2015 ja 11.08.2015. Kohtukutseid ei olnud võimalik Andrus Vahurile
kätte toimetada ja need on tagastatud kohtule hoiutähtaja möödumisel. Ühelegi määratud
kohtuistungile Andrus Vahur ei ilmunud.

Viru Maakohtu 21.12.2015 määrusega kohaldas kohus menetlusaluse isiku suhtes sundtoomist
aadressilt F. G. Adoffi 12-15 Rakveres ja ta tuli toimetada Viru Maakohtu Rakvere kohtumajja
väärteoasja arutamisele 27.01.2016 kell 10.00.

27.01.2016 istungile menetlusalust isikut ei toimetatud. Ida Prefektuuri Rakvere
politseijaoskonna politseikapten J A on 27.01.2016 kohtule teatanud menetlusaluse isiku
sundtoomise võimatusest. Teate kohaselt Andrus Vahur eelnimetatud aadressil ei viibi, seal elab R
K, kelle sõnul oli Andrus Vahur jõulude ajal, kui ta viibis xxxx, saatnud lastele kaardi. Xxxx teatati
politseile, et Andrus Vahur lahkus sealt 04.01.2016 ning rohkem pole seal käinud. Politsei
infosüsteemis on viimane seos Andrus Vahuri kohta 12.01.2016, kui ta viibis Tallinnas
kainestusmajas. Seega ei ole Politsei- ja Piirivalveametil võimalik täita Viru Maakohtu 21.12.2015
määrust.

Kohtu hinnangul ei ole menetlusaluse isiku süü antud väärteoasjas suur ning väärteoasja edasist
menetlemist ei saa pidada otstarbekaks olukorras, kus menetlusalust isikut ei ole võimalik kaasata
väärteoasja arutamisele. Eeltoodust tulenevalt kohus lõpetab käesolevas väärteoasjas menetluse.


/allkirjastatud digitaalselt/
Kristel Vedro
kohtunik
