                       KOHTUMÄÄRUS

Kohus                                Tallinna Ringkonnakohus
Kohtukoosseis                        Eesistuja Maret Altnurme, liikmed Oliver Kask ja
                                     Kaire Pikamäe
Määruse tegemise aeg ja koht         6. jaanuar 2016, Tallinn
Haldusasja number                    3-15-3094
Haldusasi                            GB kaebus Tallinna Vangla 04.12.2015 käskkirja nr 5-
                                     2/1623 tühistamiseks
Menetlusosalised                     Kaebaja – GB
                                     Vastustaja – Tallinna Vangla
Vaidlustatud kohtulahend             Tallinna Halduskohtu 15. detsembri 2015. a määrus
Menetluse alus ringkonnakohtus       GB määruskaebus
Asja läbivaatamine                   Kirjalik menetlus




RESOLUTSIOON
1. Rahuldada GB menetlusabi taotlus ja vabastada ta riigilõivu tasumise kohustusest
määruskaebuse esitamisel Tallinna Halduskohtu 15. detsembri 2015. a määruse
haldusasjas nr 3-15-3094 resolutsiooni p 2 peale.
2. Võtta menetlusse GB määruskaebus Tallinna Halduskohtu 15. detsembri 2015. a
määruse haldusasjas nr 3-15-3094 resolutsiooni p 2 peale.
3. Jätta GB määruskaebus rahuldamata ja Tallinna Halduskohtu 15. detsembri 2015.
a määruse haldusasjas nr 3-15-3094 resolutsiooni p 2 muutmata.


EDASIKAEBAMISE KORD
Määruse resolutsiooni p 1 peale võib esitada määruskaebuse Riigikohtule 15 päeva jooksul
määruse kättetoimetamisest arvates (HKMS § 119 lg 1, § 235 lg-d 1 ja 3). Määruse
resolutsiooni p-de 2 ja 3 peale ei saa edasi kaevata (HKMS § 235 lg 1).


ASJAOLUD JA MENETLUSE KÄIK
1. Tallinna Vangla 04.12.2015 käskkirjaga nr 5-2/1623 karistati kinnipeetav GB
distsiplinaarkorras kartserisse paigutamisega viieks ööpäevaks. Käskkirja kohaselt keeldus
GB 10.11.2015 kella 14.52 ajal neljanda üksuse 4-2 sektsioonis toimunud kinnipeetava MT
ümberpaigutamisel kambrisse nr 33 teda sinna lubamast, öeldes, et paigutagu ta kuskile
                                                                                      3-15-3094

mujale, kuna kambris on kinnipeetavaid liiga palju, õhku ei ole ning ventilatsioon puudub.
Käskkirja kohaselt on tõendatud, et GB sekkus verbaalselt ümberpaigutamise täideviimisse
ning takistas sellega vanglaametniku kohustuste täitmist, mille tulemusel jäi kinnipeetav MT
vanglateenistuse ametnike poolt esialgu paigutamata, et vältida eskaleeruvat konflikti. GB
tegevus verbaalse segamise näol takistas vanglateenistuse ametnikel kinnipeetava MT
paigutamist kambrisse nr 33 ning sellega rikkus GB VangS § 67 lg-t 2. GB takistas ametnikke
põhjendamatult, sest viibis paigutamise ajal kambris üksinda ja seega ei saa lugeda mõjuvaks
põhjuseks kambri suurust, ventilatsiooni ega seal enne kartserisse minemist viibinud
kinnipeetavaid.
2. GB esitas 09.12.2015 Tallinna Halduskohtule kaebuse Tallinna Vangla 04.12.2015
käskkirja nr 5-2/1623 tühistamiseks. Kaebuse kohaselt karistab vangla kaebajat asjatult
VangS § 67 lg 2 rikkumise eest. Kaebaja väitel ei toodud 10.11.2015 tema juurde kambrisse
nr 33 uut kinnipeetavat, samuti ei toonud uus kinnipeetav sinna oma asju. Kaebaja kedagi
välja ei ajanud. Kaebaja on asjas süüdlaseks tehtud, vangla ise provotseeris intsidendi.
Kaebaja ei seganud kedagi. Koos kaebusega esitas GB esialgse õiguskaitse taotluse
vaidlusaluse käskkirja täitmise peatamiseks.
3. Tallinna Halduskohus tagastas 15.12.2015 määrusega kaebuse HKMS § 121 lg 1 p 4
alusel läbivaatamatult (resolutsiooni p 1) ja jättis esialgse õiguskaitse taotluse läbi vaatamata
(resolutsiooni p 2).
HKMS § 121 lg 1 p 4 kohaselt tagastab kohus kaebuse määrusega selle esitajale, kui kaebaja
ei ole pidanud kinni nõude kohtueelseks lahendamiseks ettenähtud kohustuslikust korrast.
Kohustuslik kord on sätestatud VangS § 11 lg-s 5. Kuna kaebaja ei ole enne kaebuse esitamist
läbinud kohustuslikku kohtueelset menetlust, tuleb kaebus tagastada HKMS § 121 lg 2 p 4
alusel. Kaebajal on võimalik pöörduda kaebusega uuesti halduskohtu poole peale seda, kui on
läbitud vaidemenetlus.
HKMS § 249 lg 2 kohaselt võib esialgse õiguskaitse taotluse esitada halduskohtule ka
vaidemenetluse ajal. Lõike 5 kohaselt esialgse õiguskaitse määruse tegemiseks võib taotluse
esitada pärast haldusorganile vaide esitamist, koos kaebusega või pärast kaebuse esitamist.
Kuna kaebaja ei ole vanglale 04.12.2015 käskkirja nr 5-2/1623 peale vaiet esitanud, tuleb
esialgse õiguskaitse taotlus jätta läbi vaatamata.


MENETLUSOSALISTE SEISUKOHAD RINGKONNAKOHTUS
4. GB palub 18.12.2015 määruskaebuses Tallinna Halduskohtu 15.12.2015 määrus
tühistada ja esialgse õiguskaitse taotlus rahuldada.
Vangla väidab, et kaebaja ei ole esitanud vaidlustatud käskkirja peale vaiet, kuid kaebaja on
esitanud vaide 08.12.2015.
5.   Tallinna Vangla palub kirjalikus vastuses jätta määruskaebus rahuldamata.
GB võõrkeelne vaie on vanglale üle antud 15.12.2015 ning registreeritud 16.12.2015 nr-ga 5-
15/15/35950-1. Tallinna Vangla on vaide edastanud tõlkebüroole tõlkimiseks 28.12.2015.
Seega on vaie praeguseks lahendamata.
GB viibis vaidlustatud käskkirja alusel distsiplinaarkaristusena kartseris perioodil 16.12.2015-
21.12.2015, seega on vaidlusalune haldusakt juba täitmisele pööratud. Kaebuse
eduväljavaated on vähesed. Kuna vaidlustatud haldusakt on juba täitmisele pööratud, puudub
alus esialgse õiguskaitse kohaldamiseks.

                                                                                            2(4)
                                                                                  3-15-3094



RINGKONNAKOHTU PÕHJENDUSED
                                              I
6. Riigilõivuseaduse § 60 lg 6 kohaselt tasutakse halduskohtule esialgse õiguskaitse taotluse
esitamisel, samuti kohtu määruse peale määruskaebuse esitamisel riigilõivu 15 eurot.
Määruskaebuse esitaja on esitanud ringkonnakohtule taotluse, milles märgib, et vajab
menetlusabi muu hulgas riigilõivu maksmiseks, samuti teatise taotleja ja tema
perekonnaliikmete isikliku ja majandusliku seisundi kohta ning vanglasisese isikuarve
väljavõtte perioodi 09.08.2015-19.11.2015 kohta.
7. GB esitatud teatisest taotleja ja tema perekonnaliikmete isikliku ja majandusliku seisundi
kohta ning vanglasisese isikuarve väljavõttest nähtuvalt puuduvad määruskaebuse esitajal
rahalised vahendid riigilõivu summas 15 eurot tasumiseks. Isiku varalist seisu hinnates ei
oleks ta võimeline ka osaliselt riigilõivu tasuma. Arvestades, et määruskaebuse esitaja on
maksejõuetu ning õigust, mida kaitsta soovitakse, ei saa pidada väheoluliseks, tuleb GB
menetlusabi taotlus rahuldada ja vabastada ta määruskaebuse esitamisel riigilõivu tasumisest
täies ulatuses, s.o summas 15 eurot (HKMS § 111 lg-d 1 ja 2).


                                             II
8. GB määruskaebus tuleb HKMS § 206 lg 1 ja § 252 lg 7 alusel võtta menetlusse.
Määruskaebuse esitamine on seaduse kohaselt lubatud (HKMS § 252 lg 7), määruskaebus on
tähtaegne (HKMS § 204 lg 2) ning vastab HKMS §-des 52-54 ja 205 toodud nõuetele.
Ringkonnakohus rahuldas käesoleva määrusega GB menetlusabi taotluse ja vabastas ta
määruskaebuse esitamisel nõutava riigilõivu (15 eurot) tasumisest.


                                             III
9. Vaidlustatud määrusega tagastas halduskohus GB kaebuse HKMS § 121 lg 2 p 4 alusel
läbivaatamatult. Nimetatud sätte kohaselt tagastab kohus kaebuse määrusega selle esitajale,
kui kaebaja ei ole kinni pidanud nõude kohtueelseks lahendamiseks ettenähtud kohustuslikust
korrast.
10. GB väidab määruskaebuses, et on Tallinna Vangla 04.12.2015 käskkirja nr 5-2/1623
peale esitanud vaide juba 08.12.2015. See väide ei ole tõendamist leidnud. Tallinna Vangla
vastusest määruskaebusele ja selle lisadest nähtub, et GB venekeelne vaie on Tallinna
Vanglale üle antud 15.12.2015 ja registreeritud 16.12.2015 nr-ga 5-15/15/35950-1 (tl 89-91
pöördel). Seega ei olnud halduskohtu poolt määruse tegemise ajaks vanglale 04.12.2015
käskkirja nr 5-2/1623 peale vaiet esitatud ja kohustuslik kohtueelne menetlus oli läbimata.
Kuivõrd halduskohus tagastas õigesti kaebuse kohtueelse menetluse läbimata jätmise tõttu,
jättis kohus esialgse õiguskaitse taotluse õigesti läbi vaatamata. Lisaks nähtub Tallinna
Vangla vastusest, et GB kandis vaidlustatud käskkirja alusel kartserikaristust perioodil
16.12.2015-21.12.2015 (tl 93-94), seega on temale määratud kartserikaristus käesolevaks
ajaks juba täitmisele pööratud. Täidetud haldusakti õigusvastasuse korral on võimalik
tagajärgede kõrvaldamine kahju hüvitamise teel.
11. Eelneva põhjal jääb määruskaebus rahuldamata ja Tallinna Halduskohtu 15.12.2015
määruse resolutsiooni p 2 muutmata.

                                                                                        3(4)
                                                                                 3-15-3094




/allkirjastatud digitaalselt/   /allkirjastatud digitaalselt/   /allkirjastatud digitaalselt/
      Maret Altnurme                    Oliver Kask                     Kaire Pikamäe




                                                                                        4(4)
