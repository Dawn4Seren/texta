                                KOHTUOTSUS
                                     EESTI VABARIIGI NIMEL



Kohus                                         Harju Maakohus

Otsuse tegemise aeg ja koht                   20. juunil 2016.a. Tallinn, Harju Maakohtu Liivalaia
                                              kohtumaja

Kriminaalasja number                          1-16-4795

Kohtunik                                      Anne Rebane

Kohtuistungi sekretär                         Merike Kunnus

Kriminaalasi                                  Anatoli Petrov’i süüdistuses KarS § 121 lg 2 p 2 järgi
                                              kokkuleppemenetluses

Prokurör                                      Žanna Morozova

Süüdistatav                                   Anatoli Petrov, elukoht: elukoht: XXX; isikukood:
                                              36002040336; kodakondsus: puudub; haridus: keskeri-;
                                              emakeel: vene keel; töökoht: puudub; varem
                                              kriminaalkorras karistatud, karistus kustunud.

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Tunnistada Anatoli Petrov süüdi KarS § 121 lg 2 p 2 järgi kvalifitseeritavas kuriteos ja mõista
karistuseks 5 (viis) kuud vangistust.

KarS § 68 lg 1 alusel arvata karistuse hulka eelvangistuses viibitud aeg 03.12.2015.a.-04.12.2015.a.
so kokku 2 päeva. Ärakandmisele kuuluv vangistus: 4 kuud ja 28 päeva.

KarS § 73 lg 1, 3 alusel määrata, et karistust ei pöörata täitmisele, kui Anatoli Petrov ei pane 1-aastase
katseaja kestel toime uut tahtlikku kuritegu.

Katseaja algust lugeda kohtuotsuse kuulutamise päevast.

KrMS § 180 lg 1 alusel mõista Anatoli Petrov’lt välja menetluskulud: sundraha 645 eurot ning
määratud kaitsjale määratud tasu summas 72 eurot, s.o. menetluskulud kokku 717 eurot.

KrMS § 180 lg 3 alusel määrata, et Anatoli Petrov võib menetluskulud tasuda ositi 12 kuu jooksul
alljärgneva graafiku alusel:
   Alates kohtuotsuse jõustumisest tuleb 12 kuu jooksul tasuda iga kuu 15. kuupäevaks 59,75 eurot
   Maksu-      ja    Tolliameti   arveldusarvele     EE351010052031000004        (SEB     Pank),
   EE502200221014193355 (Swedbank), EE873300333499990003 (Danske Bank AS Eesti filiaal)
   või EE401700017002872300 (Nordea Bank AB Eesti filiaal). Viitenumber on 99916700047141.
   Selgitusse tuleb märkida kriminaalasja number, makse nimetus („Menetluskulud“) ja oma nimi.

Asitõendid:
       CD plaat kõnesalvestusega – jätta kriminaalasja juurde

Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.

KOHTUOTSUSE PÕHIOSA
I Süüdistuse sisu

Anatoli Petrov´ile on esitatud süüdistus selles, et tema 03.12.2015 kella 14.30 paiku, viibides
aadressil XXX, lõi oma elukaaslase pojale XXX ühe korra rusikaga näkku, tekitades selliselt
kannatanule füüsilist valu ja tervisekahjustusi. Vastavalt 03.12.2015 koostatud isiku läbivaatuse
protokollile fikseeriti kannatanul marrastused näol parema põse piirkonnas.

Oma tegevusega Anatoli Petrov pani toime kehalise väärkohtlemise, s.o teise inimese tervise
kahjustamise, valu tekitanud muu kehalise väärkohtlemise, lähisuhtes s.o. KarS § 121 lg 2 p 2 järgi
kvalifitseeritava kuriteo.

II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle
juurde. Kokkuleppe sisu kajastub kohtuotsuse resolutiivosas. Prokurör jäi sõlmitud kokkuleppe
juurde. Süüdistatava nõusolekul ei osalenud kaitsja kohtuistungil.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Anatoli Petrov on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Anatoli Petrov süüdi tunnistada KarS § 121
lg 2 p 2 järgi ning mõista talle karistus vastavalt kokkuleppele.

III Kohtu seisukoht menetluskulude osas

                                                2
Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Anatoli Petrovi rahalised kohustused on suhteliselt suured, võib menetluskulude
korraga tasumine olla raskendatud. KrMS § 180 lg 3 alusel määrab kohus, et Anatoli Petrov võib
tasuda menetluskulud ositi 12 kuu jooksul alates käesoleva otsuse jõustumisest, lähtudes kohtuotsuse
resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.


Anne Rebane
Kohtunik




                                              3
