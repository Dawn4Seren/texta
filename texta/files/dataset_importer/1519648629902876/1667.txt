                                                                       2-16-121136




                    KOHTUMÄÄRUS
Kohus                          Viru Maakohus
Määruse tegemise aeg ja koht   30. november 2016, Jõhvi
Kohus                          Viru Maakohus
Kohtunik                       Tarmo Tina
Kohtuasja number               2-16-121136
Kohtuasi                       Condor Inkasso OÜ hagi S. N. vastu võlgnevuse 949,
                               55 euro nõudes
                               Hagihind 1096, 38 eurot
Menetlustoiming               Kompromissi kinnitamine, menetluse lõpetamine ja
                              riigilõivu tagastamine
Menetlusosalised   ja   nende Hageja: Condor Inkasso OÜ (RK 11081243, asukoht
esindajad                     Peterburi tee 53, 11415 Tallinn)
                              Hageja lepinguline esindaja: Marie Tsine (Maderon
                              Invest OÜ, e-post marie@condorinkasso.ee)
                              Kostja: S. N. (IKxxx, elukoht xxx e-post xxx )



 RESOLUTSIOON

 I Kinnitada Condor Inkasso OÜ esindaja Marie Tsine ja S. N. vahel 30.11.2016
 sõlmitud ja kohtule esitatud kompromiss alljärgnevas:

 1.1. S. N. kohustub tasuma Condor Inkasso OÜ-le põhinõude 804, 54 EUR,
      sissenõutavaks muutunud viivised 145, 01 EUR, täiendavad viivised alates
      9.11.2016 -29.11.2016 summas 8, 05 EUR, esindustasu 240 EUR ja ½ hageja poolt
      tasutud riigilõivust 100 EUR, kokku 1 297, 60 EUR alates 10.12.2016 iga
      kalendrikuu hiljemalt 10-ndal kuupäeval igakuiselt vähemalt 75 EUR kuni
      kohustuse täieliku tasumiseni.

 1.2. Kostja kohustub tasuma kokkulepitud summad hageja arvelduskontole nr
      EE393300332098010000. Makse selgitusse märkida: kompromiss 2-16-121136, S.
      N..

 1.3. Juhul, kui S. N. ei täida nõuetekohaselt punktis 1.1. märgitud kohustust, on
      hagejal õigus koheselt ja ilma kostjale täiendavat tähtaega andmata pöörduda
      kohtutäituri poole kõigi käesolevas kokkuleppes kajastatud ja kostja poolt
      tasumata summade sissenõudmiseks täies ulatuses.


                                                                               1(3)
                                                                           2-16-121136
1.4. Juhul, kui S. N. ei täida nõuetekohaselt käesoleva Kompromisslepingu punktis 1.1.
     märgitud kohustust on hagejal õigus nõuda viivist tasumata põhiosalt kuni põhiosa
     (804, 54 EUR) kohase tasumiseni 0, 05 % iga viivitatud kalendripäeva eest. Kostja
     poolt kohustus(t)e rikkumise hetkeks tasutud summad arvestatakse võlgnevusest
     maha.

1.5. Jätta käesolevas kompromisslepingus            nimetamata     poolte    kohtukulud     ja
     kohtuvälised kulud poolte endi kanda.

1.6. Lühendada käesolevas tsiviilasjas määruskaebuse esitamise                   tähtaega    1
     kalendripäevani määruse pooltele kättetoimetamisest alates.

II Lõpetada menetlus tsiviilasjas nr 2-16-121136.

III Tagastada Condor Inkasso OÜ-le (RK xxx) pool menetluses tasutud riigilõivust so.
    100 eurot. Kanda tagastamisele kuuluv riigilõiv Condor Inkasso OÜ kontole nr
    EE281010220232395227, selgitusega „riigilõivu tagastus tsiviilasi nr 2-16-121136, S.
    N.“. Condor Inkasso OÜ tasus 19.09.2016 maksekäsu kiirmenetluse avalduse esitamisel
    riigilõivu 67, 10 eurot ja hagi esitamisel 08.11.2016 täiendavalt riigilõivu 132, 90 eurot.

IV Saata kohtumäärus menetlusosalistele teadmiseks.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 1 kalendripäeva jooksul kohtumääruse kättetoimetamisest alates. Määruskaebuse
esitamisel tuleb tasuda riigilõiv.

ASJAOLUD

Condor Inkasso OÜ esitas 19.09.2016 Pärnu Maakohtule maksekäsu kiirmenetluse avalduse
võlgnikult 1118, 34 euro saamiseks. Pärnu Maakohtu 20.10.2016 määrusega lõpetati
maksekäsu kiirmenetlus ning anti avaldaja nõue võlgniku vastu üle Viru Maakohtule
menetluse jätkamiseks hagimenetluses. Viru Maakohus võttis hagi 09.11.2016 määrusega
menetlusse.

Pooled esitasid 30.11.2016 kohtule kompromisslepingu kinnitamiseks.

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leiab, et poolte vahel sõlmitud kompromiss tuleb
kinnitada ja tsiviilasja menetlus lõpetada.

Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab
kompromissi määrusega.

Pooled esitasid kohtule avalduse kompromisslepingu kinnitamiseks.

Kohus leiab, et poolte vaheline kompromiss on seadusega kooskõlas, ei riku avalikku huvi
ning kompromissi on võimalik täita. Tulenevalt eeltoodust kinnitab kohus kompromissi
määrusega ja lõpetab tsiviilasja menetluse.
Pooled on teadlikud ja aru saanud TsMS § 430 ja 432 sätestatud tagajärgedest.

                                                                                          2(3)
                                                                               2-16-121136

Täitemenetluse seadustiku (TMS) § 2 lg 1 p 1 kohaselt juhul, kui kostja ei täida
kompromissiga võetud kohustust, on hagejal õigus pöörduda kohtutäituri poole
kohtumääruse sundtäitmiseks.

TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled leppisid kokku lühendada käesolevas tsiviilasjas määruskaebuse esitamise tähtaega 1
kalendripäevani määruse pooltele kättetoimetamisest alates.

Menetluskulude jaotus

Asja menetlenud kohus märgib menetluskulude jaotuse menetlusosaliste vahel kohtuotsuses
või menetlust lõpetavas määruses. Menetluskulude jaotus tuleb kohtulahendis märkida ka
siis, kui menetlusosalised seda ei taotle (TsMS § 173 lg 1 ja 2). TsMS § 168 lg 3 kohaselt
kannavad kompromissi sõlmimise korral pooled oma menetluskulud ise, kui nad ei ole
kokku leppinud teisiti.

Poolte menetluskulud jäävad poolte endi kanda.

Riigilõivu tagastamine

TsMS § § 150 lg 2 p 1 kohaselt tagastatakse pool menetluses tasutud riigilõivust, kui pooled
sõlmivad kompromissi.

Riigilõivu tagastab kohus, kelle menetluses asi viimati oli, üksnes selle menetlusosalise
avalduse alusel, kes riigilõivu tasus või kelle eest riigilõiv tasuti (TsMS § 150 lg 4).

Condor Inkasso OÜ tasus 19.09.2016 maksekäsu kiirmenetluse avalduse esitamisel
riigilõivu 67, 10 eurot ja hagi esitamisel 08.11.2016 täiendavalt riigilõivu 132, 90 eurot.

Kuna pooled sõlmisid kompromissi, tagastab kohus Condor Inkasso OÜ-le (RK 11081243)
pool menetluses tasutud riigilõivust so. 105 eurot. Kanda tagastamisele kuuluv riigilõiv
Condor Inkasso OÜ kontole nr EE281010220232395227, selgitusega „riigilõivu tagastus
tsiviilasi nr 2-16-121136, S. N.“.



Tarmo Tina
Kohtunik
/allkirjastatud digitaalselt/




                                                                                       3(3)
