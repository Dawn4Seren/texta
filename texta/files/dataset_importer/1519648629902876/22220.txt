                                                                     Tsiviilasi nr: 2-15-8341




                                  KOHTUMÄÄRUS

Kohus                              Tallinna Ringkonnakohus, tsiviilkolleegium

Tsiviilasja number                 2-15-8341

Määruse tegemise aeg ja koht       02.03.2016, Tallinn

Kohtukoosseis                      Eesistuja Indrek Parrest, liikmed Ülle Jänes ja Imbi
                                   Sidok-Toomsalu

Kohtuasi                           AK hagi KK vastu elatise väljamõistmiseks


Vaidlustatud kohtulahend           Harju Maakohtu 12.01.2016 otsus

Kaebuse esitaja ja kaebuse liik    KK apellatsioonkaebus

Menetlusosalised     ja   nende Hageja: AK (isikukood: XXXXXXXXXXX), seaduslik
esindajad                       esindaja Keila linn (Keila Linnavalitsuse kaudu)


                                   Kostja: KK (isikukood: XXXXXXXXXXX), lepinguline
                                   esindaja Aare Siir


Menetluse liik                     Kirjalik menetlus

RESOLUTSIOON:
  1. Keelduda KK poolt Harju Maakohtu 12.01.2016 otsuse peale esitatud
     apellatsioonkaebuse menetlusse võtmisest.
  2. Teatada apellatsioonkaebuse menetlusse võtmata jätmisest menetlusosalistele
     käesoleva määruse ärakirja kättetoimetamisega.
  3. Määruse peale võib Riigikohtule esitada määruskaebuse 15 päeva jooksul määruse
     ärakirja kättesaamisest alates. Hagimenetluses võib Riigikohtus menetlusosaline
     menetlustoiminguid teha ning avaldusi ja taotlusi esitada üksnes vandeadvokaadi
     vahendusel. Menetlusosaline võib ise esitada menetlusabi taotluse ja teise
     menetlusosalise kaebuse või taotluse kohta seisukohti ja vastuväiteid. Menetlusabi
     taotluse esitamine ei peata seaduses sätestatud ega kohtu määratud
     menetlustähtaja kulgemist. Seaduses sätestatud tähtaja järgimiseks peab

                                                                                           1(2)
                                                                        Tsiviilasi nr: 2-15-8341

       menetlusabi taotleja tegema tähtaja kestel ka menetlustoimingu, mille tegemiseks
       ta menetlusabi taotleb.

Menetluse käik ja määruse põhjendused
  1. 15.02.2016 saabus Tallinna Ringkonnakohtule KK (apellant) apellatsioonkaebus Harju
      Maakohtu 12.01.2016 otsuse peale. Ringkonnakohus, tutvunud apellatsioonkaebusega,
      leiab tsiviilkohtumenetluse seadustiku (TsMS) § 638 lg 1 alusel, et kaebus tuleb jätta
      Tallinna Ringkonnakohtu menetlusse võtmata.

   2. TsMS § 632 lg 1 järgi võib apellatsioonkaebuse esitada 30 päeva jooksul, alates otsuse
      apellandile kättetoimetamisest. TsMS § 62 lg 1 ja tsiviilseadustiku üldosa seaduse § 135
      lg 1 järgi algab tähtaja kulgemine järgmisel päeval pärast selle kalendripäeva või
      sündmuse saabumist, millega määrati kindlaks tähtaja saabumise algus. TsMS § 62 lg 2
      kohaselt võib menetlustoimingut, mille tegemiseks on kehtestatud tähtaeg, teha tähtaja
      viimasel päeval kuni kella 00.00-ni.

   3. Asja materjalidest nähtuvalt esindas apellanti maakohtus volitatud esindaja Aare Siir
      (volikiri ja diplomi koopiad tl-l 27 ja 30). Apellandi volitatud esindaja sai kaevatava
      otsuse avaliku E-toimiku kaudu kätte 13.01.2016 kell 12:37. Eeltoodud sätetest tulenevalt
      hakkas apellatsioonkaebuse esitamise tähtaeg kulgema 14.01.2016, mistõttu oli kaebuse
      esitamise tähtaeg 12.02.2016 (reede). Ringkonnakohtule laekus apellandi kaebus
      15.02.2016 e-posti teel kell 20:09 (esmaspäev). Seega esitas apellant apellatsioonkaebuse
      pärast seaduses sätestatud tähtaega.

   4. Tähtaja kulgemist ei mõjuta käesoleval juhul asjaolu, et apellant sai maakohtu otsuse
      isiklikult kätte avaliku E-toimiku andmetel 19.01.2016 kell 23:07 (ehk volitatud
      esindajast hilisemal kuupäeval). TsMS § 321 lg 1 esimese lause kohaselt, kui
      menetlusosalist esindab kohtumenetluses esindaja, toimetatakse menetluses olevas asjas
      dokumendid kätte ja saadetakse muud teated üksnes esindajale, kui kohus ei pea
      vajalikuks nende saatmist lisaks menetlusosalisele isiklikult. Riigikohus on sellele sättele
      korduvalt tähelepanu juhtinud (vt nt Riigikohtu määrus tsiviilasjas nr 3-2-1-97-09, p 11;
      määrus tsiviilasjas nr 3-2-1-84-07, p 10) ning selgitanud, et üks menetlusdokumendi
      esindajale kättetoimetamise eesmärke ja ühtlasi tagajärg on see, et menetlusdokumendi
      kättetoimetamisest esindajale hakkab kulgema menetlustähtaeg, sh apellatsioonkaebuse
      esitamise tähtaeg.

   5. Kooskõlas TsMS § 637 lg 1 p-ga 2 ja § 638 lg-ga 4 keeldub ringkonnakohus eeltoodud
      põhjendustel KK apellatsioonkaebust menetlusse võtmast. Kuivõrd menetlusdokument
      (kaebus) on esitatud elektrooniliselt, puudub vajadus selle tagastamiseks.

     /allkirjastatud digitaalselt/    /allkirjastatud digitaalselt/   /allkirjastatud digitaalselt/
        Indrek Parrest                   Ülle Jänes                      Imbi Sidok-Toomsalu




                                                                                                2(2)
