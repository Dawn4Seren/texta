                       KOHTUMÄÄRUS


Kohus                            Harju Maakohus

Määruse tegemise aeg ja koht     24.03.2016.a Tallinn, Liivalaia kohtumaja

Kohtuasja nr                     1-11-10113

Kohtunik                         Eha Popova

Kohtuistungisekretär             Julia Senkevitš

Tõlk                              Natalia Senkevitš

Kohtuasi                         Vangla materjalid Marjana Filippovitši tingimisi enne
                                 tähtaega vangistusest vabastamiseks

Süüdimõistetu                    Marjana Filippovitš (ik 48802210258) viibib Vanglas

Kohtuistungi toimumise aeg,      17.03.2016.a Tallinn     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Marjana Filippovitš karistuse kandmisest tingimisi enne tähtaega
katseajaga kuni 26.02.2017.a ning määrata ta katseaja lõpuni Tallinna Vangla Ida-
Harju kriminaalhooldusosakonna poolt määratud kriminaalhooldusametniku
järelevalve alla.

2. KarS § 76 lg 5 alusel allutada Marjana Filippovitš KarS §-s 75 sätestatud
käitumiskontrollile kuni katseaja lõpuni ning kohustada teda järgima KarS § 75 lg 1 p 1
- 6 sätestatud kontrollnõudeid:
    1) elama kohtu määratud alalises elukohas – XXX;
   2) ilmuma         kriminaalhooldaja          määratud     ajavahemike       järel
      kriminaalhooldusosakonda registreerimisele;
   3) alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

3. Kohustada Marjana Filippovitši käitumiskontrolli ajal täitma KarS § 75 lg 2 p 2-1
ja 7 sätestatud kohustusi:
    - mitte omada ja tarvitada narkootilisi või psühhotroopseid aineid;
    - mitte suhelda talle teadaolevalt narkootilisi aineid tarvitavate või nende
        ebaseadusliku käitlemisega tegelevate isikutega.

4. Marjana Filippovitšile määratud katseaja ja käitumiskontrolli kulgemist arvestada
alates kohtumääruse jõustumisest.

5. Marjana Filippovitš vabastada määruse jõustumisel.

6. Määrus saata teadmiseks vanglale, prokurörile,          kriminaalhooldusosakonnale ja
süüdimõistetule.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Marjana Filippovitši tingimisi enne
tähtaega vangistusest vabastamiseks.

Marjana Filippovitš mõisteti Harju Maakohtu 06.10.2011 otsusega süüdi KarS § 184 lg 2 p 1
järgi ja teda karistati vangistusega 3 aastat. KarS § 74 alusel pöörati mõistetud karistusest
koheselt täitmisele vangistus 1 kuu ning vangistus 2 aastat ja 11 kuud jäeti KarS § 74 alusel
tingimisi täitmisele pööramata, kui süüdimõistetu ei pane 3 aasta pikkuse katseaja jooksul
toime uut kuritegu. Kohtuotsus jõustus 22.10.2011.a. Harju Maakohtu 26.03.2014.a
määrusega pöörati Marjana Filippovitšile Harju Maakohtu 06.10.2011.a otsusega mõistetud ja
osaliselt ärakandmata karistus – vangistus 2 aastat ja 11 kuud - KarS § 74 lg 4 alusel
täitmisele. Harju Maakohtu 25.03.2013 otsusega karistati M. Filippovitši KarS § 202 lg 1
järgi KrMS § 238 lg 2 alusel rahalise karistusega 40 miinimumpäevamäära.

Karistuse kandmise algus oli 26.03.2014.a ja lõpp on 26.02.2017.a.

Marjana Filippovitši kohta kinnipidamisasutuses koostatud iseloomustusest nähtub, et
kinnipeetav on kriminaalkorras kahel korral karistatud ja kannab teist vangistust esimese

                                                                                           2
süüdimõistmise raames. Alates 14.07.2014.a on olnud suurema osa vangistuse ajast hõivatud
tööga. On osalenud riigikeele õppes. Alustas osalemist sotsiaalprogrammis „Eluviisitreening“,
kuid arvati grupist väljas, sest ei suutnud aru saada, mida arutati. Planeeritud on osalemine
veel kahes sotsiaalprogrammis, kuid ei ole kindel, kas isik suudab programmides osaleda, sest
tal on 100% töövõimetus. Distsiplinaarkaristusi ei ole.

Marjana Filippovitši kohta kriminaalhoolduses koostatud arvamusest nähtub, et ta elas
enne vangistust sotsiaalpinnal, vanglas viibimise ajal leping lõpetati, kuid peale vabanemist
saab ta uuesti taotleda sotsiaalpinda. Kuni taotluse rahuldamiseni on M. Filippovitšil võimalik
elada ema juures XXX. Vabanemisel töökohta ei ole, ta ei ole kunagi töötanud, sest tal on
100% töövõimetus. Toimetulek on võimalik tänu töövõimetuspensionile.

Marjana Filippovitš soovib          vabaneda tingimisi enne tähtaega. Kannab karistust
narkokuriteo eest. Karistus määrati tingimisi, kuid kontrollnõuete rikkumise eest pöörati
otsus täitmisele. Kriminaalkorras karistatud 2 korda. Tarvitas narkootikume 6 kuud enne
vangistust. Peale vabanemist asub elama ema juurde. Soovib uuesti taotleda aadressil
Tuulemaa 6, Tallinn sotsiaalelupinda. Ei ole varem töötanud, sest on invaliidsus. Arstid ei
ole keelanud töötamast. On nõus täitma lisakohustusi.

Abiprokurör Silja Seeder edastas kirjalikult arvamuse, mille kohaselt abiprokurör toetab
Marjana Filippovitši tingimisi ennetähtaegset vabastamist. Marjana Filippovitšile mõisteti
kohtu poolt tingimisi vangistus, koheselt pidi ära kandma 1 kuu vangistust ja 2 aastat 11 kuud
vangistust jäeti tingimisi täitmisele pööramata. Marjana Filippovitš ei täitnud katseajal
tingimust mitte tarvitada narkootikume ning karistus pöörati täitmisele. Mõistetud karistusest
on 2 aastat kantud ja kanda on jäänud veel 1 aasta vangistust. Vangistuses töötab
majandustöölisena, distsiplinaarkaristused puuduvad ja vangla iseloomustuses on info, et
soovib loobuda kuritegevusest, motivatsioon olemas. Marjana Filippovitš mõisteti süüdi
grupis toime pandud narkokuriteo eest. Enne nimetatud kohtuotsust (1-11-10113) ei olnud
teda kriminaalkorras karistatud. Süüdistuse kohaselt oli Marjana Filippovitši ülesandeks
narkootilist ainet pakendada. Marjana Filippovitši teopanuse põhjal hindas prokurör süüd
pigem väikeseks, mida kinnitab ka asjaolu, et kohus pidas võimalikuks Marjana Filippovitši
karistamist minimaalse karistusega, st kolme aasta pikkuse vangistusega. Ülaltoodud
põhjustel prokurör toetab Marjana Filippovitši ennetähtaegset vabanemist. Juhul, kui kohus
otsustab M. Filippovitši ennetähtaegselt vabastada, siis nõustub prokurör kriminaalhooldaja
ettepanekuga määrata katseaeg ja käitumiskontroll ärakandmata karistuse lõpu tähtajaga
26.02.2017, samuti nõustub nii vangla kui ka kriminaalhooldaja ettepanekuga
käitumiskontrolli lisakohustuste osas.


Kohus, tutvunud esitatud materjalidega ja prokuröri kirjaliku arvamusega ning ära kuulanud
süüdimõistetu arvamuse, leiab, et Marjana Filippovitši võib vabastada tingimisi enne tähtaega
vangistusest.

Katseajaga tingimisi enne tähtaega vangistusest vabastamise otsustamisel arvestab kohus
kuriteo toimepanemise asjaolusid, süüdimõistetu isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdimõistetule
kaasa tuua tingimisi enne tähtaega karistusest vabastamine. Seega võtab kohus taotluse
läbivaatamisel arvesse kõik Marjana Filippovitši isikut iseloomustavad andmed – tema
käitumist nii kuriteo toimepanemisele eelnenud ajal, sellel ajal ning sellele järgnenud perioodil.


                                                                                               3
Kinnipeetav on kriminaalkorras karistatud kahel korral ja viibib vanglas teist korda esimese
süüdimõistmise raames. Antud juhul peab kohus põhjendatuks kinnipeetava vangistusest
tingimisi ennetähtaegselt vabastada.

Kohus arvestab, et kinnipeetav on mõistetud karistusest ära kandnud ligikaudu 2 aastat
vangistust ning ta on suutnud karistuse kandmise ajal käituda korrektselt, mida kinnitab
distsiplinaarkaristuste puudumine. Seda, et kinnipeetav püüdleb õiguskuuleka elu poole,
kinnitab ka tema osalemine tööhõives vangistuse ajal. Kohus usub, et praegune vangistus on
pannud Marjana Filippovitši mõistma, et toimepandud kuritegudele järgnevad tema
igapäevast elu ja heaolu oluliselt piiravad tagajärjed ning ta on enda õigusvastasest
käitumisest ka vajalikud järeldused teinud. Kohus leiab, et kinnipeetavale võib anda
võimaluse näidata, et ta on suuteline õiguskuulekalt käituma. M. Filippovitši tingimisi
ennetähtaegset vabastamist toetavad ka vangla ja prokurör.

Kohtu hinnangul võimaldab kinnipeetava ennetähtaegne vabastamine ning tema allutamine
kriminaalhooldusele kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas M.
Filippovitšile võimaluse tõestada, et ta on asunud paranemise teele ning on võimeline
edaspidi järgima seaduskuulekat eluviisi. Katseajal on võimalik hinnata kinnipeetava püüdlusi
oma     elu     korraldamisel,   samuti    kehtivate    tavade    ja    reeglite   järgimisel.
Kriminaalhooldusseaduse § 1 lg 1 kohaselt valvatakse kriminaalhoolduse käigus
kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

Pärast vabanemist on kinnipeetaval olemas kindel elukoht ning kriminaalhooldusega on
nõustunud ka Marjana Filippovitš, saades aru selle vajalikkusest ja kasulikkusest. Kõik need
asjaolud aitavad kohtu hinnangul kaasa kinnipeetava edaspidisele õiguskuulekale käitumisele
ning ühiskonnas aktsepteeritavate hoiakute ja tõekspidamiste omaksvõtmisel.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                            4
