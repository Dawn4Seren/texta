                                  KOHTUMÄÄRUS
Kohus                                Harju Maakohus

Kohtunik                             Geete Lahi
Kohtujurist                          Anu Vismann
Määruse tegemise aeg ja koht         28.12.2016, Tallinn, Kentmanni kohtumaja

Tsiviilasja number                   2-16-10418
Tsiviilasi                           XXXX´i hagi XXXX´i vastu elatise nõudes.

                                     XXXX´i vastuhagi XXXX´i vastu isaduse vaidlustamise
                                     nõudes.

Menetlustoiming                   Elatise nõudes kompromissi kinnitamine ja asjas menetluse
                                  lõpetamine
Menetlusosalised      ja    nende Hageja   (vastuhagis kostja): XXXX (isikukood XXXX,
esindajad                         elukoht XXXX);
                                  Hageja (vastuhagis kostja) seaduslik esindaja: XXXX
                                  (isikukood XXXX, elukoht XXXX, e-post: XXXX);
                                  Hageja (vastuhagis kostja) lepinguline esindaja: Kaie
                                  Mandel (Familex OÜ, e-post: kaie@familex.ee);
                                  Kostja (vastuhagis hageja): XXXX (isikukood XXXX,
                                  elukoht XXXX, e-post: XXXX);
                                  Kostja    (vastuhagis   hageja)     lepinguline  esindaja:
                                  vandeadvokaat Yulia Klyukach (Aavik & Partnerid
                                  Advokaadibüroo OÜ, e-post: yulia.klyukach@aaviklaw.ee).
RESOLUTSIOON
     1. Kinnitada XXXX´i ja XXXX´i, koos nimetatuna pooled, vahel elatise nõudes sõlmitud
        kompromiss alljärgnevas:
     1.1. XXXX maksab XXXX´ile elatist alates 01.01.2017 igakuiselt summas 235 eurot, kuid
          mitte vähem kui pool Vabariigi Valitsuse poolt kehtestatud kuupalga alammäära suurusest
          summast kuni XXXX´i täisealiseks saamiseni.
     1.2. Punktis 1.1. nimetatud elatise kannab XXXX iga kuu seitsmendaks (07.) kuupäevaks
          XXXX pangakontole, IBAN XXXXXXXXXXXXXXXX selgitusega: „XXXX elatis“
          ning märkides ära kuu, mille eest elatis on tasutud. XXXX´l on õigus elatise käsutamiseks.
     1.3. Poolte menetluskulud seoses elatisnõudega jäävad nende enda kanda.
     2. Lõpetada menetlus tsiviilasjas nr 2-16-10418 XXXX´i hagis XXXX´i vastu elatise
         nõudes.
     Edasikaebamise kord
     Pooled on välistanud määruskaebuse esitamise õiguse.
     MENETLUSE KÄIK

                                                   1
   1. XXXX esitas 07.07.2016 Harju Maakohtule hagiavalduse XXXX´i vastu elatise
      nõudes. 20.07.2016 võttis kohus hagi menetlusse.
   2. 19.09.2016 esitas XXXX kohtule vastuhagiavalduse põlvnemise tuvastamiseks.
      10.10.2016 võttis kohus vastuhagi menetlusse.
   3. 23.12.2016 esitasid pooled kohtule poolte vahel sõlmitud kompromissi, mille palusid
      kohtul kinnitada ja asjas menetluse lõpetada. Pooled sõlmisid kompromissi elatise
      nõudes. Pooled kinnitasid, et nad on teadlikud TsMS § 432 sätestatud menetluse
      lõpetamise tagajärgedest. Pooled kinnitasid, et kompromiss ei ole vastuolus heade
      kommete ega seadusega, samuti ei riku kompromiss avalikke huve ning kompromissi
      on võimalik täita. Pooled leppisid kokku, et poolte menetluskulud seoses elatisnõudega
      jäävad nende enda kanda. Pooled loobusid TsMS § 661 (4) alusel kokku kompromissi
      kinnitavale ja menetlust lõpetavale kohtumäärusele määruskaebuse esitamisest.

KOHTUMÄÄRUSE PÕHJENDUSED JA KOHALDATAV SEADUS
  4. Tsiviilkohtumenetluse seadustiku (TsMS) § 430 lg 1 kohaselt võivad pooled menetluse
     kuni hagi kohta tehtud lahendi jõustumiseni lõpetada kompromissiga.

   5. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
      sõlminud kompromissi ja kohus kinnitab selle. Vastavalt TsMS § 430 lõikele 3 ei kinnita
      kohus kompromissi, kui see on vastuolus heade kommetega või seadusega või rikub
      olulist avalikku huvi või kui kompromissi ei ole võimalik täita.

   6. Kohus asub seisukohale, et kohtule esitatud kompromiss vastab seadusest tulenevatele
      nõuetele ning ei esine selle kinnitamisest keeldumise aluseid. Seega kuulub kohtule
      esitatud kompromiss kinnitamisele ja menetlus asjas lõpetamisele.

   7. Kohus selgitab pooltele, et kooskõlas TsMS § 430 lõikega 6 asendab kokkuleppe
      sõlmimine kohtu kinnitatud kompromissina kokkuleppe notariaalset tõestamist. TsMS §-
      st 432 tulenevalt, ei saa hageja menetluse lõpetamise korral pöörduda uuesti kohtusse
      hagiga sama kostja vastu vaidluses samal alusel sama hagieseme üle. Kompromissi saab
      vastavalt TsMS § 430 lõikes 8 sätestatule tühistada ja selle tühisusele saab tugineda
      tsiviilseadustiku üldosa seaduses nimetatud alustel ning kompromissist saab taganeda või
      selle üles öelda võlaõigusseaduses nimetatud alustel. Kompromissi saab tühistada või
      selle tühisusele tugineda ning kompromissist saab taganeda või kompromissi üles öelda
      üksnes kompromissi kui täitedokumendi alusel toimuva täitemenetluse hagiga
      lubamatuks tunnistamise menetluses. Kui kohus sellise hagi rahuldab, loetakse, et
      kompromissil ei ole täielikult või osaliselt õiguslikke tagajärgi ja menetlus asjas, milles
      kompromiss sõlmiti, jätkub.

   8. Kui pooled vabatahtlikult käesoleva määrusega kinnitatud kompromissi ei täida, kuulub
      käesolevast jõustunud kohtumäärusest tulenev nõue täitmisele täitemenetluse seadustiku
      alusel (TMS § 2 lg 1 p 1).

   9. TsMS § 168 lg 3 sätestab, et kompromissi sõlmimise korral kannavad pooled oma
      menetluskulud ise, kui nad ei ole kokku leppinud teisiti. Pooled leppisid kokku, et poolte
      menetluskulud seoses elatisnõudega jäävad nende enda kanda. Seega jäävad poolte
      menetluskulud elatise nõudes nende endi kanda.




                                              2
    10. TsMS § 661 lg 4 alusel võib poolte kokkuleppel määruskaebuse esitamise tähtaega
        hagimenetluses lühendada või määruskaebuse esitamise õiguse välistada. Pooled
        loobusid määruskaebuse esitamise õigusest.

/allkirjastatud digitaalselt/


Geete Lahi
Kohtunik




                                           3
