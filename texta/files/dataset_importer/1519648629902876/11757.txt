                       KOHTUMÄÄRUS
Kohus                             Harju Maakohus

Kohtunik                          Hannes Olev

Kohtujurist                       Viktor Bome

Määruse tegemise aeg ja koht      27. juuni 2016, Tallinn, Tartu mnt kohtumaja

Tsiviilasja number                2-12-43621

Tsiviilasi                        FIE XXXX pankrotihalduri Ly Müürsoo hagi XXXXOÜ
                                  vastu üürilepingu muutmise kokkuleppe tagasivõitmise
                                  korras kehtetuks tunnistamiseks

Menetlustoiming                   menetluse lõpetamine

Menetlusosalised ja nende         hageja pankrotihaldur Ly Müürsoo (OÜ Sentire MK, e-
                                  post lyy.myyrsoo@mail.ee);
esindajad                         hageja lepingulised esindajad vandeadvokaat Kersti Kägi
                                  ja vandeadvokaat Elise Vasamäe (Aavik & Partnerid
                                  Advokaadibüroo,       e-post    kersti.kagi@aaviklaw.ee;
                                  elise.vasamae@aaviklaw.ee);
                                  kostja XXXXOÜ (registrikood XXXX, asukoht XXXX);
                                  ksotja lepinguline esindaja vandeadvokaat Andres Past
                                  (Advokaadibüroo A. Ratnikov & Partners OÜ, e-post
                                  advokaat.past@gmail.com);
                                  kolmas isik hageja poolel XXXX(isikukood XXXX; e-
                                  post XXXX);
                                  kolmanda isiku esindaja advokaat Helen Tomberg
                                  (Advokaadibüroo Tibar & Partnerid OÜ, e-post
                                  helen.tomberg@tibar.ee)

RESOLUTSIOON

   1. Lõpetada menetlus tsiviilasjas nr 2-12-43621, FIE XXXXpankrotihalduri Ly Müürsoo
      hagi XXXXOÜ vastu üürilepingu muutmise kokkuleppe tagasivõitmise korras
      kehtetuks tunnistamiseks - seoses esitatud hagist loobumisega.

   2. Riigi Tugiteenuste keskusel tagastada hagejale hagi esitamisel 26.10.2012
      viitenumbrile 2900072123 tasutud riigilõivust summas 950 eurot pool s.o 475 eurot ja
                                                                                  2-12-43621

       kanda see XXXXarveldusarvele nr XXXXXXXXXX, makse tegemisel märkida
       selgitusse „poole riigilõivu tagastus tsiviilasjas nr 2-12-43621“.

Menetluskulude jaotus

Menetluskulud jätta menetlusosaliste endi kanda.

Edasikaebamise kord


Kohtumääruse peale võib esitada määruskaebuse Tallinna Ringkonnakohtule Harju Maakohtu
Tartu mnt kohtumaja kaudu 15 päeva jooksul määruse kättetoimetamisest.

ASJAOLUD

Harju Maakohtu menetluses on FIE XXXX pankrotihalduri Ly Müürsoo hagi XXXXOÜ
vastu üürilepingu muutmise kokkuleppe tagasivõitmise korras kehtetuks tunnistamiseks.

Hageja esitas kohtule avalduse hagist loobumiseks. Kostja kinnitas ja toetas hageja loobumise
avaldust. Kolmas isik ei esitanud seisukohta.

KOHTUMÄÄRUSE PÕHJENDUSED

Tsiviilkohtumenetluse seadustiku (TsMS) § 428 lg 1 p 3 kohaselt lõpetab kohus menetluse
otsust tegemata, kui hageja on hagist loobunud. TsMS § 429 lg 1 kohaselt võib hageja hagist
loobuda kuni hagi kohta tehtud lahendi jõustumiseni, esitades selleks avalduse. Kohus võtab
hagist loobumise vastu määrusega, millega ühtlasi lõpetab asja menetluse.

Hageja on esitanud kohtule avalduse hagist loobumise kohta. Kohus ei ole käesolevas
tsiviilasjas tuvastanud TsMS § 429 lg-s 4 sätestatud asjaolusid, mistõttu tuleb hagist
loobumine vastu võtta ja käesoleva tsiviilasja menetlus lõpetada.

Vastavalt TsMS §-le 432 juhul, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus
on lõpetatud hagist loobumise tõttu, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või
asja menetlus lõpetatakse.

TsMS § 168 lg 4 sätestab, et kui hageja loobub hagist või võtab selle tagasi, kannab ta kostja
menetluskulud, välja arvatud juhul, kui ta loobub hagist või võtab selle tagasi seetõttu, et
kostja on nõude pärast hagi esitamist rahuldanud.
TsMS § 174 lg 1 kohaselt määrab menetluskulude rahalise suuruse menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka


                                                                                         2(3)
                                                                                 2-12-43621

siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja väitis loobumise avalduses, et kostja ja kolmas isik on kinnitanud, et hageja poolt
hagist loobumisel, puuduvad neil käesoleva tsiviilasja menetlusega seonduvalt mistahes
nõuded hageja, FIE XXXX pankrotihaldur Ly Müürsoo ja pankrotivõlgnik FIE XXXX vastu
ning palus menetluskulud jätta poolte endi kanda.

Kohus edastas hageja loobumise avalduse kostjale ja kolmandale isikule seisukoha
avaldamiseks. Kostja toetas hagist loobumise avaldust, kinnitas hageja väiteid ja palus jätta
menetluskulud poolte endi kanda. Kolmas isik ei ole tähtaegselt oma seisukohta kohtule
edastanud.

Kohus jätab eeltoodust tulenevalt poolte menetluskulud nende endi kanda.

TsMS § 150 lg 2 p 2 kohaselt tagastatakse pool menetluses tasutud riigilõivust, kui hageja
loobub hagist.

Hageja on tasunud 950 eurot riigilõivu. Hageja on hagist loobunud. Eelnevalt mainitud
asjaoludest lähtudes tagastab kohus hagejale pool tasutud riigilõivust summas 475 eurot.

/allkirjastatud digitaalselt/
Hannes Olev
Kohtunik




                                                                                        3(3)
