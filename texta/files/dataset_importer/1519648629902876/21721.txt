                                KOHTUOTSUS
                               Eesti Vabariigi nimel


 Kohtuasja number               2-15-120728

 Otsuse tegemise aeg ja koht    09. märts 2016. a, Jõhvi

 Kohus                          Viru Maakohus

 Kohtunik                       Viljo Junolainen

 Kohtuasi                       Maksim Fedotov Õibusbüroo OÜ hagi KÜ Altserva 8
                                vastu võlgnevuse 200 euro nõudes

 Hagihind                       200 eurot
                                Hageja:             Maksim Fedotov Õigusbüroo OÜ (RK
 Menetlusosalised
                                                    xxx, asukoht: Keskallee 16-1, 30322
                                                    Kohtla-Järve)

                                Hageja seaduslik    Maksim          Fedotov,       e-post:
                                esindaja:           fedotoff@hot.ee


                                Kostja:             KÜ Altserva 8 (RK xxx, Altserva 8,
                                                    31021 Kohtla- Järve)

                                Kostja seaduslik    juhatuse liige Jüri Villers,   e-post:
                                esindaja:           altserva8@hotmail.com


Menetluse liik                  Lihtmenetlus




RESOLUTSIOON


    1. Rahuldada hagi.

    2. Välja mõista Altserva 8 KÜ-lt Maksim Fedotov Õigusbüroo OÜ kasuks 200
       (kakssada) eurot.


1
    3. Välja mõista Altserva 8 KÜ-lt Maksim Fedotov Õigusbürro OÜ kasuks
       menetluskulud 75 (seitsekümmend viis) eurot.
       3.1 Otsuses nimetamata menetluskulud jäävad poolte endi kanda.


EDASIKAEBAMISE KORD


Kohus ei anna luba edasikaebamiseks. Ringkonnakohus võtab apellatsioonkaebuse
menetlusse üksnes juhul, kui maakohtu otsuses on antud luba edasikaebamiseks või kui
maakohtu otsuse tegemisel on selgelt ebaõigesti kohaldatud materiaalõiguse normi või on
selgelt rikutud menetlusõiguse normi või on selgelt ebaõigesti hinnatud tõendeid ja see võis
oluliselt mõjutada lahendit. Apellatsioonkaebuse võib esitada Tartu Ringkonnakohtule 30
päeva jooksul alates kirjeldava ja põhjendava osaga täiendatud kohtuotsuse
kättetoimetamisest. Kohus võib asja arutada kirjalikus menetluse, kui ei esitata taotlust
kohtuistungi pidamiseks.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati.




ASJAOLUD JA MENETLUSE KÄIK


1. Maksim Fedotov Õigusbüroo OÜ esitas hagi KÜ Altserva 8 vastu võlgnevuse 200 euro nõudes.
Hagiavalduse kohaselt sõlmisid hageja ja kostja lepingu, mille kohaselt hageja osutas kostjale
juriidilist teenust. Hageja valmistas kostjale ette juriidilisi dokumente, koostas hagiavaldusi,
esindas kostjat kohtumenetlustes, konsulteeris korteriühistu liikmeid, osutas juriidilist abi
üldkoosolekute ettevalmistamisel ja läbiviimisel. Teenuste osutamise eest esitas hageja
korteriühistule arved, mida kostja kontrollis ja tasus. 09.05.2013. a esitas hageja kostjale arve nr
414/13 juriidiliste teenuste osutamise eest. Arve anti üle korteriühistu juhatuse liikmele Dmitri
Filiševile. Arve kohaselt, osutas hageja juriidilisi teenuseid tsiviilasjas nr 2-10-33502 ja koostas
täiendavaid dokumente registreerimisandmete muutmiseks Viru Maakohtu Registriosakonnas.
Ajavahemikul 2013. a jaanuar kuni 2013. a mai pöördusid KÜ Altserva 8 liikmed korduvalt
konsultatsioonide saamiseks korteriühistu tegevusega seotud küsimustega Maksim Fedotov
Õigusbüroo OÜ poole. Hageja märgib, et kostja väide, et juhatuse liige Dmitri Filitšjov varjas
kostja eest sõlmitud lepingut, on alusetu. Leping on sõlmitud kostjaga ja hageja on esitanud
vastavalt lepingule arveid, mis on kostja poolt ka tasutud. Hageja osales ajavahemikul 2010. a kuni
2013. aastani mitmel korteriühistu üldkoosolekutel juristina. Seega olid alates 2010. aasta
tegevusaruannetes andmed sõlmitud lepingu kohta. Hageja leiab, et kostja ei vaidle sisuliselt vastu
hageja poolt avaldatud nõudele. Kostja oma õiguse põhjendusena toob ära oma erimeelsused
endise juhatuse liikme Dmitri Filitšjoviga. Hageja palub kostjalt välja mõista võlgnevus 200 eurot
ja menetluskulud. Hageja on nõus asja läbivaatamisega kirjalikus menetluses.

2. Kostja esitas 25.01.2016. a vastuse hagile (tl 32-33). Kostja hagi ei tunnistanud. Kostja märkis,
et hageja väited on paljasõnalised ja tõendamata. Kostja esindaja selgitab, et kostja ei ole ammu
pöördunud hageja poole juriidiliste küsimustega. Samuti on kostja esindaja arvamusel, et

2
korteriühistu endine juhatuse liige Dmitri Filitšjov ei olnud õiguspädev tellima teenuseid
korteriühistu poolt, kuna ei olnud 01.09.2010. a KÜ juhatuse liige. Seega ei olnud Dmitri Filitšjovil
õigus pöörduda või sõlmida lepinguid teiste juriidiliste või füüsiliste isikutega KÜ nimel
toimingute ja tehingute tegemiseks. Seega tellis Dmitri Filitšjov juristilt ebaseadusliku tegevuse
varjamiseks juriidilisi teenuseid KÜ kulul ja viis juristi eksitusse. Kostja palub jätta hagi läbi
vaatamata, kuna seaduslikul KÜ juhatusel puuduvad kõik KÜ Altserva 8 dokumendid, puudub
aruanne Maksim Fedotov Õigusbüroo OÜ tellitud ja osutatud teenuste kohta, peale arve.



KOHTUOTSUSE PÕHJENDUSED


3. Arvestades hagi hinda 200 eurot, on tsiviilkohtumenetluse seadustiku (TsMS) § 405 lg 1 järgi
tegemist lihtmenetluses lahendatava hagiga. Kohus, tutvunud tsiviilasja materjalidega ja hinnanud
asjas kogutud tõendeid, leiab et hagi tuleb rahuldada.

4. Hageja on kostja vastu esitanud võlasuhte rikkumisest tuleneva nõude ning tugineb VÕS § 76,
§ 82, § 100, § 101, § 108 ja § 115 sätetele. Hageja palub kostjalt välja mõista 200 eurot.

Raha nõudmiseks peab poolte vahel olema võlasuhe võlaõigusseaduse (VÕS) § 2 lg 1 mõttes, mis
õigustaks hagejat nõudma kostjalt kulutuste hüvitamist või tasu maksmist. Vastavalt VÕS § 3 võib
võlasuhe tekkida lepingust või seaduses sätestatud lepinguvälisest või lepingusarnasest
võlasuhtest.

Hageja ja kostja vahel on 01.09.2010. a sõlmitud juriidiliste teenuste osutamise leping nr 33 (tl
15).

5. Kostja seaduslik esindaja märgib, et 01.09.2010. a sõlmitud leping nr 33 on allkirjastatud endise
juhatuse liikme Dmitri Filitsjovi poolt kes antud ajal oli KÜ juhatuse liige (tl 55).

Äriregistri väljavõtte kohaselt oli Dmitri Filitšjov KÜ Altserve 8 juhatuse liige alates 10.04.2010.
a kuni 09.09.2013. a, märkega: mittetulundusühingut võib kõikide tehingute tegemisel esindada
iga juhatuse liige (tl 58). Seega oli Dmitri Filitšjovil seadusest tulenevad õigused lepingu
sõlmimiseks.

Järelikult ei ole vaidlust selles, et menetlusosaliste vahel olid lepingulised suhted.
Menetlusosalised on kinnitanud, et nende vahel oli sõlmitud juriidilise teenuste osutamise leping.

6. Võlaõiguslikust lepingust saavad kohustused tuleneda põhimõtteliselt üksnes lepingupooltele
(VÕS § 8). Eeltoodust tulenevalt on poolte vahel võlasuhe ning hageja õigustatud nõudma teenuste
eest tasumist.

Kostja on 08.06.2016. a kirjas teavitanud hagejat, et kostja on hageja nõude nõus rahuldama, kui
hageja selgitab väljamakseid, mis on tehtud KÜ Altserva 8 poolt hageja arveldusarvele. KÜ
Altserva 8 on hagejale teinud lepingu kehtivuse perioodil väljamakseid summas 365 eurot.
Lepingus ei ole märgitud hageja hinnakirja, siis palub kostja hagejal kirjeldada igat osutatud
teenust mille eest on hagejale tehtud väljamaksed (tl 55).




3
Hageja osutas kostjale juriidilist teenust ajavahemikule 2010. a jaanuar kuni 2013. a maini. Arvest
nr 414/13 nähtub, et hageja on tsiviilasjas nr 2-10-33502 ettevalmistanud KÜ Altserva 8 vastuse
(hagejate avaldusele menetluskulude kindlaksmääramiseks), KÜ Altserva 8 vastuse
ettevalmistamine Viru Maakohtu registriosakonnale ja KÜ Altserva 8 juhatuse konsultatsioonid
juriidilistele küsimustele.

7. Hageja tugineb oma nõudes KÜ Altserva 8 vastu sellele, et kostja on talle osutatud teenuste eest
jätnud tasumata, st rikkunud võlasuhtest tulenevat kohustust (VÕS § 100), mis annab hagejale
õiguse rakendada kostja vastu õiguskaitsevahendeid.

Kostja ei ole esitanud sisulisi vastuväiteid ei võla olemasolule ega selle suurusele. Kostja viitab
oma vastuses, et hageja väited on paljasõnalised ja tõendamata. Kostja esindaja selgitab, et kostja
ei ole ammu pöördunud hageja poole juriidiliste küsimustega (tl 33-34).

Hageja poolt esitatud arvest nähtub, milliste juriidilist teenust on hageja kostjale osutanud. Kostja
seaduslik esindaja on väga hästi kursis tsiviilasjaga nr 2-10-33502, kuna kostja oli nimetatud
menetluses hagejaks. Äriregistri väljavõttest nähtub, et Altserva 8 KÜ-le on tehtud puuduste
kõrvaldamise määrus M 40003839/M3 (tl 23). KÜ Altserva 8 juhatuse liige Dmitri Filitšjov on
29.03.2013. a saatnud Viru Maakohtu Registriosakonnale avalduse, millest nähtub, et esitatakse
registriosakonnale puuduvad dokumendid (tl 21-22). Hageja nõue on tõendatud.

Eeltoodust järeldab kohus, et kostjal on lepingust tulenev tasumiskohustus, mida kostja on
rikkunud, jättes arve nr 141/13 tasumata. Kohustus tuleb täita vastavalt lepingule või seadusele
(VÕS § 76 lg 1). Võlasuhtest tuleneva kohustuse täitmata jätmine on võlaõigusseaduse (VÕS) §
100 järgi kohustuse rikkumine ja kohustuse rikkumise korral võib võlausaldaja VÕS § 101 lg 1 p
1 ja 108 lg 1 järgi nõuda kohustuse täitmist. Eeltoodu alusel tuleb kostjalt hageja kasuks välja
mõista 200 eurot.


MENETLUSKULUDE JAOTUS


8. Hageja taotleb, et kohus mõistaks kostjalt välja hageja menetluskulud, milleks on 75 eurot
hagiavalduse esitamisel makstud riigilõiv.

9. Tsiviilkohtumenetluse seadustiku (TsMS) §-is 162 lg 1 sätestatud üldreegli kohaselt kannab
hagimenetluses kulud pool, kelle kahjuks otsus tehti.

10. Kohus jätab hageja riigilõivu kostja kanda, sest hagi rahuldatakse.


KOHTUOTSUSE EDASIKAEBAMINE


11. Kohus lahendas asja lihtmenetluses. Kohus ei anna luba kohtuotsuse edasikaebamiseks (TsMS
§ 637 lg 2-1).

12. Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati (TsMS § 178 lg 1).


4
/ allkirjastatud digitaalselt /



Viljo Junolainen
Kohtunik




5
