                                                                                      2-16-100326




                           KOHTUMÄÄRUS
 Kohus                              Viru Maakohus

 Kohtunik                           Ifret Mamedguseinov

 Määruse tegemise aeg ja koht       Rakvere, 02. mai 2016

 Tsiviilasja number                 2-16-100326

 Tsiviilasi                         OÜ Aktiva Finants hagiavaldus K M vastu võla nõudes

 Menetlustoiming                    Hagiavalduse menetlusse võtmisest keeldumine

 Menetlusosalised ja nende          Hageja: OÜ Aktiva Finants (registrikood 10746479, asukoht:
 esindajad                          A. Weizenbergi 20, 10150 Tallinn), lepinguline esindaja:
                                    Kadri Timuska (e-post: inkasso@julianus.ee);
                                    Kostja: K M (isikukood xxxx, elukoht: xxxx).).
Resolutsioon

   1. Keelduda OÜ Aktiva Finants hagiavalduse K M vastu võla nõudes menetlusse võtmisest.

   2. Saata kohtumäärus hageja lepingulisele esindajale teadmiseks.

Edasikaebamise kord
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättetoimetamisest alates.

ASJAOLUD
1. OÜ Aktiva Finants esitas 07.01.2016 Pärnu Maakohtule maksekäsu kiirmenetluse avalduse
võlgnikult 395.19 euro saamiseks. Kohus tegi 18.01.2016 võlgnikule makseettepaneku, mida ei ole
õnnestunud võlgnikule aadressile xxxx ning e-posti aadressidele xxxx, xxxx ja xxxx kätte toimetada.

2. Seoses sellega lõpetas Pärnu Maakohus 23.03.2016 määrusega maksekäsu kiirmenetluse ja andis
nõude üle Viru Maakohtule menetluse jätkamiseks hagimenetluses. 29.03.2016 kohtumäärusega
nõudis Viru Maakohus hagiavalduse esitamist.

3. 20.04.2016 esitas hageja hagiavalduse.

                                                                                              1 (3)
                                                                                         2-16-100326

4. Viru Maakohtu 25.04.2016 kohtumäärusega määrati hagejale tähtaeg hagiavalduses esinenud
puuduste kõrvaldamiseks, s.o esindusõiguse tõendamiseks, 5 päeva kohtumääruse kättesaamisest.
Kohus hoiatas hagejat, et kohtu määratud ajaks esindusõiguse tõendamata jätmisel keeldub kohus
hagiavalduse menetlusse võtmisest.

5. Hageja tähtaegselt puuduseid ei kõrvaldanud. 25.04.2016 esitas hageja kohtule volikirja
esindusõiguse tõendamiseks, kuid sama volikiri oli kohtule ka juba varaemalt esitatud koos
hagiavaldusega.

KOHTUMÄÄRUSE PÕHJENDUSED
6. Kohus, tutvunud hagiavalduse ning sellele lisatud materjalidega, leidis, et hagiavalduse menetlusse
võtmisest tuleb keelduda.

7. TsMS § 372 lg 1 kohaselt lahendab kohus hagiavalduse menetlusse võtmise või sellest keeldumise
või tähtaja määramise puuduste kõrvaldamiseks määrusega mõistliku aja jooksul. TsMS § 372 lg 4
kohaselt tuleb hagiavalduse menetlusse võtmisest keeldumise määruses märkida menetlusse
võtmisest keeldumise põhjus.

8. TsMS § 3401 lg 1 sätestab, et kui menetlusosalise esitatud avaldus, taotlus, vastuväide või kaebus
ei vasta vorminõuetele või on esitatud muude puudustega, mida saab kõrvaldada, muu hulgas kui
tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta. TsMS § 3401 lg 2 sätestab, et kui kohtu määratud tähtpäevaks
puudusi ei kõrvaldata, jäetakse avaldus, taotlus või kaebus menetlusse võtmata ja tagastatakse, juba
menetlusse võetud avaldus, taotlus või kaebus aga jäetakse läbi vaatamata.

9. Hagi on esitatud puudustega ning hageja kohtu 25.04.2016 määruses toodud puuduseid ei
kõrvaldanud. TsMS 371 lg 1 p 12 kohaselt kohus ei võta hagiavaldust menetlusse, kui õigustatud
isiku nimel hagiavalduse esitanud isik ei ole tõendanud oma esindusõiguse olemasolu.
Hagiavaldusele on lisatud Julianus Inkasso OÜ 30.12.2015 volitus Julianuse Õigusbüroo OÜ-le,
millega volitatakse Julianuse Õigusbüroo OÜ-d ning Kadri Timuska’t esindama Julianus Inkasso OÜ-
d. Seega leiab kohus, et nimetatud volitus ei anna Kadri Timuska’le esindusõigust käesolevas
menetluses Aktiva Finants OÜ esindamiseks. Samuti ei anna Kadri Timuska’le esindusõigust
25.02.2011 volikiri, millega Aktiva Finants OÜ volitab Julianus Inkasso OÜ-d. Hageja, kohtu
nõudmisele vaatamata, ei ole tõendanud esindusõiguse olemasolu (selleks tuleks esitada OÜ Aktiva
Finants 29.01.2016 volikiri OÜ-le Julianuse Õigusbüroo ja Kadri Timuska’le), mistõttu keeldub
kohus hagi menetlusse võtmisest.

10. TsMS § 372 lg 6 kohaselt, kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses. Kohus
selgitab hagejale, et tal on õigus pöörduda kohtusse uue hagiavaldusega, lisades hagile kõik nõude
tõendamiseks vajalikud tõendid.

11. TsMS § 150 lg 1 p 2 kohaselt tasutud riigilõiv tagastatakse kui avaldust ei võeta menetlusse.
TsMS § 150 lg 4 kohaselt riigilõivu tagastab kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Kohus selgitab

                                                                                                 2 (3)
                                                                                              2-16-100326
hagejale, et TsMS § 150 lg 1 p 2 alusel hagejal on õigus taotleda tasutud riigilõivu tagastamist sama
paragrahvi lg 6 sätestatud tähtaja jooksul (kahe aasta jooksul selle aasta lõpust, millal riigilõiv tasuti).

12. Kohtumäärus on tehtud eeltoodud põhjendustel ja õiguslikel alustel TsMS § 463 lg 1, § 465, §
660 lg 1, § 661 lg 1, lg 2 sätete kohaselt.


/digitaalselt allkirjastatud/

Ifret Mamedguseinov
Kohtunik




                                                                                                      3 (3)
