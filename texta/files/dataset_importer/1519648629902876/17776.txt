                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number                2-15-124220
Otsuse tegemise aeg ja koht     20. aprill 2016.a, Jõhvi
Kohus                           Viru Maakohus
Kohtunik                        Piret Raik
Kohtuasi                        Condor Inkasso OÜ hagi L. G.i vastu võlgnevuse 2770,
                                09 euro ja lisanduva viivise nõudes
Kohtuistungi toimumise aeg      Kirjalik menetlus
Hagihind                        3477,85 eurot


Menetlusosalised                Hageja:              Condor Inkasso OÜ (RK 11081243)
                                Hageja               Marie         Tsine            (e-post:
                                lepinguline          marie@condorinkasso.ee)
                                esindaja:
                                Kostja:              L. G. (sünd. xxx, IK xxx, elukoht: xxx,
                                                     tegelik elukoht on teadmata)



RESOLUTSIOON

1. Hagi rahuldada tagaseljaotsusega.

2. Välja mõista L. G.ilt Condor Inkasso OÜ kasuks võlgnevus 2 770 (kaks tuhat
seitsesada seitsekümmend) eurot 09 senti.

3. Välja mõista L. G.ilt Condor Inkasso OÜ kasuks viivis alates 11.11.2015 VÕS § 113 lg-
s 1 sätestatud määras (0,07% päevas) põhinõudelt (2 770,09 eurot) kuni selle kohase
tasumiseni.

4. Menetluskulud jätta kostja L. G. kanda.

4.1 Välja mõista kostjalt L. G.ilt Condor Inkasso OÜ kasuks menetluskulud kogusummas
540 (viissada nelikümmend) eurot.

4.2 Välja mõista kostjalt L. G.ilt Condor Inkasso OÜ kasuks viivis menetluskuludelt (540
eurot) alates kohtulahendi jõustumisest kuni täitmiseni VÕS § 113 lg 1 sätestatud määras.
                                                                                        1(4)
5.   Tagaseljaotsus kuulub viivitamatult täitmisele.

6.    Toimetada kohtuotsuse (tagaseljaotsuse) ärakiri kostjale kätte avalikult, avaldades
selleks tagaseljaotsuse resolutsiooni väljaandes Ametlikud Teadaanded.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 200 (kakssada) eurot ja
esitades kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1.     Condor Inkasso OÜ esitas hagi L. G. vastu võlgnevuse ja viiviste nõudes.
Hagiavalduse kohaselt on kostja L. G. omandis korter asukohaga xxx. Nimetatud kortermaja
haldajaks ja kommunaalteenustega varustajaks on KOÜ Vahtra 8 ning teenuse saajaks kostja.
Kostja jättis oma kohustused hageja ees täitmata. 01.01.2016 seisuga on kostja võlgnevus
2770,09 eurot. KOÜ loovutas 21.10.2015 oma nõude kostja vastu Condor Inkasso OÜ-le.

Hageja palub kostjalt välja mõista
-      koguvõlgnevuse, sh põhivõlgnevuse 2770, 09 eurot;
-      viivised alates 11.11.2015 (põhinõudelt 2770,09 eurot) kuni põhinõude täitmiseni VÕS
§ 113 sätestatud määras;
-       menetluskulud kogusummas 540 eurot (sh riigilõiv 300 eurot, õigusabikulud 240 eurot)
ning
-      viivis menetluskuludelt (540 eurot) alates kohtulahendi jõustumisest kuni täitmiseni
VÕS § 113 lg 1 sätestatud määras.

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Kostja tegelik elukoht on kohtule teadmata.


                                                                                           2(4)
Kuna kostja tegelik asukoht oli teadmata, toimetati kostjale hagimaterjalid kätte avalikult,
väljaande Ametlikud Teadaanded kaudu 14.03.2016.a. TsMS § 317 lg 5 kohaselt loetakse
dokument avalikult kättetoimetatuks 15 päeva möödumisel väljavõtte väljaandes Ametlikud
Teadaanded ilmumise päevast. Hagimaterjalid loetakse kostjale kättetoimetatuks
29.03.2016.a. Kohus kohustas kostjat 14 päeva jooksul kirjalikult vastama. Kohtuteates
selgitati kostjale hagimaterjalide kättesaamise võimalust ja kohtule vastamise kohustust.
Kostja kohtule vastanud ja vastuväiteid hagile esitanud ei ole.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud korteriomandiseaduse
(KOS) § 8 lg 1, § 13 lg 1, võlaõigusseaduse (VÕS) § 76, § 100, § 101, § 108, § 113 lg 1,
TsMS § 367.
Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse. Hageja menetluskulud on riigilõiv 300 eurot, õigusabikulud 240 eurot, kokku 540
eurot. Kohus mõistab kostjalt hageja kasuks menetluskulude katteks 540 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.




TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda


                                                                                                     3(4)
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


/allkirjastatud digitaalselt/


Piret Raik
Kohtunik




                                                                                             4(4)
