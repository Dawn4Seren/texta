                                                                                      1-14-8860




                         KOHTUMÄÄRUS
Kohus                                Viru Maakohus

Määruse tegemise aeg ja koht         01. juuni 2016, Narva kohtumaja

Toimiku number                       1-14-8860 (14240102009)

Täitmiskohtunik                      Galina Jasnjuk (kirjalikus menetluses)

Asi                                  Viru Vangla Kriminaalhooldusosakonna Narva esinduse
                                     kriminaalhooldusametnik        Viktoria      Semjonova
                                     erakorraline ettekanne Dmitri Hanitšenko suhtes

Kriminaalhooldusalune                Dmitri Hanitšenko

                                     isikukood 38905203727, elukoht xxx.
                                     Varasem karistatus: varem kriminaalkorras karistatud 3-l
                                     korral, neist viimane:
                                         - 17.11.2014 Viru Maakohtu Narva kohtumaja
                                             poolt KarS § 118 lg 1 p 1 järgi, KarS § 74 lg 1
                                             alusel tingimisi vangistusega 2 aastat 8 kuud
                                             katseajaga 2 aastat.
RESOLUTSIOON

Pikendada Dmitri Hanitšenkole Viru Maakohtu Narva kohtumaja 17.11.2014
kohtuotsusega nr 1-14-8860 määratud katseaega 3 (kolme) kuu võrra, so kuni
16.02.2017.

Määruse koopia saata Dmitri Hanitšenkole ja Viru Vangla Kriminaalhooldusosakonna Narva
esindusse.


Edasikaebamise kord
Määruse peale võib 15 päeva jooksul arvates määruse kättesaamisele järgnevast päevast
esitada määruskaebuse Viru Maakohtu Narva kohtumajale.

Maakohtu poolt tuvastatud asjaolud

Viru Maakohtu Narva kohtumaja 17.11.2014 kohtuotsusega kriminaalasjas nr 1-14-8860
tunnistati Dmitri Hanitšenko süüdi KarS § 118 lg 1 p 1 järgi ja karistati vangistusega 2 (kaks)
aastat 8 (kaheksa) kuud. Kohaldati KarS § 74 lg 1 ja otsustati mitte pöörata vangistust
täielikult täitmisele, kui Dmitri Hanitšenko ei pane katseajal toime uut kuritegu ja täidab talle
KarS § 75 lg 1 sätestatud käitumiskontrolli ajaks pandud kontrollnõudeid, nimelt: 1) elama
aadressil      xxx;    2)   ilmuma      kriminaalhooldaja     määratud     ajavahemike      järel
                                                                                               1
                                                                                     1-14-8860
kriminaalhooldusosakonda registreerimisele; 3) alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4)
saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks; 5) saama kriminaalhooldusametnikult eelneva
loa elu-, töö- või õppimiskoha vahetamiseks; 6) saama kriminaalhooldusametnikult eelneva
loa Eesti territooriumilt lahkumiseks ja väljaspool Eesti territooriumi viibimiseks. Katseajaks
määrati 2 (kaks) aastat. Katseaja algus – 17.11.2014. Dmitri Hanitšenkole valitud tõkend,
elukohast lahkumise keeld, tühistati kohtuotsuse jõustumisel. Viru Maakohtu Narva
kohtumaja 17.11.2014 kohtuotsus jõustus 25.11.2014.

Viru Maakohtu Narva kohtumaja 04.09.2015 kohtumäärusega KarS § 75 lg 3 ja § 75 lg 2 p 2
alusel määrati Dmitri Hanitšenkole Viru Maakohtu Narva kohtumaja 17.11.2014 kohtuotsuse
järgi kriminaalasjas nr 1-14-8860 täiendav kohustus – mitte tarvitada alkoholi. Kohtumäärus
jõustus 23.09.2015.

26.05.2016 saabus Viru Maakohtu Narva kohtumajja erakorraline ettekanne Dmitri
Hanitšenko suhtes ettepanekuga KarS § 74 lg 4 alusel pikendada temale katseaega kolme kuu
võrra.

Erakorralisest ettekandest nähtub, et kriminaalhooldusalune Dmitri Hanitšenko rikkus ilma
mõjuva põhjuseta katseaja kontrollnõuet – ilmuma kriminaalhooldaja määratud ajavahemike
järel kriminaalhooldusosakonda registreerimisele kontrollnõudeid. Ta ei ilmunud õigeaegselt
registreerimistele kriminaalhooldusametniku juurde 08.12.2015, 07.01.2016 ja 24.03.2016.

08.12.2015 mitteilmumist põhjendas Dmitri Hanitšenko kirjalikus seletuses sellega, et ta oli
haige. Arstitõend on esitamata. 07.01.2016 mitteilmumist põhjendas Dmitri Hanitšenko
kirjalikus seletuses sellega, et ta tegeles juhutööga. 24.03.2016 mitteilmumist põhjendas
Dmitri Hanitšenko 28.03.2016 antud kirjalikus seletuses sellega, et ta tundis ennast halvasti ja
pöördus kiirabisse.

Esmakohtumine Dmitri Hanitšenkoga toimus 04.12.2015. Talle olid selgitatud katseaja
kontrollnõudeid ning kriminaalhooldusaluse õiguseid ja kohustusi, nende mittetäitmise
tagajärgi. Dmitri Hanitšenko ei ilmunud kriminaalhooldusosakonda õigeaegselt 08.12.2015 ja
07.01.2016. Talle oli tehtud teine kirjalik hoiatus. Peale seda Dmitri Hanitšenko ei ilmunud
registreerimisele määratud ajal 24.03.2016. Kuna kriminaalhooldusalune väitis, et talle kutsuti
kiirabi, tegi kriminaalhooldusametnik järelepäringu SA Narva Haiglasse. SA Narva Haigla
19.04.2016 vastusest järelepärimisele selgus, et Dmitri Hanitšenko ei ole pöördunud Narva
Haigla kiirabi osakonda märtsi 2016. Katseaja jooksul on Dmitri Hanitšenko juba rikkunud
registreerimiskohustust. Kohtule oli esitatud erakorraline ettekanne ettepanekuga määrata
Dmitri Hanitšenkole täiendav kohustus – mitte tarvitada alkoholi. Viru Maakohtu 04.09.2015
määrusega kriminaalhooldusametniku taotlus oli rahuldatud. Teisi kontrollnõudeid täidab
Dmitri Hanitšenko korralikult, kohustuse mitte tarvitada alkoholi rikkumisi tuvastatud ei
olnud. Ta teeb kriminaalhooldusametnikuga koostööd, osaleb sotsiaalabiprogrammis „Õige
Hetk“, otsib tööd, on pannud ennast järjekorda munitsipaaleluruumi saamiseks. Arvestades
ülaltoodut, peab kriminaalhooldusametnik võimalikuks Dmitri Hanitšenko üle
käitumiskontrolli teostamist. Kontrollnõude rikkumisega näitas Dmitri Hanitšenko üles
distsiplineerimatust. Kriminaalhooldusametnik peab Dmitri Hanitšenko distsiplineerimiseks
vajalikuks tema katseaja pikendamist, mis võimaldaks jätkata ka tema seadusekuulekale
eluviisile motiveerimise vestluseid.

Maakohtu seisukoht

Täitmiskohtunik leiab, et kriminaalhooldusametniku erakorralise ettekande ettepanek on
põhjendatud.
                                                                                     2
                                                                                     1-14-8860

Karistusseadustiku § 74 lg 4 sätestab, et kui süüdlane katseajal ei järgi kontrollnõudeid või ei
täida talle pandud kohustusi, võib kriminaalhooldusametnik teda kirjalikult hoiatada või
kohus määrata täiendavaid kohustusi vastavalt käesoleva seadustiku § 75 lõikes 2 sätestatule,
pikendada katseaega kuni ühe aasta võrra või pöörata karistuse täitmisele.

On tuvastatud, et kriminaalhooldusalune Dmitri Hanitšenko rikkus kohtu poolt määratud
kontrollnõuet      -    ilmuda      kriminaalhooldaja     määratud       ajavahemike    järel
kriminaalhooldusosakonda registreerimisele. Ta ei ilmunud kriminaalhooldusosakonda
registreerimisele ilma mõjuva põhjuseta 08.12.2015, 07.01.2016 ja 24.03.2016. Seega rikkus
ta KarS § 75 lg 1 p 2. Registreerimistele mitteilmumise põhjuseid ei pea kohus mõjuvateks.

Kohus leiab, et Dmitri Hanitšenko suhtes vangistuse täitmisele pööramine oleks käesoleval
ajal ennatlik. Kohtu hinnangul tuleks esmalt rakendada leebemaid meetmeid suunamaks
kriminaalhooldusalust isikut seaduskuulekale käitumisele.

Arvestades ülaltoodut ning kriminaalhooldaja arvamust hooldusaluse kohta, leiab kohus, et
tuleb pikendada Dmitri Hanitšenkole Viru Maakohtu Narva kohtumaja 17.11.2014
kohtuotsusega nr 1-14-8860 määratud katseaega kolme kuu võrra, so kuni 16.02.2017.

Kohus teeb määruse eeltoodule tuginedes ja juhindudes KarS § 74 lg-st 4, KrMS § 427 lg-st
1.


/allkirjastatud digitaalselt/
Galina Jasnjuk
Täitmiskohtunik




                                                                                              3
