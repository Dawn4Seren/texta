                          KOHTUMÄÄRUS
Kohus                             Tartu Maakohus
Kohtukoosseis                     Tartu Maakohtu kohtunik Margit Jõgeva
Määruse tegemise aeg ja koht      19. jaanuar 2016. a, Tartu Kohtumaja
Tsiviilasja number                2-15-15722
Tsiviilasi                        OOO „Simple Code“ hagi Reedem Nordics OÜ vastu
                                  leppetrahvi summas 28 530 eurot ja viiviste
                                  väljamõistmiseks.
Menetlustoiming                   Kompromissi kinnitamine, menetluse lõpetamine, riigilõivu ja
                                  tagatise tagastamine.
Menetlusosalised     ja   nende      -   hageja:  OOO „Simple Code“           (registri nr.
esindajad                                1136165009771; asukoht: Goroda Volos 6, ruum 802b,
                                         344000 Rostov-na-Donu, Venemaa; juhatuse liige
                                         Andrei Antonov);
                                     -   hageja lepinguline esindaja: Danil Lipatov (Progressor
                                         Õigusbüroo OÜ; asukoht: Endla 4, 10142 Tallinn; e-
                                         post: menetlus@progressor.ee);
                                     -   kostja: Reedem Nordics OÜ (registrikood: 11956374;
                                         asukoht: Killustiku põik 1, Vahi alevik, Tartu vald,
                                         60534 Tartumaa; seaduslik esindaja juhatuse liige Urvo
                                         Männama;
                                     -   kostja lepinguline esindaja: advokaat Karl-Morten Jõgi
                                         (Advokaadibüroo RASK, asukoht: Toompuiestee 33A,
                                         10149 Tallinn; e-post: menetlus@rask.ee).

Menetlus                          Kirjalik menetlus

RESOLUTSIOON
1. Lõpetada menetlus tsiviilasjas nr 2-15-15722 OOO „Simple Code“ hagis Reedem Nordics
OÜ vastu leppetrahvi summas 28 530 eurot ja viiviste väljamõistmiseks.
2. Kinnitada OOO „Simple Code“ ja Reedem Nordics OÜ vahel 14. jaanuaril 2016. a sõlmitud
kompromiss alljärgnevas:
2.1. Redeem Nordics OÜ tasub OOO-le „Simple Code“ kompromissi korras 10 000 eurot (kümme
tuhat eurot). Redeem Nordics OÜ kohustub tasuma nimetatud summa kahes osas OOO „Simple
Code“ pangakontole järgmiste rekvisiitidega:
                                                                                       1
BENEFICIARY BANK: ACC. 400/8869877/01 SWIFT: CCIVRU2R CENTER-INVEST BANK,
ROSTOV-ON-DON, RUSSIA, BENEFICIARY: Simple Code (ООО "Симпл Код")
ACCOUNT: 40702978600001018165
INTERMEDIARY: SWIFT: COBADEFF,BLZ 50040000 COMMERZBANK AG, FRANKFURT
AM MAIN, GERMANY.
Esimese osa (s.o 5000 (viis tuhat) eurot) kohustub Redeem Nordics OÜ tasuma hiljemalt 3 päeva
jooksul alates kompromissi kinnitava kohtumääruse jõustumisest. Teise osa (s.o 5000 (viis tuhat)
eurot) kohustub Redeem Nordics OÜ tasuma hiljemalt 33 päeva jooksul alates kompromissi
kinnitava kohtumääruse jõustumisest.
2.2. Pooled avaldavad ja kinnitavad, et neil pole teineteise suhtes mistahes pretensioone ega nõudeid
peale nende nõuete, mis tulenevad käesolevast kompromissist.
2.3. OOO „Simple Code“ avaldab ja kinnitab, et OOO-l „Simple Code“ ei ole käesoleva tsiviilasja
aluseks olevaid väidetavaid nõudeid võõrandanud kolmandatele isikutele või neid nõudeid muul
viisil käsutanud enne kompromissi allkirjastamist.
2.4. Kompromissi kõik tingimused on konfidentsiaalsed ega kuulu avaldamisele kolmandatele
isikutele ilma teise poole kirjaliku nõusolekuta, välja arvatud seaduses ettenähtud juhtudel.
2.5. Käesoleva kompromissi sõlmimisega loevad pooled vaidluse käesolevas tsiviilasjas lõplikult
lahendatuks.
2.6. Pooled on kokku leppinud, et nende poolt käesolevas tsiviilasjas kantud menetluskulud jäävad
poolte endi kanda.
3. Tagastada OOO-le „Simple Code“ menetluses tasutud riigilõivust pool s.o 500 eurot ja
tagatis 3000 eurot järgmiste rekvisiitidega:
Saaja: SimpleCode, pangakonto nr 40702978600001018165, saaja korrespondentpank on
Commerzbank AG, Frankfurt am Main, Saksamaa, SWIFT: COBADEFF, BLZ 50040000.
Saaja pank CENTER-INVEST BANK, Rostov Doni ääres, Venemaa, pangakonto nr.
400/8869877/01, SWIFT: CCIVRU2R.
OOO „Simple Code“ tasus 13.10.2015. a hagiavalduse esitamise eest 1000 eurot ja 21.12.2015.
a tagatise summas 3000 eurot Rahandusministeeriumi kontole.
4. Jätta menetluskulude rahaline suurus kindlaksmääramata ja menetluskulud poolte endi
kanda.

Määrus toimetada kätte menetlusosalistele.
Edasikaebamise kord
Tulenevalt TsMS § 661 lg 4 on pooled kokkuleppes välistanud määruskaebuse esitamise õiguse.
ASJAOLUD
Tartu Maakohtu menetluses on OOO „Simple Code“ hagi Reedem Nordics OÜ vastu
leppetrahvi summas 28 530 eurot ja viiviste väljamõistmiseks. 14.01.2016. a esitas kostja
esindaja Karl-Morten Jõgi kohtule poolte vahel 14.01.2016. a sõlmitud kompromissi ja palus
kohtul kompromiss kinnitada ja menetlus lõpetada.

KOHTU PÕHJENDUSED
Kohtu seisukoht menetluse lõpetamise ja kompromissi kinnitamise osas.
Tsiviilkohtumenetluse seadustik (TsMS) § 430 lõike 1 kohaselt pooled võivad menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse.
Kohus on seisukohal, et 14. jaanuaril 2016. a OOO „Simple Code“ ja Reedem Nordics OÜ
vahel sõlmitud kompromiss tuleb kinnitada, kuna see ei ole vastuolus heade kommetega ega
seadusega ega riku olulist avalikku huvi ning kompromiss on täidetav.
                                                                                             2
TsMS § 428 lõike 1 punkti 4 alusel lõpetab kohus antud asjas menetluse. Kui menetlus on
lõpetatud, ei saa hageja uuesti pöörduda kohtusse hagiga sama kostja vastu vaidluses samal
alusel sama hagieseme üle. Kui menetlus on lõpetatud kompromissiga, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega,
kui seadusest ei tulene teisiti (TsMS § 432).

Kohtu seisukoht riigilõivu ja tagatise tagastamise osas.
TsMS § 150 lõike 2 punkti 1 kohaselt tagastatakse pool menetluses tasutud riigilõivust, kui
pooled sõlmivad kompromissi. TsMS § 150 lõike 4 kohaselt riigilõivu tagastab kohus, kelle
menetluses asi viimati oli, üksnes selle menetlusosalise avalduse alusel, kes riigilõivu tasus
või kelle eest riigilõiv tasuti.
TsMS § 195 lg 1 kohaselt kui tagatise andmise põhjus on ära langenud, tagastab tagatise
määranud või selle andmist võimaldanud kohus tagatise andja avalduse alusel tagatise. Kui
tagatis on antud garantiina, määrab kohus garantii lõppemise.

Hageja esindaja on avaldanud kohtule, et soovib menetluses tasutud riigilõivust poole
tagastamist. OOO „Simple Code“ tasus hagiavalduse esitamise eest 13.10.2015. a riigilõivu
1000 eurot Rahandusministeeriumi kontole. Hagejale tuleb tagastada TsMS § 150 lg 2 p 1
alusel riigilõiv summas 500 eurot.
Kuna kompromissist nähtuvalt on pooled kokku leppinud tagatise summas 3000 eurot
tagastamise osas, tagastab kohus OOO-le „Simple Code“ kostja menetluskulude katteks
antud tagatise summas 3000 eurot.
Kohus tagastab riigilõivu 500 eurot ja tagatise 3000 eurot hageja esindaja taotlusel
SimpleCode pangakontole nr 40702978600001018165, saaja korrespondentpank on
Commerzbank AG, Frankfurt am Main, Saksamaa, SWIFT: COBADEFF, BLZ 50040000.
Saaja pank CENTER-INVEST BANK, Rostov Doni ääres, Venemaa, pangakonto nr.
400/8869877/01, SWIFT: CCIVRU2R.

Kohtu seisukoht määruskaebuse esitamise osas.
TsMS § 661 lõike 4 kohaselt poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
kompromissis kokku leppinud, et loobuvad määruskaebuse esitamise õigusest. Arvestades
eeltoodut välistab kohus määruskaebuse esitamise TsMS § 661 lõike 4 alusel.

MENETLUSKULUDE JAOTUS
Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel menetlust lõpetavas määruses. Tulenevalt TsMS § 168 lg 3,
kompromissi sõlmimise korral kannavad pooled oma menetluskulud ise, kui nad ei ole kokku
leppinud teisiti.
Kohtule esitatud kompromissist nähtuvalt jäävad menetluskulud poolte endi kanda. Seega
jätab kohus menetluskulude rahalise suuruse kindlaksmääramata ja menetluskulud TsMS §
168 lg 3 alusel poolte endi kanda.


/allkirjastatud digitaalselt/
Kohtunik




                                                                                            3
