                           KOHTUOTSUS
                              EESTI VABARIIGI NIMEL


Kohus                          Harju Maakohus, Kentmanni kohtumaja

Kohtunik                       Liisi Vernik

Otsuse tegemise aeg ja koht    10.06.2016.a Tallinn, Harju Maakohtu Kentmanni kohtumaja

Tsiviilasja number             2-16-101588

Tsiviilasi                     Osaühingu Aktiva Finants hagi XXXXvastu võlgnevuse
                               väljamõistmiseks
Tsiviilasja hind               1930,72 eurot

Menetlusosalised ja nende      Hageja Osaühing Aktiva Finants (registrikood 10746479,
esindajad                      asukoht A.Weizenbergi 20, 10150 Tallinn)
                               Hageja   lepinguline   esindaja   Kadri    Timuska   (e-post
                               jurist@julianus.ee )
                               Kostja XXXX(isikukood XXXX, viibimiskoht             vangla,
                               XXXX)

Menetluse liik                 Lihtmenetlus

RESOLUTSIOON
  1. Hagi rahuldada.
   2. Välja      mõista   XXXX võlgnevus 1 680,69 eurot (üks tuhat              kuussada
        kaheksakümmend eurot ja kuuskümmend üheksa senti) Osaühingu Aktiva
        Finants kasuks, s.o põhivõlgnevus summas 965,36 eurot ja viivis 715,33 eurot.
     3. Välja mõista XXXX viivis 0,15 % päevas põhivõlalt (s.o 965,36 eurolt) alates
         28.01.2016.a. kuni põhivõla tasumiseni Osaühingu Aktiva Finants kasuks, aga
         mitte rohkem kui 250,03 eurot.
     4. Menetluskulud jätta kostja kanda.
     5. Välja     mõista    XXXX      menetluskulu     summas      736,29   eurot    (seitsesada
         kolmkümmend kuus eurot ja kakskümmend üheksa senti) Osaühingu Aktiva
         Finants kasuks, sealhulgas hagimenetluses tasutud riigilõiv 225 eurot ja esindaja
         tasu 511,29 eurot.
     6. Käesoleva otsuse jõustumisest kuni täitmiseni tuleb XXXX tasuda Osaühingule
         Aktiva Finants hüvitamisele kuuluvatelt menetluskuludelt (736,29 eurolt) viivist
         võlaõigusseaduse § 113 lg 1 teises lauses ettenähtud ulatuses.

  Edasikaebamise kord
  Kohus ei anna tsiviilkohtumenetluse seadustiku (TsMS) § 442 lg 10 järgi luba kohtuotsuse
  edasikaebamiseks. Kui on täidetud TsMS § 637 lg 21 sätestatud eeldused, võib kohtuotsuse
  peale esitada apellatsioonkaebuse Tallinna Ringkonnakohtule 30 päeva jooksul alates otsuse
  apellandile kättetoimetamisest, kuid mitte hiljem kui viie kuu möödumisel esimese astme kohtu
  otsuse avalikult teatavakstegemisest. Kui apellant soovib asja arutamist kohtuistungil, peab ta
  seda apellatsioonkaebuses märkima. Vastasel juhul loetakse, et ta on nõus asja lahendamisega
  kirjalikus menetluses.

  Kohus selgitab, et kui menetlusosaline taotleb apellatsioonkaebuse esitamisel menetlusabi,
  peab ta seaduses sätestatud tähtaja järgmiseks tegema tähtaja kestel ka menetlustoimingu, mille
  tegemiseks ta menetlusabi taotleb, eelkõige esitama kaebuse.

  Kohus selgitab, et menetlustoimingut, mille tegemiseks on kehtestatud tähtaeg, võib teha
  tähtaja viimasel päeval kuni kella 24.00-ni (TsMS § 62 lg 2).


Hagi ja selle aluseks olevad asjaolud
Osaühing Aktiva Finants (hageja) esitas Pärnu Maakohtule maksekäsu kiirmenetluse avalduse
XXXX(kostja) vastu võla välja mõistmiseks. Kohus tegi makseettepaneku, millele XXXX esitas
vastuväite. 10.03.2016 määrusega lõpetas kohtunikuabi maksekäsu kiirmenetluse ja andis asja üle
Harju Maakohtule menetluse jätkamiseks hagimenetluses.

28.03.2016 esitatud hagiavalduse kohaselt sõlmisid XXXX Aktsiaselts ning kostja 15.04.2014
liitumislepingu nr XXXX, mille alusel XXXX Aktsiaselts kohustus pakkuma kostjale
telekommunikatsiooniteenust ning kostja kohustus saadud teenuste ja kauba eest vastavalt esitatud
arvetele õigeaegselt ja regulaarselt tasuma.




                                                                                                2
Kostjale esitati arveid, mida ta ei ole tähtaegselt tasunud. Kostja võlgnevus arvete eest sisaldab ka
sissenõudmise kulu, mis on märgitud arvel nr 43633953 ja mille tasumise kohustus tuleneb XXXX
Aktsiaseltsi teenuse kasutamise üldtingimuste punktist 4.8. mille kohaselt on klient kohustatud
hüvitama XXXX Aktsiaseltsi kulud, mis on seotud kliendilt võlgnevuse sissenõudmisega, s.h
kulutused võlgnevuse sissenõudmises osalevate XXXX Aktsiaseltsi esindajana tegutsevate isikute
teenuste eest.

Võlgnevuse sissenõudmiskulude suurus tuleneb XXXX Aktsiaseltsi arveldusteenuste hinnakirjast,
mille kohaselt on võlgnevuse sissenõudmise tasu suurus 22% + käibemaks. Seega antud juhul on
arvutuskäik järgmine: eelmise perioodi võlgnevus 769,20 eurot x 26% =199,99 eurot.

Lisaks sisaldab kostja võlgnevus arvete eest ka leppetrahvi (märgitud arvel nr 43406959).
Tulenevalt kostja ja XXXX Aktsiaseltsi vahel sõlmitud lepingust kasutas kostja teenuspaketti,
millega kaasnes 24-kuuline teenuste kasutamise kohustus. Teenuspaketi tingimuste kohaselt
kohustus klient tähtajalise kohustuse ennetähtaegsel lõpetamisel tasuma lepingujärgset leppetrahvi
vastavalt lepingu lõpuni jäänud tähtajale. XXXX Aktsiaselts ütles kostjaga sõlmitud lepingu
28.07.2014. a ühepoolselt üles võlgnevuse tõttu, s.t enne tähtajalise kohustuse lõppemist.
Leppetrahv on mõeldud kompenseerimaks kostjale antud seadme maksumust, mille eest on kostja
jätnud tasumata.

Vastavalt XXXX Aktsiaseltsi lepingute lahutamatuks lisaks olevatele teenuste kasutamise
üldtingimustele, kui kostja ei tasu tähtaegselt järelmaksu summasid ja arveid nõuetekohaselt
tähtpäevaks, kohustub kostja tasuma tähtajaks tasumata summalt viivist 0,15% iga maksmisega
viivitatud päeva eest.

XXXX Aktsiaselts loovutas 28.05.2015 kostja vastase nõude põhisummas 965,36 eurot hagejale
koos õigusega nõuda kõrvalnõudeid.

Tuginedes eeltoodule palus hageja kostjalt välja mõista põhinõudena 965,36 eurot, hagi esitamise
ajaks sissenõutavaks muutunud viivise 715,33 eurot ning viivise põhinõudelt 0,15 % päevas kuni
põhinõude täitmiseni, kuid mitte rohkem kui 250,03 eurot.

Kostja vastus
Kostja vaidles hagile vastu, väites, et keegi on kasutanud tema loata ja teadmata tema ID kaarti ja
esinenud tema nime all. Lepingut kostja XXXX Eesti Aktsiaseltsiga sõlminud ei ole. Politseil on
kostja avaldus, kui kostjale löödi raske esemega pähe ja ta kaotas teadvuse. See toimus märtsi
lõpus või aprilli alguses. Rahakott koos ID kaardi ja teiste dokumentidega tagastas keegi
varjupaiga töötaja.

Samuti märkis kostja, et temalt ei ole midagi nõuda, kuna ta elab niigi alla igasugust miinimumi.
Pension on kostjal 158 eurot ja sellest summast ei ole võimalik kellelegi maksta.




Kohtu põhjendused



                                                                                                   3
1. Tulenevalt tsiviilkohtumenetluse seadustiku (TsMS) § 405 määras kohus asja lahendamise
   lihtsustatud korras 16.05.2016 määruses. Kohus menetleb hagi oma õiglase äranägemise
   kohaselt lihtsustatud korras, järgides üksnes käesolevas seadustikus sätestatud üldisi
   menetluspõhimõtteid, kui tegemist on varalise nõudega hagiga ning hagihind ei ületa
   summat, mis arvestatuna põhinõudelt vastab 2000 eurole ja koos kõrvalnõuetega 4000
   eurole. Poolte seisukohad on välja selgitatud kirjalikus vormis ja pooled ei ole taotlenud
   ärakuulamist.

2. Kohus lahendab antud asja lihtsustatud kirjeldava osaga juhindudes TsMS § 442 lg 7 ja §
   444 lg 1. Lihtsustatud kirjeldava osa täiendamist ei saa nõuda, mistahes asjaoludel. TsMS
   § 444 lg 2 alusel, kui kohus menetleb hagi lihtmenetluses, võib ta kohtuotsuse põhjendavas
   osas piirduda üksnes õigusliku põhjenduse ja tõendite, millele on rajatud kohtu järeldused,
   märkimisega.

3. Kohus, tutvunud kohtule esitatud kirjalike materjalidega ning hinnanud tõendeid kogumis,
   leiab, et hagiavaldus kuulub rahuldamisele.

4. TsMS § 5 lg 1 kohaselt menetletakse hagi poolte esitatud asjaolude ja taotluste alusel,
   lähtudes nõudest. Nimetatud sätte lg 2 kohaselt on pooltel võrdne õigus ja võimalus oma
   nõuet põhjendada ja vastaspoole esitatu ümber lükata või sellele vastu vaielda. Pool määrab
   ise, mis asjaolud ta oma nõude põhjendamiseks esitab ja milliste tõenditega neid asjaolusid
   tõendab. TsMS § 230 lg 1 kohaselt peab kumbki pool hagimenetluses tõendama neid
   asjaolusid, millele tuginevad tema nõuded ja vastuväited. TsMS § 231 lg 2 järgi poolte
   faktilise asjaolu kohta esitatud väide ei vaja tõendamist, kui vastaspool võtab selle omaks
   ning lg 4 järgi omaksvõttu eeldatakse, kui vastaspool ei vaidlusta faktilise asjaolu kohta
   esitatud väidet selgesõnaliselt ja vaidlustamise tahe ei ilmne ka poole muudest avaldustest.

5. Kohus juhindub antud asja lahendamisel võlaõigusseaduse (VÕS) § 76 lg-st 1, mis
   sätestab, et kohustus tuleb täita vastavalt lepingule või seadusele. VÕS § 100 järgi
   kohustuse rikkumine on võlasuhtest tuleneva kohustuse täitmata jätmine või mittekohane
   täitmine, sealhulgas täitmisega viivitamine. VÕS § 101 lg 1 p 1 ja p 6 alusel kui võlgnik
   on kohustust rikkunud, võib võlausaldaja nõuda kohustuse täitmist ja rahalise kohustuse
   täitmisega viivitamise korral viivist. Vastavalt VÕS § 108 lg 1 kui võlgnik rikub raha
   maksmise kohustust, võib võlausaldaja nõuda selle täitmist.

6. Käesoleval juhul on kostja oma vastuses märkinud, et keegi teine on tema loata ja teadmata
   kostja ID-kaarti kasutanud. Seega on käesoleval juhul vaidlus selles, kas kostja on
   hagiavalduse aluseks oleva lepingu sõlminud.

   Kohtu hinnangul on hageja nõue õiguslikult põhjendatud ja hageja on oma nõuet
   tõendanud. Hageja on esitanud kohtule XXXX liitumislepingu, mis on sõlmitud
   XXXX15.04.2014 (tlk 27). Kostja ei ole kohtule esitanud tõendeid selle kohta, et kostja on
   seoses ID-kaardi loata kasutamise pärast politseisse avalduse teinud ja et selle kohta oleks
   alustatud kriminaalmenetlust. Kohus on eeltoodut kostjale menetluses selgitanud (tl 73,
   74). Seega on eluliselt usutav, et leping on sõlmitud ja allkirjastatud kostja poolt, kostja ei



                                                                                                4
   ole kohtule esitanud tõendeid, mis tõendaks vastupidist. Kuna kostja ei ole tõendanud ID-
   kaardi kasutamist teise isiku poolt, siis vastutab kostja lepingust tuleneva võlgnevuse
   täitmise eest. Seega ei ole usutav ka kostja väide selle kohta, et keegi teine on lepingu
   allkirjastanud.

   Muid vastuväiteid kostja hageja nõude osas esitanud ei ole.

   Eeltoodust tulenevalt on kohus seisukohal, et hageja põhinõue summas 965,36 eurot on
   põhjendatud ja tõendatud. Hageja on kostjale osutanud teenust, mille eest väljastanud
   kostjale ka arveid. Kostja ei ole arveid tasunud ega esitanud väiteid selle kohta, et
   võlgnevus oleks tasutud. Samuti ei ole kostja esitanud vastuväiteid nõutava põhivõla
   suuruse arvestuse osas, seega mõistab kohus nimetatud summa kostjalt välja.

7. Hageja on palunud kostjalt välja mõista ka viivise.

   VÕS § 101 lg 1 p 6 sätestab, et kui võlgnik on kohustust rikkunud, võib võlausaldaja
   rahalise kohustuse täitmisega viivitamise korral nõuda viivist. VÕS § 113 lg 1 kohaselt
   rahalise kohustuse täitmisega viivitamise korral võib võlausaldaja nõuda võlgnikult
   viivitusintressi (viivis), arvates kohustuse sissenõutavaks muutumisest kuni kohase
   täitmiseni. Viivise määraks loetakse VÕS §-s 94 sätestatud intressimäär, millele lisandub
   kaheksa protsenti aastas. Kui lepinguga on ette nähtud kõrgem intressimäär kui
   seadusjärgne viivisemäär, loetakse viivise määraks lepinguga ettenähtud intressimäär.
   Hageja palub kohaldada lepingujärgset viivisemäära.

   Tele2 teenuste kasutamise tingimuste p 6.13.2 sätestab, et maksetähtpäevaks tasumata
   summalt on Tele2-l õigus nõuda kliendilt viivist. Viivist arvestatakse alates arvele
   märgitud maksetähtpäevale järgnevast kalendripäevast 0,15% tasumata summast iga
   tasumisega viivitatud kalendripäeva eest.

   Hagiavalduse kohaselt on hagi esitamise ajaks sissenõutavaks muutunud viiviste summa
   528,53 eurot. Viivisearvestusele ei ole kostja vastuväiteid esitanud.

   Kohus leiab, et hageja on õigustatult arvestanud viivist. Kostja olles arvete tasumisega
   viivituses, pidi arvestama viivise rakendumisega. Eeltoodust tulenevalt on põhjendatud
   hageja viivisenõue summas 528,53 eurot.

   TsMS § 367 järgi viivisenõude võib koos põhinõudega esitada hagis selliselt, et taotletakse
   viivist, mis ei ole hagi esitamise ajaks veel sissenõutavaks muutunud, väljamõistmist
   kohtult mitte kindla summana, vaid täielikult või osaliselt protsendina põhinõudest kuni
   põhinõude täitmiseni. Eelkõige võib viivist nõuda selliselt, et kohus mõistaks selle välja
   kindla summana kuni otsuse tegemiseni ja edasi protsendina põhinõudest. Eeltoodu alusel
   kuulub kostjalt väljamõistmisele viivis alates 28.01.2016. a kuni põhinõude kohase
   täitmiseni, kuid hageja taotlusel mitte rohkem kui 250,03 eurot.




                                                                                            5
   8. Kostja on oma 04.05.2016 vastuväites märkinud, et temalt ei ole midagi nõuda ning elab
      niigi alla igasugust miinimumi, pension on 158 eurot ja sellest summast ei ole võimalik
      kellelegi maksta.

      Kohus selgitab, et kostja halb majanduslik olukord ei saa olla aluseks temalt võlgnevuse
      väljamõistmata jätmiseks.

   9. Eeltoodu alusel leiab kohus, et hageja nõue kuulub rahuldamisele. Kostjalt tuleb
      hageja kasuks välja mõista põhivõlgnevus 965,36 eurot, viivis 715,33 eurot ning viivis
      0,15% päevas põhinõudelt alates 28.01.2016 kuni põhinõude kohase täitmiseni, kuid
      mitte rohkem kui 250,03 eurot.

Menetluskulud
  10. TsMS § 173 lg 1 kohaselt märgib asja menetlenud kohus menetluskulude jaotuse
      menetlusosaliste vahel kohtuotsuses. Vastavalt TsMS § 162 lg 1 kannab hagimenetluse
      kulud pool, kelle kahjuks otsus tehti.

      Kuna kohus rahuldab hagi, siis tuleb menetluskulud jätta kostja kanda.

   11. TsMS § 174 lg 2 sätestab, et maakohus määrab menetluskulude rahalise suuruse kindlaks
       kohtuotsuses või menetlust lõpetavas määruses, kui menetluskulude kindlaksmääramine ei
       takista kohtuotsuse või menetlust lõpetava määruse tegemist.

      TsMS § 138 lg 1 kohaselt on menetluskulud menetlusosaliste kohtukulud ja kohtuvälised
      kulud. Kohtukulud on TsMS § 138 lg 2 kohaselt muuhulgas riigilõiv. TsMS § 144 p 1
      kohaselt on kohtuvälised kulud menetlusosaliste esindajate ja nõustajate kulud.

      Hageja menetluskulude nimekirja kohaselt palub hageja kostjalt välja mõista riigilõivu 225
      eurot ja õigusabikulud 511,29 eurot (tl 28).

      Kostja ei ole menetluskulude suurusele vastuväiteid esitanud.

      Riigilõivu tasumine nähtub kohtutoimikust (tl 2 ja tl 55). Tegemist on põhjendatud ja
      vajaliku kuluga ning see kuulub kostjalt väljamõistmisele. Samuti loeb kohus põhjendatud
      kuluks esindaja tasu kokku summas 511,29 eurot.

      28.03.2016 esitas hageja kohtule hagiavalduse koos lisadega (tl-d 20-57, hagi sisuline osa
      on kokku 4 lehekülge, hagi lisad, tõendid kokku 33 lehekülge). Hagi koostamiseks on
      vajalik analüüsida tõendeid ja koostada hagiavaldus. Märgitud õigusabikulu on kohtu
      hinnangul osutatud teenusele mõistlik.

      Seega on hageja menetluskulud põhjendatud kokku 736,29 eurot ulatuses ning
      kostjalt tuleb välja mõista hageja kasuks menetluskulud summas 736,29 eurot.

   12. TsMS § 177 lg 4 alusel kohus märgib menetlusosalise taotluse alusel menetluskulude
       kindlaksmääramise kohtulahendis, et hüvitamisele kuuluvatelt menetluskuludelt tuleb



                                                                                              6
        tasuda menetluskulude suurust kindlaks tegeva lahendi jõustumisest alates kuni täitmiseni
        viivist võlaõigusseaduse (VÕS) § 113 lõike 1 teises lauses ettenähtud ulatuses.

        Hageja on vastava taotluse kohtule hagiavalduses esitanud. Seetõttu märgib kohus
        menetluskulude kindlaksmääramise lahendis, et määruse jõustumisest kuni täitmiseni tuleb
        kostjal tasuda hagejale hüvitamisele kuuluvatelt menetluskuludelt (736,29 eurolt) viivist
        võlaõigusseaduse § 113 lg 1 teises lauses ettenähtud ulatuses.


/allkirjastatud digitaalselt/
Liisi Vernik
kohtunik




                                                                                               7
