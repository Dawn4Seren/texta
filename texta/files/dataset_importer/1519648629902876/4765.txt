                            KOHTUMÄÄRUS
 Kohus                                  Pärnu Maakohus
 Kohtukoosseis                          Kohtunik Heli Käpp
 Määruse tegemise aeg ja koht           18.oktoober 2016, Pärnu
 Tsiviilasja number                     2-16-15582
 Tsiviilasi                             G. K. hagi D. K.i vastu elatise väljamõistmiseks
 Menetlustoiming                        Hagiavalduse menetlusse võtmisest keeldumine, kirjalik menetlus
 Menetlusosalised ja nende              Hageja: G. K. (isikukood xxxxxxxxxxx)
 esindajad                              Hageja seaduslik esindaja Y. K. (isikukood xxxxxxxxxxx,
                                        elukoht xxxxxxx, xxxxxxx x-x, xxxxxxxxx)
                                        Kostja: D. K.

RESOLUTSIOON
   1. Jätta G. K. hagi D. K.i vastu elatise väljamõistmiseks menetlusse võtmata ja tagastada
        koos lisadega esitajale.
   2. Menetluskulud jäävad hageja kanda.
Edasikaebamise kord
Määruse peale võib esitada määruskaebuse Tallinna Ringkonnakohtule Pärnu Maakohtu kaudu 15
päeva jooksul kohtumääruse määruskaebuse esitajale kättetoimetamisest alates.
ASJAOLUD JA KOHTU PÕHJENDUSED
Y. K. esitas 17.10.2016 oma alaealise poja G. K. seadusliku esindajana kohtule hagiavalduse D. K.i
vastu elatise väljamõistmiseks.
Kohus, tutvunud esitatud hagiavaldusega, leiab, et selle menetlusse võtmisest tuleb keelduda.
Tsiviilkohtumenetluse seadustiku (TsMS) § 3 lg 1 kohaselt kohus menetleb tsiviilasja, kui isik pöördub
seaduses sätestatud korras kohtusse oma eeldatava ja seadusega kaitstud õiguse või huvi kaitseks.
TsMS § 371 lg 2 kohaselt kohus võib jätta hagiavalduse menetlusse võtmata, kui hagi ei ole esitatud
hageja seadusega kaitstud õiguse ega huvi kaitseks või eesmärgil, millele riik peaks andma
õiguskaitset, või kui hagiga ei ole hageja taotletavat eesmärki võimalik saavutada.
Perekonnaseaduse (PKS) § 82 sätestab, et vanemate ja laste vastastikused õigused ja kohustused
tulenevad laste põlvnemisest, mis on kindlaks tehtud seaduses sätestatud korras. PKS § 84 lg 1 kohaselt
lapse isa on mees, kes o lapse eostanud. Loetakse, et lapse on eostanud mees: 1) kes on lapse sünni ajal
lapse emaga abielus; 2) kes on isaduse omaks võtnud või 3) kelle isaduse on tuvastanud kohus.
PKS § 96 järgi on ülalpidamist kohustatud andma täisealised esimese ja teise astme ülenejad ja alanejad
sugulased. Seega ülalpidamiskohustuse tekkimise (ja kohtu kaudu selle kohustuse täitmise nõudmise)
eelduseks on, et lapse põlvnemine isast on seaduses sätestatud korras kindlaks tehtud.
                                                                                           2-16-15582

G. K. isa on seaduses ettenähtud korras kindlaks tegemata. Hagiavaldusele hageja sünnitunnistust
lisatud ei ole. Rahvastikuregistri andmebaasis andmeid G. K. isa kohta ei ole, seega hageja sünniaktis
kanne isa kohta puudub.
Eeltoodust tulenevalt ei ole G. K.l õiguslikku alust nõuda D. K.ilt elatist ning seaduse järgi ei ole D.
K.il G. K. ülalpidamise kohustust. Hagiga ei ole taotletavat eesmärki võimalik saavutada. Eeltoodu
alusel ja juhindudes TsMS § 371 lg 2 punktidest 1 ja 2, kohus keeldub hagiavalduse menetlusse
võtmisest. TsMS § 372 lg 4 alusel kohus tagastab avalduse selle esitajale.
TsMS § 372 lg 6 sätestab, et kui kohus keeldub hagiavalduse menetlusse võtmisest ja tagastab selle
määrusega, siis loetakse, et avaldust ei ole esitatud ja hagi ei ole olnud kohtu menetluses. Hagejal on
õigus esitada elatise nõue uuesti pärast D. K.i isaduse nõuetekohaselt vormistamist või koos
põlvnemise tuvastamise hagiga.
TsMS § 168 lg 1 alusel jäävad menetluskulud hageja kanda. Teadaolevaid hüvitatavaid
menetluskulusid asjas tekkinud ei ole.


/Allkirjastatud digitaalselt/

Heli Käpp
Kohtunik




                                                                                                  2 (2)
