                          TARTU HALDUSKOHUS
                           KOHTUOTSUS
                         EESTI VABARIIGI NIMEL

 Kohtuasja number                3-16-274

 Otsuse tegemise aeg ja koht     10. mai 2016, Jõhvi

 Kohtunik                        Ülle Polluks

 Kohtuasi                        V. K kaebus Viru Vangla 22.12.2015 käskkirja nr 6-
                                 3/1657-D tühistamiseks

 Menetlusvorm                    Kirjalik menetlus

 Menetlusosalised                Kaebaja-V. K , volitatud esindaja Natalja Janis-
                                 Komarov
                                 Vastustaja-Viru Vangla, esindaja Eve Kangro

 Resolutsioon                    1. Jätta V. K kaebus rahuldamata.
                                 2. Jätta menetluskulud poolte endi kanda

 Edasikaebamise kord             Kohtuotsusele võib esitada apellatsioonkaebuse Tartu
                                 Ringkonnakohtule 30 päeva jooksul kohtuotsuse
                                 avalikult        teatavakstegemisest         arvates.
                                 Apellatsioonkaebuse esitamise viimane päev on 9.
                                 juuni 2016. Apellatsioonkaebus võidakse lahendada
                                 kirjalikus menetluses, kui kaebuses ei taotleta selle
                                 lahendamist istungil.


Asjaolud ja menetluse käik

1. Viru Vangla 22.12.2015 käskkirjaga nr 6-3/1657-D (tl 5-6) tunnistati kinnipeetav V. K
   süüdi punkti 1.12.8 rikkumises ning määrati karistuseks kartserisse paigutamine viieks
   ööpäevaks.
2. V. K esitas 29.12.2015 Viru Vanglale vaide reg 04.01.2016 nr 6-12/1-1 (tl 11-12p) Viru
   Vangla 22.12.2015 käskkirja nr 6-3/1657-D kehtetuks tunnistamiseks.
3. Viru Vangla 06.01.2016 vaideotsusega 6-12/1-2 (tl 14-14p) jäeti kinnipeetav V. K vaie
   rahuldamata.

Kaebuse põhjendused ja taotlus


                                                                                         1
4. 05.02.2016 saabus Tartu Halduskohtu Jõhvi kohtumajja V. K kaebus Viru Vangla
   22.12.2015 käskkirja nr 6-3/1657-D tühistamiseks. Kaebuse kohaselt oli
   distsiplinaarmenetluse algatamise ajendiks IV üksuse vanemvalvuri T.-M A 14.12.2015
   koostatud ettekanne nr 6-20/9076-1. Kaebuse esitaja ei ole talle süüks pandud tegu
   sooritanud ja leiab, et tegemist on vanemvalvuri T.-M A poolse kättemaksuga, kuna
   kaebuse esitaja omas julgust juhtida tähelepanu tema poolsetele rikkumistele. Käskkirjaga
   on asutud moonutama kaebuse esitaja ütlusi, et talle jäi mulje, et tegemist oli tema
   kambrikaaslasega. Kaebuse esitaja kirjutas oma selgitustes, et olles seljaga, ei näinud ta,
   kes üritas temaga suhelda. Kaebuse esitaja on selgitanud, et kui isik teeb kehakultuuri
   harjutusi, siis on tähtis hingamine ning rääkida ei ole võimalik. Kaebuse esitaja ei kuulnud
   sõnu, vaid kuulis ainult meesterahva häält. Viru Vangla sisekontrolli osakonda on korduvalt
   teavitatud valvur T.-M A kui provokaatorist, kes meelega provotseerib kinnipeetavaid.
   Samuti on sisekontrollile teada juhtum, mis viitab, et valvur T.-M A näol ei ole tegemist
   kohusetundliku ja usaldatava ametnikuga. Vastustaja poolne etteheide kaebuse esitajale, et
   ta kogus ise enda süütuse tõendamiseks ütlusi, on arusaamatu. Kaebuse esitajal oli
   põhjendatud kahtlus, et vastustaja ei suvatse tõde välja selgitada. Kaebuse esitaja kahtlused
   leidsid kinnituse, kui ta avastas distsiplinaarmenetluse protokollist, et menetlus oli läbi
   viidud ühepoolselt ja rikutud on kõiki menetlusnorme. Kõik viitab sellele, et kaebuse
   esitajat taheti lihtsalt süüdi tunnistada rikkudes VSkE § 97 lg 1 p 6, § 98 ja HMS § 6.
   Kaebuse esitajale määrati karistus ebatsensuursete väljendite kasutamise eest üksnes valvuri
   ütluste kohaselt. Teisi tõendeid pole vastustaja üritanud koguda. Kaebaja poolt esitatud
   tõendeid on aga vastustaja põhjendamatult jätnud tähelepanuta. Kaebuse esitaja on
   seisukohal, et sellega on vastustaja rikkunud haldusorganile pandud uurimiskohustust.
   Kaebuse esitaja süüks pandud rikkumise kohta on ütlusi andnud nii valvur kui ka kaebuse
   esitaja koos kahe tunnistajaga ning need ütlused välistavad üksteist.

Vastustaja vastuväited

5. 16.03.2016 esitas Viru Vangla kohtule vastuse kaebusele (tl 25-26p), mille kohaselt
   vastustaja ei nõustu esitatud kaebusega, vaidleb sellele vastu ja palub jätta rahuldamata.
   Vastustaja on seisukohal, et kinnipeetavat võis rikkumiste eest distsiplinaarkorras karistada,
   kuna kinnipeetav kasutas väljendeid, mis on ebatsensuursed ja solvavad, käitus solvavalt,
   seega ei allunud ta kodukorra punktis 1.12.8 sätestatud keelule. Vastustaja leiab, et
   distsiplinaarkorras karistamisel on järgitud kõiki VangS-es kehtestatud nõudeid ja
   kohaldatud uurimisprintsiipi.
6. Distsiplinaarmenetluse alustamisest teavitati kaebajat teatisega, milles anti kaebajale
   tähtaeg temapoolsete selgituste andmiseks hiljemalt 16.12.2015 kell 10.00 ja seda selgitas
   inspektor-kontaktisik kaebajale ka veel suuliselt. Kaebaja antud ajaks selgitusi ei andnud.
   Kaebaja väitis, et ei saanud sellest aru, kuigi allkiri teatisel oli olemas. Kaebajale selgitati,
   et tal võimaldatakse esitada selgitused ka järgmisel päeval, ehk 17.12.2015, kuid ka selleks
   ajaks kaebaja omapoolseid selgitusi ei esitanud. Alles seejärel, 21.12.2015 koostati
   distsiplinaarmenetluse protokoll ning kaebaja esitas vastuväited protokollile koos
   kaaskinnipeetavate 15.12.2015 ütlustega alles pärast nimetatud protokolliga tutvumist.
   Seega kaebajale anti korduvalt võimalus seletuste andmiseks, kuid kaebaja neid võimalusi
   ei kasutanud. Vastustaja on seisukohal, et ettekandes märgitu kajastab täpselt juhtumit ning
   kaebaja tegevust. Kaebaja väide ametniku kättemaksust on otsitud ja esitatud sooviga
   vabaneda vastutusest. Vastustaja ei nõustu kaebaja väitega, et ta ei kasutanud ettekandes
   märgitud väljendeid. Ettekanne on koostatud koheselt peale juhtumi toimumist ning selles
   on sõnaselgelt märgitud kaebaja poolt kasutatud väljendid. Kaebaja on küll esitanud
   vanglale pöördumisi, milles juhib tähelepanu nimetatud ametniku tegevusele ja vangla on

                                                                                                  2
   neile vastanud, kuid tegemist ei ole olnud pöördumistega, mida pidanuks lahendama
   sisekontrolli valdkond. Vastustaja suhtub jätkuvalt kriitiliselt, kaebaja poolt
   kaaskinnipeetavatelt võetud selgitustesse ja on seisukohal, et kaebaja poolt iseseisvalt
   tõendite kogumine, antud juhul kaaskinnipeetavate „tunnistajatena“ küsitlemine võib tuua
   vanglale kaasa julgeolekuohu. 16.03.2016 õiendis ametnik selgitas, et kaebaja liikus
   kambris ringi ja nägi, et teda kõnetas ametnik, eiras vanglaametniku korraldusi teadlikult ja
   juhtumi juures teisi kinnipeetavaid ei olnud. Seega, järeldub, et juhtumi juures teisi
   kinnipeetavaid ei viibinud ning kaebaja poolt kogutud tõendid ei ole objektiivsed ja kaebaja
   poolt esitatud sooviga vabaneda vastutusest.

Kohtu seisukoht

7. V. K on esitanud halduskohtule kaebuse Viru Vangla 22.12.2015 käskkirja nr 6-3/1657-D
   tühistamiseks (tühistamiskaebus). Vaidlustatud käskkirjaga tunnistati kinnipeetav V. K
   süüdi punkti 1.12.8 rikkumises ning määrati karistuseks kartserisse paigutamine viieks
   ööpäevaks.

8. VangS § 6 lg 1 kohaselt vangistuse täideviimise eesmärk on kinnipeetava suunamine
   õiguskuulekale käitumisele ja õiguskorra kaitsmine. VangS § 67 lg 1 kohaselt julgeoleku
   tagamiseks vanglas on kinnipeetav kohustatud täitma vangla sisekorraeeskirju ja alluma
   vanglateenistuse ametnike seaduslikele korraldustele.

9. Viru Vangla kodukorra 1.12.8. kohaselt on kinnipeetaval keelatud käituda ebaviisakalt ning
   kasutada seksuaalselt ahistavaid, ebatsensuurseid, ähvardavaid, solvavaid või laimavaid
   väljendeid või žargooni. Kohus nõustub vastustaja seisukohaga, et nimetatud kodukorra
   punktist ei tulene, et vastav säte kehtiks üksnes suhtlemisel ametnikega, mistõttu ei oma
   tähtsust, kas rikkumine pandi toime vanglaametniku või mõne teise vanglas viibiva isiku
   suhtes.

10. Kohus märgib, et kodukorra punkti 1.12.17. kohaselt on kinnipeetaval keelatud teha kambri
    ehitus- ja sisustuselementidele ning muule vangla varale kirjutisi ja märke, kleepida või
    kinnitada neile fotosid, reproduktsioone, ajakirjade väljalõikeid, katteid, vaipu jms.
    Keelatud on katta valgusteid ja elektroonilisi järelevalveseadmeid ning kasutada esemeid
    nii, et need takistavad visuaalset järelevalvet (nt laudadele/kappidele katete panemine,
    aknatrellidele fotode paigutamine jms).

11. Käesoleva vaidluse puhul oli distsiplinaarmenetluse ajendiks Viru Vangla neljanda üksuse
    vanemvalvuri T.-M A 14.12.2015 koostatud ettekanne nr 6-20/9076-1 (tl 32p), mille
    kohaselt 14.12.2015 kella 10:10 paiku märkas valvur, et K319 ukse peal ja juures rippusid
    üleriided. Valvur palus üleriided ära võtta, aga kinnipeetav V. K ei reageerinud tema
    kõnetamise peale. Kinnipeetav tegi trenni. Valvur kõnetas kinnipeetavat uuesti, mille peale
    kinnipeetav ärritus ja hakkas valvurit valimatult sõimama. Valvur selgitas kinnipeetavale,
    et nii ei käituta, kuid see ei mõjunud kinnipeetavale. Kinnipeetavat teavitati ettekande
    koostamisest. Kohtule esitatud õiendi ettekande nr 6-20/9076-1 (tl 28) kohta nähtub, et
    kinnipeetav V. K viibis kambris üksi ja teisi kinnipeetavaid juures ei olnud, mistõttu olid
    kinnipeetava solvangud suunatud otse ametniku vastu. V. K liikus kambris ringi ja nägi, et
    temaga rääkis ametnik.

12. Kaebuse esitaja väitel ei ole ta talle süüks pandud tegu sooritanud ja leiab, et tegemist on
    vanemvalvuri T.-M. A poolse kättemaksuga, kuna kaebuse esitaja omas julgust juhtida


                                                                                              3
   tema tähelepanu tema poolsetele rikkumistele. Kaebaja on kaebusele lisanud pöördumised
   21.12.2015 (tl 7) ja 04.01.2016 nr 6-14/101-1 (tl 8), mille kaebaja on esitanud Viru Vanglale
   vanemvalvuri T.-M. A tegevusega seoses.

13. Kohtule esitatud tõenditest nähtuvalt on Viru Vangla liigitanud kaebaja pöördumised
    märgukirjadeks ja neile ka vastanud 05.01.2015 nr 6-14/46754-2 (tl 35) ja 06.01.2016 nr 6-
    14/101-2 (tl 34). Nimetatud pöördumistele on kaebaja märkinud koostamise kuupäevaks
    16.12.2015 ja 26.12.2015, mis on omakorda vanglale esitatud vastavalt 21.12.2015 ja
    04.01.2016, seega alles pärast käesoleva vaidlusega s.o 14.12.2015 seotud intsidenti. Kohtu
    hinnangul ainuüksi nimetatud asjaolust, et pöördumised on esitatud hilisemalt, ei saa
    käesoleval juhul rääkida väidetavast ametniku kättemaksust ega anna alust muul viisil
    kahelda vanglaametniku ettekande õiguses. Antud asjaolu üksnes kinnitab vanemvalvuri
    T.-M. A õiend (tl 33), mille kohaselt valvur ei tundnud end kinnipeetava sõnadest solvatuna.
    Kohtule esitatud distsiplinaarmenetluse protokollist nähtuvalt ei ole vanemvalvur T.-M A
    varasemalt valeütlusi andnud. Samuti ei ole kohtu hinnangul kaebaja väide valvuripoolse
    kättemaksu kohta eluliselt usutav.

14. Kaebaja hinnangul on menetlus läbi viidud ühepoolselt ja rikutud on kõiki menetlusnorme.
    HMS § 6 haldusorgan on kohustatud välja selgitama menetletavas asjas olulise tähendusega
    asjaolud ja vajaduse korral koguma selleks tõendeid oma algatusel.

15. Neljanda üksuse inspektor-kontaktisiku K. R 15.12.2015 teatise (tl 32) kohaselt nähtub, et
    kaebajat teavitati distsiplinaarmenetluse algatamisest ning mille ajendiks oli neljanda
    üksuse vanemvalvuri T.-M. A 14.12.2015 koostatud ettekanne. Teatise kohaselt selgitati V.
    K ’ile tema õigusest anda distsiplinaarsüüteo kohta kirjalikus vormis selgitusi. Teatisel on
    kaebaja omakäeliselt kinnitanud, et on teadlik menetluse algatamisest ning sellest, et
    kirjalikud selgitused tuleb anda hiljemalt 16.12.2015 kell 10:00. Samuti Viru Vangla
    29.12.2015 vastusest nr 6-14/47076-2 (tl 36) nähtuvalt 16.12.2015 inspektor-kontaktisiku
    kabinetis selgitati kaebajale veelkord suuliselt, et tähtaeg selgituste andmiseks oli
    16.12.2015 hommikul kell 10.00. Kohtule esitatud V. K seletuskirja kohaselt on kaebaja
    omapoolsed selgitused toimunu kohta edastanud vanglale 21.12.2015.

16. Tulenevalt eeltoodust on menetluse käigus kohus tuvastanud, et kaebajale on antud
    võimalus esitada omapoolsed selgitused, vangla on täiendavalt kaebajale suuliselt
    selgitanud selgituste esitamise korda, samuti on vangla pikendatud selgituste andmise
    tähtaega, kuid nimetatud asjaoludele vaatamata, esitas kaebaja omapoolsed selgitused alles
    21.12.2015 s.o pärast distsiplinaarmenetluse protokolliga nr 7-2/46649-1 (tl 30p-31)
    tutvumist. Mistõttu kohtu hinnangul ei ole kaebaja väide menetluse ühepoolse läbiviimise
    kohta asjakohane.

17. VangS § 63 lg 1 p 4 kohaselt vangistusseaduse, vangla sisekorraeeskirjade või muude
    õigusaktide nõuete süülise rikkumise eest võib kinnipeetavale kohaldada
    distsiplinaarkaristusi kartserisse paigutamisena kuni 45 ööpäevaks.

18. Vaidlustatud käskkirjast nähtuvalt on vastustaja lähtunud karistuse määramisel asjaolust, et
    kaebajal puuduvad varasemad kehtivad samalaadsed rikkumised. Kohus tuvastas, et
    distsiplinaarkorras karistamisel on järgitud kõiki VangS § 64 lõigetes 1, 2, 3, 4 ja 4¹
    kehtestatud nõudeid. Läbi on viidud distsiplinaarmenetlus, kaebajat on teavitatud
    temapoolsest rikkumisest (tl 32), kaebajale on antud võimalus esitada omapoolsed
    selgitused, menetluse käik on protokollitud (tl 30p-31) ja karistus on määratud ettenähtud


                                                                                              4
    tähtaja piires pädeva isiku poolt ning määratud karistus, 5 ööpäevaks kartserisse
    paigutamine, on proportsionaalne toime pandud rikkumistega.

19. Tulenevalt eeltoodust jääb V. K i kaebus Viru Vangla 22.12.2015 käskkirja nr 6-3/1657-D
    tühistamiseks rahuldamata.

Menetluskulud

20. Vastavalt HKMS § 108 lg-le 1 kannab menetluskulud pool, kelle kahjuks otsus tehti.
    Kaebuselt on 18.02.2016 tasutud riigilõiv summas 15 eurot. Vastustaja ei ole esitanud
    kohtule taotlust menetluskulude väljamõistmiseks kaebajalt ega menetluskulude nimekirja.
    Seetõttu tulenevalt HKMS § 109 lg 1 neljandast lausest vastustaja kasuks menetluskulusid
    välja ei mõisteta ja menetluskulud jäävad poolte endi kanda.


(digitaalselt allkirjastatud)

Ülle Polluks
kohtunik




                                                                                          5
