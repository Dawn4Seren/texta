                         KOHTUOTSUS
                              EESTI VABARIIGI NIMEL



Kohus                         Pärnu Maakohus
                              Pärnu kohtumaja
Kohtukoosseis                 Kohtunik Maili Tartu
Hagi          õigeksvõtmisel 17. august 2016.a, Pärnu
põhineva         kohtuotsuse
avalikult teatavakstegemise
aeg ja koht
Tsiviilasja number            2-16-11772
Tsiviilasi                    M. L. T. ja K. T. hagi R. T. vastu elatise nõudes.
Tsiviilasja hind              3 870 eurot
Menetlusosalised ja nende     Hagejad M. L. T., isikukood xxxxxxxxxxx, ja K. T.,
esindajad                     isikukood xxxxxxxxxxx, mõlema elukoht xxxxxxx xx,
                              xxxxxxxx xxxx, xxxxx xxxx, xxxxx xxxxx xxxxxxx.
                              Hagejate seaduslik esindaja A. T., isikukood xxxxxxxxxxx,
                              elukoht xxxxxxx xx, xxxxxxxx xxxx, xxxxx xxxx, xxxxx
                              xxxxx xxxxxxx, e-post xxx.
                              Kostja: R. T., isikukood xxxxxxxxxxx, elukoht xxxxx xx-xx,
                              xxxxx xxxxx, e-post xxx.

RESOLUTSIOON

1. Rahuldada hagi.

2. Välja mõista R. T.ult elatis alaealise lapse, M. L. T. (sündinud xx xx xxxx.a),
ülalpidamiseks alates 01.09.2016.a igakuiselt 215 (kakssada viisteist) eurot, kuid mitte
vähem kui Vabariigi Valitsuse poolt kehtestatud elatusraha miinimummääras, kuni
lapse täisealiseks saamiseni, s.o xx xx xxxx.a.

3. Välja mõista R. T.ult elatis alaealise lapse, K. T. (sündinud xx xx xxxx.a),
ülalpidamiseks alates 01.09.2016.a igakuiselt 215 (kakssada viisteist) eurot, kuid mitte
vähem kui Vabariigi Valitsuse poolt kehtestatud elatusraha miinimummääras, kuni
lapse täisealiseks saamiseni, s.o xx xx xxxx.a.
                                                                       Tsiviilasi nr 2-16-11772



4. Kohtuotsuse täitmiseks tuleb R. T.ul kanda elatis A. T. arvele nr EExxx SEB Pank,
märkides segituseks „Elatusraha M. L. ja K. T.le“.

Elatist tuleb maksta iga kalendrikuu eest ette.

Tunnistada kohtuotsus tagatiseta viivitamata täidetavaks.

Menetluskulude jaotus             Jätta menetluskulud hagejate kanda.
                                  Kostjal menetluskulude rahalist nõuet ei ole.

Edasikaebamise kord               Apellatsioonkaebuse võib esitada 30 päeva jooksul, alates
                                  otsuse apellandile kättetoimetamisest, kuid mitte hiljem kui
                                  viie kuu möödumisel esimese astme kohtuotsuse avalikult
                                  teatavakstegemisest. Apellatsioonkaebus tuleb esitada
                                  Tallinna Ringkonnakohtule. Kaebus võidakse lahendada
                                  kirjalikus menetluses, kui kaebuses ei taotleta selle
                                  lahendamist istungil.
                                  Seaduses sätestatud tähtaja järgimiseks peab menetlusabi
                                  taotleja tegema tähtaja kestel ka menetlustoimingu, mille
                                  tegemiseks ta menetlusabi taotleb, eelkõige esitama kaebuse.
                                  Kaebuse põhjendamiseks või riigilõivu tasumiseks või
                                  kaebuses esineva sellise puuduse kõrvaldamiseks, mis on
                                  seotud menetlusabi taotlemisega, annab kohus mõistliku
                                  tähtaja pärast menetlusabi andmise taotluse lahendamist, kui
                                  nimetatud taotlus ei olnud esitatud põhjendamatult või tähtaja
                                  pikendamise eesmärgil. See ei välista menetlustähtaja
                                  ennistamist.


1. Hageja nõue ja selle põhjendused.
Hagejad esitasid 03.08.2016.a Pärnu Maakohtusse hagiavalduse R. T.u vastu elatise nõudes.
Hagejad paluvad kostjalt välja mõista elatis miinimummääras alates september 2016.a.

2. Kostja esitas kirjaliku vastuse 12.08.2016.a, milles võttis hagi õigeks ja tunnistas
hagiavalduses esitatud nõuet.

3. Kohtu poolt tuvastatud asjaolud ja nendest tehtud järeldused, tõendid, millele on
rajatud kohtu järeldused, ja seadused, mida kohus kohaldas.
Perekonnaseaduse (PKS) § 97 lg 1 alusel on vanem kohustatud ülal pidama oma alaealist
last. PKS § 101 lg 1 kohaselt ei või igakuine elatusraha ühele lapsele ei või olla väiksem kui
poolt Vabariigi Valitsuse kehtestatud kuupalga alammäära. PKS § 101 lg 2 tulenevalt võib
kohus elatise mõista välja kindla summana või muutuva suurusena, määrates kindlaks
elatissumma suuruse arvutamise alused.
Tsiviilkohtumenetluse seadustiku (TsMS) § 440 lg 1 kohaselt kui kostja võtab kohtuistungil või
kohtule esitatud avalduses hageja nõude õigeks, rahuldab kohus hagi.

Kohus rahuldab hagi, sest kostja on hagi õigeks võtnud. Kohus mõistab kostjalt välja elatise
laste ülalpidamiseks alates 01.09.2016.a igakuiselt 215 eurot mõlemale lapsele, kuid mitte


                                                                                           2(3)
                                                                     Tsiviilasi nr 2-16-11772

vähem kui Vabariigi Valitsuse poolt kehtestatud elatusraha miinimummääras, kuni laste
täisealiseks saamiseni. PKS § 100 lg 4 kohaselt elatist makstakse iga kalendrikuu eest ette.

4. Menetluskulude jaotus.
TsMS § 168 lg 6 kohaselt kui kostja võtab hagi kohe õigeks, kannab hageja menetluskulud
ise, kui kostja ei ole oma käitumisega andnud põhjust hagi esitamiseks. Kohus on seisukohal,
et kuivõrd avaldusest ei nähtu, et hagejate seaduslik esindaja oleks enne kohtusse pöördumist
esitanud kostjale nõude elatise maksmiseks ja kostja on kohtus kohe hagi õigeks võtnud, siis
seetõttu tuleb menetluskulud jätta hagejate kanda. Kostjal menetluskulude rahalist nõuet ei
ole.


/allkirjastatud digitaalselt/
Maili Tartu
kohtunik




                                                                                        3(3)
