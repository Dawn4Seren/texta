                                                                              1-15-10747




                          KOHTUOTSUS
                              EESTI VABARIIGI NIMEL

Kohus                             Harju Maakohus

Otsuse tegemise aeg ja koht       20. jaanuar 2016 Tallinn, Liivalaia kohtumaja

Kriminaalasja number              1-15-10747 (15230104020)

Kohtunik                          Külli Iisop

Kohtuistungi sekretär             Liisi Kisler

Kriminaalasi                      Rainer Saariste süüdistuses KarS 184 lg 1 järgi
                                  kokkuleppemenetluses

Kohtuistungi toimumise aeg        20.01.2016

Prokurör                          Marek Soomaa

Süüdistatav                       R a i n e r SAARISTE – isikukood 38306232749; Eesti
                                  kodanik; põhiharidusega; elukoht: XXX; töökoht: AS
                                  XXX; ülalpidamisel 2 alaealist last; varem
                                  kriminaalkorras karistatud Harju Maakohtu 01.09.2011
                                  otsusega KarS § 257 ja § 121 järgi vangistusega 4 kuud
                                  tingimisi 3-aastase katseajaga (katseaeg lõppenud);
                                  tõkend: elukohast lahkumise keeld (kahtlustatavana kinni
                                  peetud 24.09.2015)

Kaitsja                           advokaat Riine Lumiste

RESOLUTSIOON
1. Süüdi tunnistada R a i n e r SAARISTE KarS 184 lg 1 järgi ning karistuseks mõista
2 (kaks) aastat 3 (kolm) kuud vangistust.

KarS § 68 lg 1 alusel arvata karistuse hulka kahtlustatavana kinnipeetud aeg (24.09.2015)
ning kandmata karistuseks lugeda vangistus 2 (kaks) aastat 2 (kaks) kuud ja 29
(kakskümmend üheksa) päeva.

KarS § 74 alusel ei pöörata mõistetud vangistust täielikult täitmisele, kui R. Saariste 2
(kahe) aasta ja 6 (kuue) kuu pikkuse katseaja kestel ei pane toime uut kuritegu ning
kriminaalhooldaja järelevalve all täidab KarS § 75 lg 1 alusel nimetatud kontrollnõuded:

                                                                                        1
1) elama kohtu määratud alalises elukohas (XXX, Tallinn);
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks ning
KarS § 75 lg 2 p 21 alusel kohustuse: mitte omada ega tarvitada narkootilisi või
psühhotroopseid aineid.

KarS § 78 p 1 kohaselt hakkab katseaeg kulgema kohtuotsuse kuulutamisest.

Tallinna Vangla       kriminaalhooldusosakonna       juhatajal    määrata    Rainer    Saaristele
kriminaalhooldaja.

Tõkend – elukohast lahkumise keeld – tühistada pärast kohtuotsuse jõustumist.


2. Välja mõista Rainer Saaristelt KrMS § 180 lg 1 alusel menetluskulud riigieelarve
tuludesse kokku summas 1 831 (üks tuhat kaheksasada kolmkümmend üks) eurot s.h:
- ekspertiisi (nr 15E-AN1131) tegemise kulu summas 588 eurot;
- määratud kaitsjale makstud tasu summas 168 eurot;
- süüdimõistva kohtuotsusega kaasnev sundraha 1075 eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa, s.o 12 kuu jooksul alates kohtuotsuse jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (12 kuu jooksul) tasutud, suunatakse need täitemenetluse
läbiviimiseks kohtutäiturile täitemenetluse seadustikus sätestatud korras.

3. Asitõendid
3.1. Narkootiline aine (asub EKEI keemiaosakonnas) - konfiskeerida ja NPALS § 7 lg 3 alusel
jätta pärast kohtuotsuse jõustumist ekspertiisiasutusele aine säilitamiseks, teaduslikul eesmärgil
ja õppeotstarbel kasutamiseks või hävitamiseks.

3.2. digitaalne kaal, purustaja, minigrip kilekotid ja metallist karp (asuvad pitseeritud pakendis
kriminaalasja materjalide juures) - konfiskeerida ja KrMS § 126 lg 3 p 4 alusel hävitada pärast
kohtuotsuse jõustumist.

3.3. Kolm DVD-plaati kõnesalvestustega (asuvad kriminaalasja materjalide juures) - KrMS §
126 lg 3 p 1 alusel jätta kriminaalasja juurde pärast kohtuotsuse jõustumist.

Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka

                                                                                                2
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

SÜÜDISTUS
R. Saariste omandas ebaseaduslikult 2014 lõpust kuni 24.09.2015 Tallinnas Järveotsa tee 2 ja
teistel eeluurimisel täpselt tuvastamata aadressidel korduvalt edasiandmise eesmärgil Tarvo
Toivonenilt ja teistelt eeluurimisel tuvastamata isikutelt suures koguses narkootilist ainet
marihuaanat (s.o narkootilise aine kogus, milline tekitab narkootilise joobe enam kui 10-le
inimesele), kokku üle 7,5 grammi marihuaanat, mida hoidis oma elukohas aadressil Tallinn
XXX, kus pakendas narkootilise aine väiksemateks kogusteks ning andis ja müüs ajavahemikul
2014 lõpust kuni kinnipidamiseni 24.09.2015 korduvalt Tallinnas Järveotsa tee 2 maja juures
ja teistel eeluurimisel tuvastamata aadressil tuvastatud ja tuvastamata isikutele ebaseaduslikult
edasi.

Selliselt omandas ta 2015 juulis Tallinnas Järveotsa tee 2 maja juures T. Toivonenilt
edasiandmise eesmärgil kahel korral vähemalt 10 grammi marihuaanat korraga.

Nii müüs ta ajavahemikul 2014 lõpp kuni 2015 juuni Tallinnas Järveotsa tee 2 maja juures ja
teistel eeluurimisel tuvastamata aadressidel korduvalt (vähemalt 4-5 korral) 1 gramm
narkootilist ainet marihuaanat korraga XXXebaseaduslikult edasi.

Nii andis ta ajavahemikul 2015 juuni kuni 03.09.2015 korduvalt (vähemalt kolmel korral)
Tallinnas Järveotsa tee 2 maja juures narkootilist ainet marihuaanat XXXebaseaduslikult edasi.

Nii müüs ta ajavahemikul 2015 juuni kuni 07.09.2015.a korduvalt (vähemalt 2-3 korral)
Tallinnas Järveotsa tee 2 maja juures ja teistel eeluurimisel tuvastamata aadressidel narkootilist
ainet marihuaanat 1 gramm korraga XXXebaseaduslikult edasi. Samuti andis ajavahemikul
2015 juuni kuni 2015 septembri algus oma elukohas aadressil Tallinn XXX XXX korduvalt
narkootilist ainet marihuaanat suitsetamiseks edasi.

Nii müüs ta 10.09.2015 kella 17.45 paiku Tallinnas Järveotsa tee 2 maja trepikojas ühel korral
1 gramm narkootilist ainet marihuaanat XXX ebaseaduslikult edasi.

Läbiotsimisel 24.09.2015 aadressil Tallinn XXX leiti rohelised kuivanud taimeosad massiga
5,54 g, mille tetrahüdrokannabinooli (THC) sisaldus on 0,38%; roheline taimepuru massiga
0,52 g, mille tetrahüdrokannabinooli (THC) sisaldus on 0,26%; narkootilise aine marihuaana
jälgedega digitaalkaal, kanepipurustaja ja teisi narkootilise aine ebaseaduslikule käitlemisele
viitavaid esemeid.

Narkootiliste ja psühhotroopsete ning nende lähteainete seaduse (NPALS) § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel või
teaduslikul eesmärgil ning narkootiliste ainetega seotud kuritegude ennetamiseks, avastamiseks
ning tõkestamiseks või nimetatud seaduses ettenähtud õppeotstarbel kasutamise eesmärgil.

Kanep ja selle töötlemisprodukt marihuaana kuuluvad NPALS § 31 lõike 1 ja § 4 lõike 15 alusel
kehtestatud ja sotsiaalministri 18. mai 2005 määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase
arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete I nimekirja.

                                                                                                3
Vastavalt NPALS § 3¹ lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele.
Kümnele inimesele piisab narkojoobe tekitamiseks EKEI kohtutoksikoloogiaeksperdi Mailis
Tõnissoni vastusest järelepärimisele nähtuvalt narkootilise aine marihuaana puhul 7,5 grammist
marihuaanast.

Suures koguses narkootilise aine ebaseadusliku käitlemisega pani Rainer Saariste toime KarS
§ 184 lg 1 järgi kvalifitseeritava kuriteo.

Sõlmitud kokkulepe ning kohtuliku arutamise järeldused
Süüdistatava R. Saariste, kaitsja ja prokuröri vahel sõlmitud kokkuleppe kohaselt taotleb
prokurör kohtus tema süüditunnistamist KarS 184 lg 1 järgi ja karistamist vangistusega 2 aastat
3 kuud. Mõistetud vangistus jätta KarS § 74 lg 1 ja 3 alusel tingimisi täitmisele pööramata 2
aasta 6 kuu pikkuse katseajaga, süüdistatav on kohustatud kriminaalhooldaja järelevalve all
täitma talle pandud kontrollnõudeid ning käitumiskontrolli ajal mitte omama ega tarvitama
narkootilisi või psühhotroopseid aineid. Karistusest lugeda kantuks 1 päev eelvangistust.

Kohtuistungil R. Saariste tunnistas oma süüd, kinnitas, et on kokkuleppest aru saanud ja
nõustub sellega täies ulatuses. Prokurör ja kaitsja jäid sõlmitud kokkuleppe juurde ning palusid
kohtul kokkuleppe võtta aluseks otsuse tegemisel.

Kaitsja ja süüdistatav taotlesid võimalust menetluskulusid tasuda osade kaupa, s.o 12 kuu
jooksul otsuse jõustumisest, kuna kõigi menetluskulude kohene tasumine käib R. Saaristele
ilmselt üle jõu. Tema ülalpidamisel on 2 alaealist last ning tasumisel on 2 pangalaenu.

Kohtuliku arutamise põhjal teeb kohus järelduse, et süüdistatava poolt kokkuleppe sõlmimine
on olnud tema tõelise tahte avaldus ning kriminaalasja menetlemisel on järgitud kõiki
kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
R. Saariste tuleb süüdi tunnistada ja teda karistada vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.

Vastavalt kokkuleppele ning tulenevalt KrMS §-dest 175 lg 1 p 3, 4, 9 ja §-st 180 tuleb
süüdimõistetult välja mõista ka menetluskulud, s.o narkootilise aine ekspertiisitasu, määratud
kaitsjale makstud tasu ja süüdimõistva kohtuotsusega kaasnev sundraha.
Esimese astme kuriteos süüdimõistmise korral on sundraha KrMS § 179 lg 1 p 1 järgi 2,5
kuupalga alammäära, mis alates 01.01.2016 on 1075 eurot.

Arvestades süüdimõistetu varalist seisundit ja resotsialiseerumisväljavaateid, annab kohus
KrMS § 180 lg 3 alusel võimaluse menetluskulude vabatahtlikuks tasumiseks osade kaupa, s.o
12 kuu jooksul alates kohtuotsuse jõustumisest, kuna menetluskulude kohene tasumine käib
talle ilmselt üle jõu.

Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.



                                                                                                4
Jõustunud otsuse täitmise käigus mõjuvate põhjuste olemasolu korral võib süüdimõistetu
elukoha järgse maakohtu täitmiskohtunik KrMS § 424 alusel süüdimõistetu taotlusel oma
määrusega pikendada või ajatada menetluskulude tasumist kuni ühe aasta võrra või määrata
selle tasumine kindlaksmääratud tähtaegadel osade kaupa.

Asitõenditest narkootiline aine tuleb jätta EKEI käsutusse, DVD plaadid kõnesalvestustega jätta
kriminaalasja materjalide juurde ning pakendatud kaal, purustaja, karp ja kilekotid kui
väärtusetud hävitada pärast kohtuotsuse jõustumist.

Menetlusnormid, millest kohus juhindub otsuse tegemisel, on KrMS §-d 175, 180, 179, 248 lg
1 p 5, 249, 311, 313.



Külli Iisop
Kohtunik

/allkirjastatud digitaalselt/




                                                                                             5
