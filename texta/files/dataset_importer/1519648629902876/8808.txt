                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    23.08.2016 Jõhvi kohtumaja


Kriminaalasja number           1-16-4557 (14922700072)

Kohtunik                       Anne PALMISTE

Kohtuistungi sekretär          Jane VÄLI
Prokurör                       Margit LUGA
Asja läbivaatamise kuupäev     23.08.2016
Kriminaalasi                   Katriin           VEERMETSA                 süüdistus
                               Karistusseadustiku §201 lg.2 p.1 järgi
                               kokkuleppemenetluses
Süüdistatav                    Katriin VEERMETS
                               sünd. 10.03.1981, isikukood       48103102223,   xxx
                               karistamata



Juhindudes KrMS §247, §248 lg.1 p.5, §249, §306, §309, §310, §313, §315, §318 lg.1 ja
§319 lg.1, 2, maakohus


OTSUSTAS:


Süüdi tunnistada Katriin VEERMETS Karistusseadustiku §201 lg.2 p.1 järgi ja mõista
karistuseks 3 (kolm) kuud vangistust.

Karistusseadustiku §73 lg.1 alusel määrata, et mõistetud karistust 3 (kolm) kuud
vangistust ei pöörata Katriin VEERMETSA suhtes täielikult täitmisele, kui
süüdimõistetu ei pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.



                                                                                   1
Karistusseadustiku §78 p.1    alusel   hakkab   katseaeg   kulgema   alates   käesoleva
kohtuotsuse kuulutamisest.

Võlaõigusseaduse §1043, §1045 alusel välja mõista Katriin            VEERMETSALT
tsiviilhagi xxx) kasuks 317 (kolmsada seitseteist) eurot 85 senti.

Välja mõista Katriin VEERMETSALT Kriminaalmenetluse seadustiku §179 lg.1 p.2
alusel sundraha seoses teise astme kuriteos süüdimõistmisega 345 (kolmsada
nelikümmend viis) eurot ja Kriminaalmenetluse seadustiku §175 lg.1 p.4 alusel
kaitsjale (vandeadvokaadi vanemabi Irina GROMTSEV) kohtueelses menetluses
makstud tasu eest 144 (ükssada nelikümmend neli) eurot riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
kokku summas 489 (nelisada kaheksakümmend üheksa) eurot tuleb Katriin
VEERMETSAL tasuda ositi 6 (kuue) kuu jooksul alates kohtuotsuse jõustumisest.

Sundraha ja menetluskulud tuleb Katriin VEERMETSAL tasuda Maksu- ja Tolliameti
arveldusarvele:
SEB pangas nr.EE351010052031000004
Swedbank nr.EE502200221014193355
Nordea pangas nr.EE401700017002872300
Danske Bank nr.EE873300333499990003.
Maksekorraldusele tuleb märkida viitenumber 99916700054561 ning selgitus „Katriin
VEERMETS 1-16-4557 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 23.08.2016.


Süüdistus

Katriin Veermets on antud kohtu alla ja teda süüdistatakse selles, et tema, töötades
Viru Vangla üldosakonna spetsialistina, pööras ebaseaduslikult enda kasuks, sõlmides
xxx koos komplektis olevate laadija, kahe aku, USB ja toitejuhtmetega, mille eest
sai endale varalist kasu summas 21 eurot. Peale selle tema, töötades Viru Vangla
kantselei valdkonna spetsialistina, pööras ebaseaduslikult enda kasuks, sõlmides xxx
koos komplektis oleva koti, akulaadija, USB ja toitejuhtmete, aku ja mälukaardiga,
mille eest sai endale varalist kasu summas 91,30 eurot. Peale selle tema, töötades
Viru Vangla kantselei valdkonna spetsialistina, pööras ebaseaduslikult enda kasuks,
xxx koos komplektis oleva koti, akulaadija, USB ja toitejuhtmete, aku ja
mälukaardiga, mille eest sai endale varalist kasu summas 91,30 eurot.

Seega pani toime talle usaldatud muu võõra vara ebaseaduslikult enda kasuks
pööramise isikuna, kes on varem toime pannud omastamise, s.o KarS §201 lg.2 p.1

                                                                                     2
järgi kvalifitseeritava kuriteo.


Kokkulepe

Abiprokurör Margit Luga, süüdistatav Katriin Veermets ja tema kaitsja
vandeadvokaadi vanemabi Irina Gromtsev sõlmisid 20.05.2016 kokkuleppe, mille
kohaselt süüdistatav ja tema kaitsja nõustusid kuriteo kvalifikatsiooniga, tekitatud
kahju laadi ja suurusega ning jõudsid kokkuleppele prokuröri poolt kohtus nõutava
karistuse liigis ja määras. KarS §201 lg.2 p.1 ettenähtud kuriteo toimepanemise eest
nõuab prokurör kohtus süüdistatavale karistuseks 3 kuud vangistust. KarS §73 lg.1,
3 alusel mõistetavat karistust täitmisele mitte pöörata, kui Katriin Veermets 1. aastase
katseaja jooksul ei pane toime uut tahtlikku kuritegu. Katriin Veermets võtab õigeks
xxx poolt esitatud tsiviilhagi summas 317,85 eurot ja on nõus selle hüvitamisega.
VÕS §1043 alusel mõista välja tekitatud kahju summas 317,85 eurot xxx kasuks.
Süüdimõistmise korral kuuluvad Katriin Veermetsalt väljamõistmisele riigi tuludesse:
KrMS §175 lg.1 p.4 alusel           kohtueelses menetluses osutatud õigusabi eest
vandeadvokaadi vanemabi .Irina Gromtsevile summas 144.00 eurot KrMS §175 lg.1
p.9 alusel süüdimõistva kohtuotsusega kaasnev sundraha 1,5 kuupalga alammääras,
s.o. summas 645 eurot.
Seoses asjaoludega, et Katriin Veermets on juba pikemat aega töötu, tema
ülalpidamisel on kaks alaealist last ja tegemist on kokkuleppemenetlusega, siis
KrMS §180 lg.3 alusel kuulub osa menetluskuludest (300 eurot sundrahast) riigi
kanda jätmisele. Ülejäänud osas, s.o 489 euro tasumine määrata ositi 6. kuu jooksul
alates kohtuotsuse jõustumisest.


Maakohtu istung

Abiprokurör Margit Luga jäi maakohtu istungil kokkuleppe juurde, palus Katriin
Veermets Karistusseadustiku §201 lg.2 p.1 järgi süüdi tunnistada ning mõista karistus
vastavalt kokkuleppes sätestatule.

Süüdistatav Katriin Veermets jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Katriin Veermetsale on esitatud süüdistus talle usaldatud muu võõra vara
ebaseaduslikult enda kasuks pööramises isikuna, kes on varem toime pannud
omastamise, s.o KarS §201 lg.2 p.1 järgi kvalifitseeritava kuriteo.
Maakohus leiab, et Katriin Veermets tuleb Karistusseadustiku §201 lg.2 p.1 järgi
süüdi tunnistada.



                                                                                      3
Karistusseadustiku §201 lg.2 p.1 näeb karistusena ette rahalise karistuse või kuni
viieaastase vangistuse.

Maakohus nõustub kokkuleppes sisalduva karistuse liigiga ja leiab, et nimetatud
karistuse liik vastab toimepandud kuriteo asjaoludele ning süüdistatava isikule.
Kriminaalasja materjalide kohaselt on süüdistatav varem kriminaalkorras karistamata.
Arvestada tuleb ka süüdimõistva kohtuotsusega kaasnevaid kriminaalmenetluse
kulusid.

Maakohus nõustub ka kokkuleppes sisalduva karistuse määraga – vangistus 3 kuud,
mis jäetakse tingimisi kohaldamata, kui süüdistatav 1 aasta pikkuse katseaja jooksul
ei pane toime uut tahtlikku kuritegu. Karistuse suuruse määramisel on maakohtu
hinnangul arvestatud konkreetse kuriteo raskust, selle toimepanemise asjaolusid ja
süüdistatava isikut.

VÕS §1043 kohaselt peab teisele isikule õigusvastaselt kahju tekitanud isik kahju
hüvitama, kui ta on kahju tekitamises süüdi või vastutab kahju tekitamise eest
vastavalt seadusele.

VÕS §1045 lg.1 p.5 kohaselt on kahju tekitamine õigusvastane siis, kui see tekitati
kannatanu omandi või sellega sarnase õiguse või valduse rikkumisega.

Eeltoodu alusel nõustub maakohus süüdistatavaga sõlmitud kokkuleppes tooduga selles
osas, et xxx tsiviilhagi kuulub rahuldamisele summas 317,85 eurot ning kuulub
väljamõistmisele Katriin Veermetsalt.

Vastavalt Kriminaalmenetluse seadustiku      §180   lg.1   kuuluvad   süüdimõistetult
väljamõistmisele kriminaalmenetluse kulud.

Arvestades süüdistatava varalist seisundit (isik on pikemat aega töötu ja tema
ülalpidamisel on kaks alaealist last), tuleb sundraha summas 300 € jätta KrMS §180
lg.3 alusel Eesti Vabariigi kanda.

Eeltoodu alusel kuuluvad Katriin Veermetsalt väljamõistmisele sundraha summas 345
€ ja kaitsjatasu kohtueelses menetluses summas 144 €, kokku 449 €.

Kriminaalmenetluse seadustiku §180 lg.3 alusel kuuluvad kriminaalmenetluse kulud
tasumisele ositi 6 (kuue) kuu jooksul alates kohtuotsuse jõustumisest.

Süüdistatav Katriin Veermets kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 20.05.2016 abiprokurör Margit Luga, süüdistatav
Katriin Veermetsa ja tema kaitsja vandeadvokaadi vanemabi Irina Gromtsevi poolt
sõlmitud kokkuleppe.




                                                                                   4
(allkirjastatud digitaalselt)
Anne PALMISTE
kohtunik




                                5
