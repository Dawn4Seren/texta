                      KOHTUMÄÄRUS

Kohus                             Tartu Ringkonnakohus

Kohtukoosseis                     Kai Kullerkupp, Üllar Roostoja, Triin Uusen-Nacke

Määruse tegemise aeg ja koht      5. september 2016 Tartu

Tsiviilasja number                2-16-7024

Tsiviilasi                        Vjatšeslav Jegorovi hagi Vaivara valla (Vaivara
                                  Vallavalitsuse kaudu) vastu omandiõiguse tuvastamiseks
Vaidlustatud kohtulahend          Viru Maakohtu 18. mai 2016 määrus

Kaebuse esitaja ja kaebuse liik   Vjatšeslav Jegorovi määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitaja (hageja): Vjatšeslav Jegorov
                                  (isikukood: XXXXXXXXX); esindaja Irina Kuzmina
esindajad                         Vastustaja (kostja): Vaivara vald (Vaivara Vallavalitsuse
                                  kaudu) (registrikood: 75010200)
RESOLUTSIOON                      1. Rahuldada Vjatšeslav Jegorovi määruskaebus.
                                  2. Tühistada Viru Maakohtu 18. mai 2016 määrus ning saata
                                  asi maakohtule hagiavalduse menetlusse võtmise
                                  otsustamiseks.
Menetluskulude jaotus             Menetluskulude jaotuse otsustab maakohus lõpplahendis

Edasikaebamise kord               Menetlusosalisel on õigus esitada määruskaebus Riigikohtule 15
                                  päeva jooksul alates käesoleva määruse kättetoimetamisest.
                                  Hagimenetluses      Riigikohtus     võib        menetlusosaline
                                  menetlustoiminguid teha ning avaldusi ja taotlusi esitada üksnes
                                      vandeadvokaadi vahendusel, kui seaduses ei ole sätestatud
                                      teisiti.
                                      Juhul, kui menetlusosaline taotleb menetlusabi, peab ta esitama
                                      tähtaja kestel määruskaebuse. Kaebuse põhjendamiseks või
                                      riigilõivu tasumiseks või kaebuses esineva sellise puuduse
                                      kõrvaldamiseks, mis on seotud menetlusabi taotlemisega, annab
                                      kohus mõistliku tähtaja pärast menetlusabi taotluse lahendamist,
                                      kui nimetatud taotlus ei ole esitatud põhjendamatult või tähtaja
                                      pikendamise eesmärgil.

ASJAOLUD
1. Vjatšeslav Jegorov (hageja) esitas 3. mail 2016 hagiavalduse Vaivara valla (Vaivara
Vallavalitsuse kaudu) (kostja) vastu omandiõiguse tunnustamiseks. Hagiavalduse kohaselt
müüs Vasily Anikhovskiy 7. juulil 2001 aiandusühistus Koidu Valgus hagejale krundi nr XXX
koos sellel asuvate hoonetega. Müük vormistati vastavalt tollel ajal kehtivale tavale, ehk müüja
kirjutas aiandusühistule avalduse aiandusühistust liikmena väljaastumiseks ning hageja
avalduse tema aiandusühistu liikmeks vastuvõtmiseks. Maatükk Koidu Valgus XXX ei ole
kantud kinnistusraamatusse, tal puudub ehitusregistri kood. Tegemist on reformimata
riigimaaga. Hageja maa erastamise avaldust ei ole vastu võetud.

MAAKOHTU SEISUKOHT
2. Viru Maakohus keeldus 18. mai 2016 määrusega hagiavalduse menetlusse võtmisest ning
jättis menetluskulud hageja kanda.
Tsiviilkohtumenetluse seadustiku (TsMS) § 371 lg 2 p 2 kohaselt võib kohus jätta hagiavalduse
menetlusse võtmata, kui hagi ei ole esitatud hageja seadusega kaitstud õiguse ega huvi kaitseks
või eesmärgil, millele riik peaks andma õiguskaitset, või kui hagiga ei ole hageja taotletavat
eesmärki võimalik saavutada.
Hagiavalduse kohaselt soovib hageja, et tuvastatakse omandiõigus ostu-müügilepingu alusel.
Maakohtu määruse põhjenduste kohaselt ei anna nimetatud nõude esitamine kostja vastu hageja
poolt oodatud seadusega ettenähtud kaitset. Hagejal on võimalus vaidluse lahendamiseks
kohtuväliselt. Kostja võttis erastamise avalduse vastuvõtmisest keeldumise aluseks 25. augusti
1999 AÜ Koidu Valgus ühistu liikmete nimekirja. Maakohtu määruse põhjenduste kohaselt on
ühistu liikmetel võimalik kutsuda kokku uus üldkoosolek, kus kinnitatakse ka 25. augusti 1999
nimekirja lisad või koostatakse uus nimekiri. 25. augusti 1999 nimekirja lisadeks saab
muuhulgas olla V. Anikhovskiy 7. juuli 2001 avaldus enda nime kustutamiseks kooperatiivi
liikmete nimekirjast seoses krundi ja hoonete müügiga, hageja 7. juuli 2001 avaldus enda AÜ
Koidu Valgus liikmeks vastuvõtmiseks, AÜ Koidu Valgus 9. septembri 2011 vallasvara
üleandmise akt nr 77 ning V. Anikhovskiy seadusjärgse pärimisõiguse tunnistus. Seejärel saab
aiandusühistu esitada uue üldkoosoleku protokolli koos lisadega kostjale.
Ostu-müügileping hageja ja V. Anikhovskiy vahel on sõlmitud 7. juulil 2001 lihtkirjalikult.
Vaidlust ei ole, et tegemist oli sel hetkel ning ka käesoleval ajal vallasvaraga. 2001. aastal
kehtinud asjaõigusseaduse (AÕS) § 92 lg 3 nägi ette, et vallasomandi üleminekuks pidi olema
õiguslik alus. Asjaõiguslik kokkulepe on pooltevaheline kokkulepe, kus lepitakse kokku, et
omand teatud asjale (antud juhul krunt nr XXX koos hoonetega) läheb üle omandajale (hagejale).
Asjaõiguslikule kokkuleppele ei kehtinud sel ajal vorminõuet, sellest pidi nähtuma poolte tahe.
Üleandmine pidi toimuma õiguslikul alusel, mis väljendus vastavas lubatud võlaõiguslikus
tehingus, eelkõige müügilepingus. Kuni 1. juulini 2002 kehtinud tsiviilkoodeksi (TsK) § 138

                                               2
nägi ette omandiõiguse tekkimise lepingu alusel, mis tekkis asja üleandmise momendil. Ostu-
müügilepingu sõlmimise ajal ei näinud seaduseandja ette notariaalset kinnitatud vormi. AÕS ei
kehtestanud vallasomandi üleminekul asjaõigusliku kokkuleppe kohustuslikku vormi.
Eeltoodu alusel leidis maakohus, et hagi ei ole esitatud hageja seadusega kaitstud õiguse ega
huvi kaitseks ning eesmärgil, millele riik peaks andma õiguskaitset, samuti ei ole hageja
taotletavat eesmärki võimalik saavutada.

MÄÄRUSKAEBUSE ESITAJA TAOTLUS JA PÕHJENDUSED
4. Hageja esitas maakohtu määruse peale määruskaebuse, milles palub tühistada maakohtu
määrus ning teha uus määrus, millega võtta hageja hagiavaldus menetlusse.
Määruskaebuse kohaselt on maakohus väga kitsalt käsitlenud hageja avaldust ning hagi
perspektiive. Maakohus oleks pidanud tehingu ja asjaolude tõlgendamisel lähtuma tehingut
teinud isikute tegelikust tahtest ning eelistama sellist tõlgendust, mille kohaselt jääb tehing
kehtima võimalikult suures osas.
Maakohus on andnud hagi käiguta jätmisel hagejale ebapiisavalt juhiseid hagiavalduses
esinevate puuduste kõrvaldamiseks ja hinnanud ebaõigesti hageja eesmärke. Tsiviilasjas
nr 2-15-12747 jäeti hageja avaldus rahuldamata seetõttu, et hageja ei suutnud iseseisvalt
tähtajaks koguda kohtu poolt nõutud dokumente.
Maakohtu poolt hagi menetlusse võtmisest keeldumine ei ole TsMS § 371 lg 2 p 2 järgi
põhjendatud.

RINGKONNAKOHTU SEISUKOHT
5. Ringkonnakohus leiab, et maakohtu määrus tuleb tühistada määruskaebuses esitatud
põhjendustest olenemata menetlusnormi olulise rikkumise tõttu ning tsiviilasi tuleb saata
maakohtule tagasi hagiavalduse menetlusse võtmise otsustamiseks.
Vaidlustatud määrusega on maakohus keeldunud hagi TsMS § 371 lg 2 p 2 alusel menetlusse
võtmisest. Viidatud sätte kohaselt ei võta kohus hagiavaldust menetlusse, kui hagi ei ole
esitatud hageja seadusega kaitstud õiguse ega huvi kaitseks või eesmärgil, millele riik peaks
andma õiguskaitset, või kui hagiga ei ole hageja taotletavat eesmärki võimalik saavutada.
Maakohus leidis, et hagejal on võimalus kohtuväliselt vaidlus lahendada, s.t hageja nõude
esitamine kostja vastu ei anna hagejale oodatud seadusega ettenähtud kaitset.
Ringkonnakohus maakohtu põhjendustega ei nõustu. TsMS § 3 lg 3 kohaselt peab isik seaduses
ettenähtud juhul olema enne kohtusse pöördumist läbinud kohtueelse menetluse.
Ringkonnakohus märgib, et hageja nõude puhul, s.o omandiõiguse tunnustamine, ei ole ette
nähtud kohustuslikku kohtueelse menetluse liiki. Seega ei tulene seadusest maakohtu hagi
menetlusse võtmisest keeldumine põhjusel, et hagejal on võimalik lahendada vaidlus
kohtuväliselt.
Maakohus on vääralt sisustanud TsMS § 372 lg 2 p 2 tähendust ning selle alusel hagi menetlusse
võtmisest keeldunud. Viidatud sätte järgi võib jätta hagi menetlusse võtmata, kui sellise hagi
esitamine on õiguslikult võimatu ning selle sätte kohaldamisel ei saa hinnata tõendeid
(Riigikohtu 2. mai 2012 määrus tsiviilasjas nr 3-2-1-31-12, p 13; 9. oktoobri 2013 määrus
tsiviilasjas nr 3-2-1-95-13, p 12; 16. detsembri 2015 määrus tsiviilasjas nr 3-2-1-149-15, p 10).
Seega tuli maakohtul hinnata, kas hagis esitatud asjaolude tõesuse korral on õigusnormide
alusel võimalik hagi rahuldada. Ringkonnakohtu hinnangul on maakohus vaidlustatud
määruses ka möönnud, et hageja nõude rahuldamine, nt kohtuväliselt, võib olla iseenesest


                                               3
võimalik. Seega ei ole nõude esitamine õiguslikult võimatu ning maakohus keeldus
põhjendamatult hagiavalduse menetlusse võtmisest.
6. Kuna maakohtu määrus tühistatakse ja asi saadetakse maakohtule hagi menetlusse võtmise
otsustamiseks, jääb menetluskulude jaotus TsMS § 173 lg 3 teise lause järgi maakohtu
otsustada.



  /allkirjastatud digitaalselt/   /allkirjastatud digitaalselt/   /allkirjastatud digitaalselt/

        Kai Kullerkupp                  Üllar Roostoja                Triin Uusen-Nacke




                                             4
