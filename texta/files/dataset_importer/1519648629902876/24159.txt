                              KOHTUOTSUS
                               EESTI VABARIIGI NIMEL



Kohus                          Pärnu Maakohus

Kohtunik                       Indrek Saar

Kohtuistungi sekretär
                               Aivi Meister
Prokurör                       Milvi Pruus

Otsuse tegemise aeg ja koht    08.veebruar 2016.a Rapla

Kohtuistungi toimumise aeg
                               08.veebruar 2016.a.
Kriminaalasja number           1-16-1000

Kriminaalasi                   Raimo Sassiadi             süüdistusasi   KarS    §   424    järgi
                               kokkuleppemenetluses.
Süüdistatav                    Raimo Sassiad, isikukood 36005146023, EV kodanik, emakeel
                               eesti,    põhiharidusega, kriminaalkorras karistamata, töötu,
                               elukoht xxxxxxx maakond xxxxxxx xxxxxxx xxxxx


Kohaldatud menetlusnormid      KrMS §§ 248 lg 1 p 5, 315, 318 lg 3 p 4 ning 319 lg 1 ja 2



RESOLUTSIOON

Süüdi tunnistada Raimo Sassiad kuriteos KarS § 424 järgi ja karistada teda vangistusega kuus (6)
kuud, millest kahtlustatavana kinnipidamisega 06.-08.veebruarini 2016.a. on kolm (3) päeva
kantud ja vangistuse kandmata osaks jääb viis (5) kuud ja kakskümmend kaheksa (28) päeva.

KarS § 74 lg 1 kohaselt ei pöörata vangistust täitmisele, kui Raimo Sassiad kaheksateist (18)
kuulise katseaja jooksul ei pane toime tahtlikku kuritegu, täidab KarS § 75 lg 1 ette nähtud
käitumiskontrolli nõudeid: elab kohtule avaldatud elukohas, ilmub määratud aegadel
kriminaalhooldaja juurde registreerimistele, allub oma elukohas kriminaalhooldaja kontrollile,
esitab kriminaalhooldajale andmeid oma kohustuste täitmise ja elatusvahendite kohta, Eesti
Vabariigi piires kauemaks kui viieteistkümneks päevaks oma elukohast lahkumiseks, Eesti
Vabariigist lahkumiseks, väljaspool Eesti Vabariiki viibimiseks ja elu- või töökoha vahetamiseks
taotleb kriminaalhooldajalt eelneva loa.

Katseaja algust arvestatakse kohtuotsuse kuulutamisest.

Lisakaristusena võtta Raimo Sassiadilt ära mootorsõiduki juhtimise õigus tähtajaga kuus (6) kuud.
Karistuse tähtaega arvestatakse kohtuotsuse jõustumise päevast. Viie päeva jooksul arvates
kohtuotsuse jõustumisest on Raimo Sassiad kohustatud loovutama juhitunnistuse Maanteeameti
liiklusregistrile.

Välja mõista Raimo Sassiadilt riigi tuludesse 322.50 eurot ja 48 eurot kaitsja tasu hüvituseks.

Sundraha on võimalik tasuda ositi kaheteist (12) kuu jooksul arvates kohtuotsuse jõustumisest, s.o
ühes kuus 30.88 eurot Maksu- ja Tolliameti kontole nr EE351010052031000004 SEB Pank AS-is,
EE502200221014193355 Swedbank AS-is, EE401700017002872300 Nordea Bank Finland PLC
Eesti filiaalis või EE873300333499990003 Danske Bank AS Eesti filiaalis. Tasumisel märkida
viitenumber 99916700010071 ja selgituseks kohtuasja nr 1-16-1000. Esimese osamakse
mittetasumise korral saadetakse kohtuotsus sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast apellatsiooni Tallinna Ringkonnakohtule. Apellatsiooni saab esitada
kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust.
Apellatsiooni mitteesitamise korral jõustub kohtuotsus 26.veebruarist 2016.a. ja samast kuupäevast
algab lisakaristuse tähtaeg.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Raimo Sassiadi süüdistatakse selles, et ta 06.veebruaril 2016.a. kella 18.30 paiku juhtis Rapla
maakonnas Kohilas Viljandi maantee ja Välja tänava ristmikul sõiduautot Kia registrimärgiga xxx
xxx alkoholijoobe seisundis- tema poolt välja hingatud õhus leidus ühe liitri kohta 1,42 milligrammi
etanooli.

Raimo Sassiadi tegu on kvalifitseeritud KarS § 424 ette nähtud kuriteona.

Süüdistatava ja prokuröri vahel sõlmitud kokkuleppe kohaselt on karistuseks vangistus kuus (6)
kuud, mida ei pöörata KarS § 74 lg 1 kohaselt täitmisele kaheksateist (18) kuulise katseajaga.
Kokkulepe näeb ette ka lisakaristuse, milleks on mootorsõiduki juhtimise õiguse äravõtmine kuueks
kuuks.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja
menetlemisel on järgitud kokkuleppemenetluse sätteid. Seepärast tuleb teha vastavalt kokkuleppele
süüdimõistev otsus.



(allkirjastatud digitaalselt)

Indrek Saar
