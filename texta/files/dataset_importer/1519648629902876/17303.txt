                                KOHTUOTSUS
                               (TAGASELJAOTSUS)
                                Eesti Vabariigi nimel

Kohtuasja number                2-15-125494
Otsuse tegemise aeg ja koht     26. aprill 2016. a, Jõhvi
Kohus                           Viru Maakohus
Kohtunik                        Viljo Junolainen
Kohtuasi                        AS Starman hagi I. V.i vastu 377,55 euro võlgnevuse ja
                                lisanduva viivise nõudes
Kohtuistungi toimumise aeg      Kirjalik menetlus
Hagihind                        420,55 eurot


Menetlusosalised                Hageja:              AS Starman (RK 10069659 aadress:
                                                     Akadeemia tee 28, 12618 Tallinn)
                                Hageja               Kadri     Timuska    (OÜ    Julianuse
                                lepinguline          Õigusbüroo, volikirja alusel, e-post:
                                esindaja:            jurist@julianus.ee )
                                Kostja:              I. V. (IK xxx, viimane teadaolev
                                                     elukoht: xxx, tegelik elukoht teadmata)




RESOLUTSIOON


1. Hagi rahuldada tagaseljaotsusega.

2. Välja mõista I. V.ilt AS Starman kasuks võlgnevus 377 (kolmsada seitsekümmend
seitse) eurot 55 senti.

3. Välja mõista I. V.ilt AS Starman kasuks viivis protsendina põhinõudelt alates
15.02.2016. a kuni põhinõude (235,61 eurot) täitmiseni viivisemääraga 0,05% päevas
tasumata võlasummalt.

4. Menetluskulud jätta kostja I. V.i kanda.

4.1 Välja mõista I. V.ilt AS Starman kasuks menetluskulud summas 278 (kakssada
seitsekümmend kaheksa) eurot ja 95 senti.

4.2 Välja mõista I. V.ilt AS Starman kasuks viivis menetluskuludelt (278,95 eurot) alates
kohtulahendi jõustumisest kuni täitmiseni VÕS § 113 lg 1 sätestatud määras.

                                                                                           1(4)
5. Tagaseljaotsus kuulub viivitamatult täitmisele.

6. Toimetada kohtuotsuse (tagaseljaotsuse) ärakiri kostjale, I. V.ile, kätte avalikult.


EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).

Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD


1. AS Starman esitas hagi I. V.i vastu võlgnevuse nõudes ja menetluskulude hüvitamiseks.

Hagiavalduse kohaselt sõlmis kostja hagejaga 08.11.2011. a liitumise ja teenuse
osutamiselepingu, mille alusel osutati kostjale Starman teenuseid: Start M-Internet+, R-
DigiTV, kostja rentis sama lepinguga hagejalt teenuse kasutamiseks vajaminevaid seadmeid.
Hageja on endale võetud kohustusi täitnud ja esitanud kostjale igakuiseid arveid teenuste
kasutamise eest. Kostja ei ole korrektselt esitatud arveid tasunud. Hagiavalduse esitamise ajaks
on kostja põhivõlgnevus 235,61 eurot, hagi esitamise ajaks sissenõutavaks muutunud viivis
141,94 eurot – kokku 377,55 eurot.

Hageja palub kostjalt välja mõista menetluskulud 278,95 eurot (sh maksekäsu kiirmenetluses
tasutud riigilõiv 45 eurot, hagiavalduse esitamisel täiendav riigilõiv 55 eurot ja õigusabikulu
178,95 eurot).

2. Hagiavalduses märkis hageja kostja elukohaks xxx Rahvastikuregistri andmetel I. V.i elukoht
Kohtla- Järve linn ja sideaadressiks xxx. Maksu- ja Tolliameti andmetel I. V. ei tööta. Kohus
edastas kostjale dokumendid aadressile xxx ja xxx“. Kohtudokumendid tagastati märkega,
„hoiutähtaja möödumisel/ kostja ei ela nimetatud aadressil“. Kohtudokumendid on saadetud kostja
e-posti aadressidele xxx - puudub vastus, xxx – aadress kehtetu.



                                                                                                  2(4)
Seoses sellega, et I. V.i tegelik asukoht oli teadmata, toimetati kostjale hagimaterjalid kätte
avalikult, väljaande Ametlikud Teadaanded kaudu 24. märtsil 2016. a. TsMS § 317 lg 5 kohaselt
loetakse dokument avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Hagimaterjalid loetakse kostjale kättetoimetatuks
08.04.2016. a. Kohus kohustas kostjat 14 päeva jooksul kirjalikult vastama. Kohtuteates selgitati
kostjale hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED


4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1, TsMS § 367.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


Menetluskulud


7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.

Hageja menetluskulud on riigilõiv maksekäsu kiirmenetluse avalduselt 45 eurot, riigilõiv
hagiavalduselt 55 eurot, õigusabikulud 178,95 eurot, kokku 278,95 eurot. Kohus mõistab
kostjalt hageja kasuks menetluskulude katteks 278,95 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 2.

TsMS § 177 lg 2 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda


                                                                                                     3(4)
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik




                                                                                             4(4)
