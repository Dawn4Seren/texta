                          KOHTUMÄÄRUS
                         Rahatrahvi asendamine üldkasuliku tööga


Määruse tegemise aeg ja koht      Tartu Maakohtu Viljandi kohtumaja     30. november 2016
Väärteoasja number                 nr 4-16-8119 (2840,14,001625)

Lahend väärteomenetluses          Politsei- Ja Piirivalveameti Lõuna prefektuuri 19.09.2014
                                  otsus Marko Saarmani (Saarman) karistamises
                                  karistusseadustiku (KarS) 63 lg 1; liiklusseaduse (LS) §
                                  201 lg 2 järgi rahatrahviga 250 trahviühikut, s.o 1000
                                  eurot
Kohtunik                          Kadi Aavik
Taotlus                           väärteoasjas asenduskaristuse kohaldamine
Taotluse esitaja                  Politsei- ja Piirivalveameti Lõuna Prefektuur
Süüdlane                          Marko Saarman (isikukood 38207116033; elukoht xxxx
                                  xx x-x xxxxx xxxxxxxx xxxxxxxxxx xxxx xxxxxxxxxx
Kohtutäitur                       Rita Lohu

RESOLUTSIOON

Juhindudes KarS §-st 48, §-st 69, §-st 72, TMS § 201 lg-st 1 ning VTMS §-st 2071, §-st 211,
kohus määras:

1. Rahuldada Politsei- Ja Piirivalveameti Lõuna prefektuuri avaldus rahatrahvi
   asendamiseks.
2. Asendada Marko Saarmanile kohtuvälise menetleja Politsei- Ja Piirivalveameti Lõuna
   prefektuuri 19.09.2014.a. otsusega mõistetud tasumata rahatrahv 250 trahviühikut
   arestiga 25 (kakskümmend viis) päeva ning asendada arest üldkasuliku tööga 25
   (kakskümmend viis) tundi, mis tuleb teostada 1 (ühe) kuu jooksul alates kohtumääruse
   jõustumisest.
3. Üldkasuliku töö teostamiseks tuleb Marko Saarmanil pärast kohtumääruse jõustumist
   viivitamatult ühendust võtta Lõuna prefektuuri Tartu politseijaoskonna ennetus- ja
   menetlustalituse menetlusteenistuse vanemspetsialisti Anžela Murumägiga, tel:
   7308786, 57705922, Tartu, Riia 132, anzela.murumagi@politsei.ee.
4. Selgitada Marko Saarmanile, et KarS § 69 lg 6 kohaselt, kui süüdlane hoidub kõrvale
   üldkasuliku töö tegemisest, võib kohus pöörata aresti täitmisele.
5. Määrus saata täitmise korraldamiseks Politsei- ja Piirivalveameti Lõuna prefektuurile,
   süüdlasele ja teadmiseks kohtutäiturile.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada

                                               1
määruskaebus Tartu Maakohtu Viljandi kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.


ASJAOLUD JA MENETLUSE KÄIK

Sissenõudja Politsei- ja Piirivalveameti Lõuna Prefektuur esitas 08.11.2016 kohtule juhindudes
KarS §-st 72 ja TMS §-st 201 avalduse süüdlasele Marko Saarmanile määratud rahatrahvi
asendamiseks arestiga.

Politsei- ja Piirivalveameti Lõuna Prefektuur määras 19.09.2014.a. väärteoasjas nr
2840,14,001625 isikule, arvestades KarS § 63 lg 1, liiklusseaduse (LS) § 227 lg 2 , LS § 201 lg 2
alusel rahatrahvi 250 trahviühikut, s.o 1000 eurot. Otsus jõustus 08.10.2014.a. Kuna Marko
Saarman ei tasunud rahatrahvi vabatahtlikult, alustas kohtutäitur Rita Lohu tema suhtes
19.11.2014.a antud väärteoasjas täitemenetluse. Kohtutäitur teavitas 18.10.2016 kohtuvälist
menetlejat eelnimetatud rahatrahvi täitmise võimatusest, kuna puudub vara, millele sissenõuet
pöörata. Menetlusalune isik Marko Saarman ei ole tasunud rahatrahvi väärteoasjas summas 1000
eurot.

Menetlusosalise seisukoht 30.11.2016 kohtuistungil

Süüdlane kaitsja osalemist asenduskaristuse kohaldamise menetluses ei taotlenud. Süüdlane
avaldas, et teadis, et mingi trahv tal on, aga ei tundnud selle vastu huvi. Isikul on veel täitmata
riiginõudeid. Süüdlane avaldas kohtus soovi teha aresti kandmise asemel üldkasulikku tööd (tl
7), allkirjastades sellekohase nõusoleku. Süüdlase hinnangul võimaldab tema tervis üldkasulikku
tööd teha ning töö saaks tehtud ühe kuu jooksul kohtumääruse jõustumisest. Selleks nõustus ta
pöörduma kohtu nimetatud üldkasulikku tööd korraldava politseiametniku poole viivitamatult
pärast kohtumääruse jõustumist. Samuti andis süüdlane kohtule oma aadressi ja kontaktandmed,
mille kaudu on üldkasulikku tööd korraldaval politseiametnikul temaga võimalik ühendust saada.

KOHTU PÕHJENDUSED

Kohus leiab, et Politsei- ja Piirivalveameti avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile. KarS § 72 lg 3 kohaselt on aresti alammääraks üks
päev. KarS § 69 lg 1 kohaselt võib kohus aresti asendada üldkasuliku tööga. Ühele päevale
arestile vastab üks tund üldkasulikku tööd, mida ei mõisteta vähem kui viis tundi. Arest või
vangistus asendatakse üldkasuliku tööga üksnes süüdlase nõusolekul.

Avaldaja on sissenõudjana usaldusväärselt esitanud kohtule asjaolud, millest selgub, et süüdlane
Marko Saarman ei ole tähtaegselt rahatrahvi tasunud ja esinevad TMS §-s 201 sätestatud
asjaolud – isikul ei ole vara, millele sissenõuet pöörata. See nähtub täitemenetluse tulemustest ja
süüdlase enda kohtus avaldatust. Seega on täitemenetluses osutunud rahatrahvi täitmine
                                                2
võimatuks. Kohtule esitatud andmete kohaselt on tasumata rahatrahvi suurus 1000 eurot, mis
tuleb juhindudes VTMS § 211 lg-st 1 ja KarS §-st 72 asendada 25 päevase arestiga. Kuivõrd
Marko Saarman on kohtuistungil avaldanud nõusolekut ja soovi teha aresti kandmise asemel
üldkasulikku tööd, on kohtu hinnangul põhjendatud KarS § 69 lg 1 alusel asendada talle
kohaldatav arest 25 tunni üldkasuliku tööga, mis tuleb ära teha ühe kuu jooksul alates
kohtumääruse jõustumisest.

Kohus selgitab, et KarS § 69 lg 2 kohaselt ei tohi üldkasuliku töö kestus ületada kaheksat tundi
päevas. Kui süüdlane teeb üldkasulikku tööd muust tööst ja õpingutest vabal ajal, ei tohi
üldkasuliku töö kestus ületada nelja tundi päevas. Üldkasuliku töö eest süüdlasele tasu ei maksta.
KarS § 69 lg 6 järgi, kui süüdlane hoidub kõrvale üldkasuliku töö tegemisest, võib kohus pöörata
süüdlasele mõistetud aresti täitmisele. Aresti täitmisele pööramisel arvestatakse karistusest
kantuks süüdlase tehtud üldkasulik töö, mille üks tund võrdub ühe päeva arestiga. Alla
kümnepäevase aresti täitmisele pööramise korral arvestatakse karistusest kantuks süüdlase tehtud
üldkasuliku töö tunnid proportsionaalselt mõistetud arestiga.

Vastavalt VTMS § 2071 lg-le 1 ja 2 saadetakse üldkasuliku töö täitmisele pööramiseks jõustunud
kohtulahend süüdlase elukoha järgsele prefektuurile. Kohtulahendi saanud prefekt määrab
ametniku, kelle ülesanne on kontrollida süüdlase poolt üldkasuliku töö teostamist.


(allkirjastatud digitaalselt)

Kadi Aavik
Kohtunik




                                                3
