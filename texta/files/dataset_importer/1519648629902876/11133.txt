                               KOHTUOTSUS
                                (TAGASELJAOTSUS)
                                 Eesti Vabariigi nimel

Kohtuasja number                 2-15-128385
Otsuse tegemise aeg ja koht      05. juuli 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         AS STV hagi S. K.i vastu võlgnevuse ja viiviste 205, 87
                                 euro nõudes
Kohtuistungi toimumise aeg       Kirjalik menetlus
Hagihind                         205,87 eurot


Menetlusosalised                 Hageja               AS STV (RK 10059388, asukoht: Valge
                                                      6-4, Tallinn)
                                 Hageja esindaja:     Kadri Timuska (volikirja alusel, e-post:
                                                      jurist@julianus.ee )
                                 Kostja:              S. K. (IK xxx, elukoht: xxx; tegelik
                                                      elukoht teadmata)


RESOLUTSIOON

1. Hagi rahuldada tagaseljaotsusega.

2. Välja mõista S. K.ilt AS STV kasuks võlgnevus 205 (kakssada viis) eurot 87 senti.

3. Menetluskulud jätta kostja S. K.i kanda.

3.1 Välja mõista S. K.ilt AS STV kasuks menetluskulud summas 234 (kakssada
kolmkümmend neli) eurot 78 senti.

3.2 Välja mõista kostjalt S. K.ilt AS STV kasuks viivis menetluskuludelt (234,78 eurot)
alates kohtulahendi jõustumisest kuni täitmiseni VÕS § 113 lg 1 2. lauses sätestatud
määras.

4.      Tagaseljaotsus kuulub viivitamatult täitmisele.

5.      Toimetada kohtuotsuse (tagaseljaotsuse) ärakiri kostjale kätte avalikult, avaldades
selleks tagaseljaotsuse resolutsiooni väljaandes Ametlikud Teadaanded.
                                                                                             1(3)
EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1. AS STV esitas Viru Maakohtule hagi S. K.i võlgnevuse ja viiviste 205,87 euro nõudes.
Hagiavalduse kohaselt sõlmisid hageja ja kostja tüüptingimustega liitumislepingu nr 440791
(lepinguga liitus kostja STV Digi Kodu R paketi teenustega aadressil xxx,). Pooled sõlmisid
17.01.2012 seadme kasutamise lepingu, millega kostja rentis hagejalt teenuse kasutamiseks
vajaminevad seadmed. Hageja on endale võetud kohustusi täitnud ja esitanud kostjale
igakuiseid arveid teenuste kasutamise eest, kostja ei ole nõutud summasid tasunud.
Hagiavalduse esitamise ajaks on kostja põhivõlgnevus 102, 96 eurot ja viivis 102, 91 eurot.
Hageja palub kostjalt välja mõista võlgnevuse 102,96, sissenõutavaks muutunud viivise
102,91 eurot ja menetluskulud summas 234,78 eurot (sh riigilõiv 75 eurot ja õigusabikulud
159,78 eurot).

2. Rahvastikuregistri kohaselt elab S. K. aadressil xxx. Kohus on kostjale dokumente üritanud
kätte toimetada järgmistel aadressidel: xxx; kuid materjalid on kohtule tagastatud märgetega „,
ei ela/asu aadressil, saaja ei viibinud kohal, hoiutähtaja möödumisel, kaks kättetoimetamise
katset ebaõnnestunud“. Lisaks saatis kohus materjalid e-posti aadressile xxx , kui kättesaamise
kohta andmed puuduvad.
Kuna kostja tegelik asukoht oli teadmata, toimetati kostjale hagimaterjalid kätte avalikult,
väljaande Ametlikud Teadaanded kaudu 01. juunil 2016.a. TsMS § 317 lg 5 kohaselt loetakse
dokument avalikult kättetoimetatuks 15 päeva möödumisel väljavõtte väljaandes Ametlikud
Teadaanded ilmumise päevast. Hagimaterjalid loetakse kostjale kättetoimetatuks 16. juunist
2016.a. Kohus kohustas kostjat 14 päeva jooksul kirjalikult vastama. Kohtuteates selgitati
kostjale hagimaterjalide kättesaamise ja kohtule vastamise võimalust. Kostja kohtule vastanud
ja vastuväiteid hagile esitanud ei ole.


                                                                                              2(3)
3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv maksekäsu kiirmenetluse avalduse ja hagi esitamiselt 75
eurot ja õigusabikulud 159,78 eurot.
Kohus mõistab kostjalt hageja kasuks menetluskulude katteks 234,78 eurot.
Kohus mõistab kostjalt hageja kasuks viivis menetluskuludelt (234,78 eurot) alates
kohtulahendi jõustumisest kuni täitmiseni VÕS § 113 lg 1 sätestatud määras vastavalt TsMS §
177 lg 4 sätestatule.


/allkirjastatud digitaalselt/

Piret Raik
Kohtunik




                                                                                                     3(3)
