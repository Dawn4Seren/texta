                          KOHTUOTSUS
                               EESTI VABARIIGI NIMEL


 Kohus                              Viru Maakohus
 Otsuse tegemise aeg ja koht        16. märts 2016, Rakvere kohtumaja
 Väärteoasja number                 4-16- 414
 Kohtunik                           Kristel Vedro

 Väärteoasi                         Guido Arusoo kaebus Politsei- ja Piirivalveameti Ida
                                    prefektuuri 18.01.2016 otsusele väärteoasjas nr 2590, 15,
                                    005121
 Kaebuse esitaja                    Menetlusalune isik: Guido Arusoo (isikukood
                                    38702140334), elukoht xxxx, töökoht xxxx, e-post: xxxx
                                    Kohtuväline menetleja: Politsei- ja Piirivalveamet Ida
                                    prefektuur, esindaja Ave Uue, e-post: ppa@politsei.ee
 Vastustaja
                                    Väärteomenetluse seadustik (VTMS) § 123, § 132 p 1,
 Kirjalik menetlus                  § 135
 Õiguslik alus


RESOLUTSIOON:
  1. Jätta Guido Arusoo kaebus rahuldamata ning Politsei- ja Piirivalveameti Ida
     prefektuuri 18.01.2016 otsus väärteoasjas nr 2590, 15, 005121 muutmata.
  2. Kohtuotsus pooltele kätte toimetada.




Edasikaebamise kord
Kohtuotsuse peale on õigus esitada kassatsioon Riigikohtule. Kui kohtumenetluse pool soovib
kasutada kassatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest, välja arvatud väärteomenetluse seadustik
(VtMS) § 156 lõikes 11 nimetatud juhul.
VtMS § 156 lõikes 11 kohaselt kui üks kohtumenetluse pool on VtMS § 156 lõikes 1 nimetatud
tähtaja jooksul teatanud kassatsiooniõiguse kasutamise soovist ega ole sellest loobunud, on



                                                                                          1
ülejäänud kohtumenetluse pooltel kassatsiooniõigus olenemata sellest, kas nad ise on
kassatsiooniõiguse kasutamise soovist teatanud.
Kassatsioon esitatakse Riigikohtule kirjalikult 30 päeva jooksul alates otsuse avalikult
teatavakstegemisest.
VTMS § 156 lg 2 kohaselt kohtumenetluse poole soovist kasutada kassatsiooniõigust või teate
esitamise järel kassatsiooniõiguse kasutamisest loobuda, teatab maakohus või ringkonnakohus
teisele kohtumenetluse poolele kirjalikult.
VTMS § 155 lg 2 kohaselt on kassatsiooni esitamise õigus menetlusaluse isiku advokaadist
kaitsjal, kohtuvälisel menetlejal või tema advokaadist esindajal.


Asjaolud ja kaebus

1. Politsei- ja Piirivalveameti Ida prefektuuri Rakvere politseijaoskonna patrullpolitseinik
Reimo Nõmme koostas menetlusalusele isikule Guido Arusoole 24.12.2015 väärteoprotokolli
AB 1429636, mille kohaselt menetlusalune isik juhtis 24.12.2015 kell 13:48 mootorsõidukit
xxxx, r/m xxxx, Lääne-Viru maakonnas, Rakvere linnas Nortsu teel suunaga Lennuki tn poole.
Juhtis mootorsõidukit kiirusega 89 km/h + /- 3 km/h asulasisesel teel, kus lubatud suurim
sõidukiirus on 50 km/h, millega ületas lubatud sõidukiirust mitte vähem kui 36 km/h. Mõõdetud
seadmega Laser Cam 4 nr LE0053, taatlustunnistus nr TTRSS- 15/00206. Juhile on
videosalvestust tutvustatud.
Menetlusalune isik rikkus sellega liiklusseaduse (edaspidi LS) § 15 lg 1 p 2 nõudeid. Väärtegu
on kvalifitseeritud LS § 227 lg 2 järgi.

2. Politsei- ja Piirivalveameti Ida prefektuuri Rakvere politseijaoskonna ennetus- ja
menetlustalituse menetlusteenistuse vanemväärteomenetleja Ave Uue koostas menetlusalusele
isikule Guido Arusoole 18.01.2016 otsuse, millest nähtub, et menetlusalune isik juhtis
24.12.2015 kell 13:48 mootorsõidukit xxxx, r/m xxxx, Lääne-Viru maakonnas, Rakvere linnas
Nortsu teel suunaga Lennuki tn poole. Juhtis mootorsõidukit kiirusega 89 km/h + /- 3 km/h
asulasisesel teel, kus lubatud suurim sõidukiirus on 50 km/h, millega ületas lubatud sõidukiirust
mitte vähem kui 36 km/h. Mõõdetud seadmega Laser Cam 4 nr LE0053, taatlustunnistus nr
TTRSS- 15/00206. Juhile on videosalvestust tutvustatud. Rikkudes sellega LS § 15 lg 1 p 2
nõudeid. Väärtegu on kvalifitseeritud LS § 227 lg 2 järgi. Menetlusalusele isikule määrati LS
§ 227 lg 2 alusel karistuseks sõiduki juhtimisõiguse äravõtmine 3 kuuks.

3. 22.01.2016 esitas menetlusalune isik Guido Arusoo Viru Maakohtu Rakvere kohtumajale
kaebuse, mille kohaselt ta tunnistab end süüdi, kuid palus kohaldada rahatrahvi ja jätta talle
juhtimisõigus alles. Kaebuse kohaselt juhtimisõiguse ära võtmise korral kaotaks ta töökoha.

Vastus

4. Kohtuvälise menetleja esindaja oma kirjalikus vastustes menetlusaluse isiku Guido Arusoo
kaebusele oli seisukohal, et kaebuse rahuldamiseks ja otsuse tühistamiseks alust ei ole.


                                                                                               2
5. Rakvere politseijaoskonna ennetus- ja menetlustalituse menetlusteenistuse vanemkomissar
Key Paju leidis, et Guido Arusoo on toime pannud temale inkrimineeritud väärteo ja protokoll
on koostatud õigesti.

6. Menetlusalusel isikul on üks kehtiv samaliigiline liiklusrikkumine juba ees :
26.07.2015 LS § 227 lg 2 tunnustel. Milles määrati menetlusalusele isikule kiirmenetluse korras
rahatrahviks 220 EUR. Rahatrahvi oli tal aega tasuda kuni 10.08.2015. Seisuga 18.01.2016 ei olnud
menetlusalune isik temale määratud rahatrahvist tasunud sentigi. Menetlusaluse isiku sõnade
kohaselt kaotas ta ära kiirmenetluse otsuse milles oli andmed kuhu rahatrahv tasuda.
Kohusetundliku kodanikuna oleks ta aga pidanud huvi tundma, et politseist küsida uus otsus mille
alusel siis oma rahatrahv tasuda.
 Menetlusalusele isikule saadeti 19.01.2016 väärteootsus 2590,15,005121 elektronposti teel. Alles
seejärel, nähes, et karistuseks on mootorsõiduki juhtimisõiguse äravõtmine, tasus menetlusalune
isik rahatrahvi.

7. Kohtuväline menetleja leiab, et menetlusaluse isiku poolt toodud põhjendus sõiduki kasutamise
vajaduse kohta ei vähenda menetlusalusele isikule inkrimineeritud rikkumise ulatust. Pannes toime
järjekordse kiiruseületamise, ei ole menetlusalune isik sellest vajalikke järeldusi teinud, millest
nähtub tema ükskõiksus ja hoolimatus nii enese kui kaasliiklejate suhtes, mistõttu on kohtuväline
menetleja seisukohal, et menetlusaluselt isikult juhtimise õiguse äravõtmine on avalikkuse huvides
ülekaalukam kui menetlusalusele isikule ajutiselt kujuneda võivad ebamugavused.
Antud juhul peame arvestama asjaoluga, et aruteldava väärteo toimepanemisel oli tal eelmise
kiiruseületamise eest rahatrahv tasumata. Samuti ei esitanud menetlusalune isik vastulauset.

8. Karistuse määramisel arvestas kohtuväline menetleja asjaoluga, et isiku karistuslik
mõjutamine saab toimuda vaid inimese hoiakute muutmise kaudu ja seega konkreetse isiku
omadusi arvestades. Kohtuvälise menetleja on seisukohal, et menetlusaluse isiku väärtegu on
koosseisupärane, õigusvastane ja süüline. Kohtuväline menetleja palub jätta otsus muutmata ja
Guido Arusoo kaebus rahuldamata.

Kohtuotsuse põhjendused

9. VTMS § 123 lg 2 kohaselt maakohus arutab väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid.

10. Kohus, tutvunud menetlusaluse isiku ja kohtuvälise menetleja seisukohaga ning väärteoasja
materjalidega, leiab, et Guido Arusoo kaebus tuleb jätta rahuldamata ning Politsei- ja
Piirivalveameti Ida prefektuuri 18.01.2016 otsus väärteoasjas nr 2590, 15, 005121 muutmata.

11. Menetlusalust isikut süüdistatakse Liiklusseaduse § 15 lg 1 p 2 rikkumises.

Liiklusseadus § 15 lg 1 p 2 kohaselt on suurim lubatud sõidukiirus asulasisesel teel 50
kilomeetrit tunnis.



                                                                                                 3
12. Väärteomenetluses lasub tõendamiskoormis kohtuvälisel menetlejal. VTMS § 69 lg 2 p 3-
7 kohaselt tuleb väärteoprotokollis märkida tõendid, millest tulenevalt loetakse väärteo
tõendatuks. Väärteoprotokolli ja otsuse kohaselt lugenud menetlusaluse isiku süü tõendatuks
menetlusaluse isiku ülekuulamise protokolli ja videosalvestusega.

13. KrMS § 61 lg 1 ja 2 kohaselt hindab kohus tõendeid nende kogumis oma siseveendumuse
kohaselt, kusjuures ühelgi tõendil ei ole ette kindlaksmääratud jõudu. Kohus loeb menetlusaluse
isiku Guido Arusoo süü temale esitatud süüdistuses tõendatuks kohtuvälises menetluses
kogutud tõenditega: menetlusaluse isiku enda ütluste ja s.o kombineeritud liiklusjärelevalve
protokolliga koos videosalvestusega.

14. Kohus loeb menetlusaluse isiku Guido Arusoo süü temale esitatud süüdistuses tõendatuks
s.o kombineeritud liiklusjärelevalve protokolliga koos videosalvestusega, mille kohaselt
mõõdeti 24.12.2015 kell 13:48 Guido Arusoo poolt juhitud sõiduauto xxxx, r/m xxxx kiiruseks
89 km/h. Kiiruse mõõtmise laiendmääratus oli + /- 3 km/h. Juhile tutvustati videosalvestust.

15. Kohus loeb menetlusaluse isiku Guido Arusoo süü tõendatuks veel menetlusaluse isiku
ütlustega, mille kohaselt ta tunnistab süüteo toimepanemist. Tema ütluste kohaselt juhtis ta
Rakvere linnas Nortsu teel sõiduautot xxxx, r/m xxxx ja ületas sõidukiirust möödasõidul, kuna
eesliikuv sõiduk sõitis alla lubatud sõidukiiruse.

16. KarS § 2 lg 2 sätestab, et karistatakse teo eest, kui see vastab süüteokoosseisule, on
õigusvastane ja isik on selle toimepanemises süüdi. Menetlusalune isik pani seega toime LS §
227 lg 2 järgi kvalifitseeritud väärteo. LS § 227 lg 2 alusel määrati Guido Arusoole karistuseks
juhtimisõiguse äravõtmine 3 kuuks.

17. Kohus leiab, et Guido Arusoo pani väärteo toime otsese tahtlusega.
 KarS § 16 lg 3 kohaselt on tegu pandud toime otsese tahtlusega, kui isik teab, et teostab
süüteokoosseisule vastava asjaolu, ja tahab või vähemalt möönab seda. Guido Arusoo juhtides
mootorsõidukit asulasisesel teel, teadis või vähemalt möönis, et ta ületas sõidukiirust. Guido
Arusoo väide, et eesliikuv mootorsõiduk sõitis alla lubatud sõidukiiruse, kinnitab, et
menetlusalune isik jälgis spidomeetrit ning ületas sõidukiirust tahtlikult.
Sellise hoolimatu käitumisega näitas menetlusalune isik oma käitumist liikluskultuuri
suurendades võimaliku ohu tekkimise riske.

18. Liiklusseaduse § 14 lg 2 kohaselt peavad kõik liiklejad ja muud isikud järgima liiklusalaste
õigusaktide nõudeid, olema liikluses hoolikad ja ettevaatlikud ning tagama liikluse sujuvuse, et
vältida ohu ja kahju tekkimist. Liiklusseaduse § 15 lg 1 p 2 kohaselt on suurim lubatud
sõidukiirus asulasisesel teel 50 kilomeetrit tunnis.

19. Tõendamist leidis, et LS § 227 lg 2 kohaselt sätestatud väärteo on süüliselt ja õigusvastasel
toime pannud menetlusalune isik. LS § 227 lg 2 kohaselt mootorsõidukijuhi poolt lubatud
suurima      sõidukiiruse         ületamise         eest      21–40 kilomeetrit          tunnis –


                                                                                               4
karistatakse rahatrahviga kuni 100 trahviühikut või sõiduki juhtimisõiguse äravõtmisega kuni
kuue kuuni.

20. KarS § 56 lg 1 sätestab, et karistuse mõistmisel kohtu poolt või määramisel kohtuvälise
menetleja poolt arvestatakse kergendavaid ja raskendavaid asjaolusid, võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise huvisid.
Menetlusaluse isiku karistust kergendavaks asjaoluks on süü tunnistamine, raskendavad
asjaolud puuduvad. Menetlusalusele isikule LS § 227 lg 2 alusel määrati karistuseks sõiduki
juhtimisõiguse äravõtmine 3 kuuks. Kohtuväline menetleja on kohaldanud põhikaristust
sanktsiooni keskmises määras.

21. Guido Arusoole Politsei- ja Piirivalveameti Ida prefektuuri 18.01.2016 otsusega
väärteoasjas nr 2590, 15, 005121, määratud karistus on seaduslik ja põhjendatud. Õiguskorra
kaitsmise huvides tuleb isikule määrata karistus, mis peab andma hinnangu normikehtivusse ja
avaldama õiglase karistuse mõju ühiskonnas. Arvestades asjaolu, et menetlusalusel isikul on
kehtiv väärteokaristus- Politsei- ja Piirivalveameti Lõuna prefektuur on Guido Arusood
karistanud 26.07.2015 LS § 227 lg 2 kohaselt rahatrahviga 55 trahviühiku ulatuses s.o. 220
eurot. Rahatrahv on tasutud 25.01.2016, so pool aastat pärast rikkumise toimepanemist. Kohtu
hinnangul on eripreventiivselt võimalik mõjutada Guido Arusood hoiduma süütegude
toimepanemisest kohtuvälise menetleja poolt määratud karistusega. Määratud karistusega on
järgitud ka õiguskorra kaitsmise huvid. Menetlusaluselt isikult juhtimise õiguse äravõtmine
avalikkuse huvides on ülekaalukam kui menetlusalusele isikule ajutiselt kujuneda võivad
ebamugavused.

22. Eeltoodud põhjendustel tuleb jätta menetlusaluse isiku Guido Arusoo kaebus rahuldamata
ning Politsei- ja Piirivalveameti Ida prefektuuri 18.01.2016 otsus väärteoasjas nr 2590, 15,
005121 muutmata.

(allkirjastatud digitaalselt)
Kristel Vedro
kohtunik




                                                                                          5
