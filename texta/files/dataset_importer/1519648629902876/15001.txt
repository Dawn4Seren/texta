                            KOHTUMÄÄRUS

 Kohus                            Harju Maakohus
 Kohtunik                         Kaire Pullerits
 Kohtujurist                      Külli Kroon
 Määruse tegemise aeg ja koht     20. mai 2016. a, Tallinn, Kentmanni tn kohtumaja
 Tsiviilasja number              2-15-14172
 Tsiviilasi                      AS Krediidiinfo hagi XXXXOÜ vastu võlgnevuse
                                 summas 238,80 eurot, kahju summas 40 eurot ja viiviste
                                 saamiseks
 Menetlustoiming                 Kompromissi kinnitamine ja menetluse lõpetamine
 Menetlusosalised     ja   nende Hageja: AS Krediidiinfo (registrikood 10256137, asukoht
 esindajad                       Narva mnt 5, 10117 Tallinn)
                                 Hageja lepinguline esindaja: Triin Reinmaa (e-post:
                                 triin@creditreform.ee)
                                 Kostja: XXXXOÜ (registrikood XXXX, asukoht XXXX)
                                 Kostja lepinguline esindaja: XXXX (e-post: XXXX)
 RESOLUTSIOON

1. Kinnitada tsiviilasjas nr 2-15-14172 poolte vahel sõlmitud kompromiss alljärgnevas:
   1.1. XXXXOÜ tasub hagis taotletud põhivõlgnevuse katteks 100 eurot, tasudes
   nimetatud summa Creditreform Eesti OÜ arveldusarvele Swedbank AS´is hiljemalt
   31.05.2016.a;
   1.2. XXXXOÜ poolt käesoleva kompromissi punktis 1.1. märgitud summa tasumisega
   viivitamisel kohustub XXXXOÜ tasuma viivist määras 0,03% päevas iga tasumisega
   viivitatud päeva eest;
   1.3. XXXXOÜ poolt käesoleva kompromissi punktis 1.1. märgitud summa tasumisega
   viivitamise korral kohustub XXXXOÜ alluma kohesele sundtäitmisele tasumata
   summa ulatuses.
2. Lõpetada menetlus tsiviilasjas nr 2-15-14172.
3. Tagastada hagiavalduse esitamisel tasutud riigilõivust 37,50 eurot Creditreform Eesti
   OÜ arveldusarvele Swedbank AS´is

Menetluskulude jaotus

Menetluskulud jäävad poolte endi kanda.

Edasikaebamise kord


                                                                                      1
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul arvates määruse menetlusosalistele kättetoimetamisest.
Määruskaebuse esitamisel tuleb tasuda riigilõivu 50 eurot.


Menetluse käik

Harju Maakohtu menetluses on AS Krediidiinfo hagi XXXXOÜ vastu võlgnevuse summas
238,80 eurot, kahju summas 40 eurot ja viiviste saamiseks.

Pooled esitasid 16.05.2016 kohtule kinnitamiseks 16.05.2016 sõlmitud kompromissilepingu,
milles palusid kohtul kinnitada poolte vahel sõlmitud kompromissileping ja lõpetada tsiviilasjas
menetlus kompromissilepingus toodud tingimustel. Pooled kinnitasid, et on teadlikud
kompromissi sõlmimise õiguslikest tagajärgedest TsMS § 432 järgi. Nimetatud sätte kohaselt
kui menetlus on lõpetatud, ei saa hageja uuesti pöörduda kohtusse hagiga sama kostja vastu
vaidluses samal alusel sama hagieseme üle. Kui menetlus on lõpetatud kompromissiga, on
lõpetamisel samad materiaalõiguslikud ja protsessuaalsed tagajärjed nagu menetluse
lõpetamisel kohtuotsusega, kui seadusest ei tulene teisiti. Hageja taotles tasutud riigilõivust ½
tagastamist. Pooled avaldasid, et menetluskulud jäävad nende endi kanda.

Kohtumääruse põhjendused
TsMS § 430 lg 1 kohaselt võivad pooled menetluse kuni hagi kohta tehtud lahendi jõustumiseni
lõpetada kompromissiga. Võlaõigusseaduse § 578 lg-st 1 tulenevalt muudetakse
kompromissilepingu sõlmimisega õiguslikult vaieldav või ebaselge õigussuhe vaieldamatuks
poolte vastastikuste järeleandmiste teel. Ebaselguseks loetakse muu hulgas ka ebakindlust
nõude sissenõutavuse suhtes. Sama paragrahvi teise lõike kohaselt eeldatakse, et
kompromissilepingu tagajärjel loobuvad lepingupooled oma nõuetest ning omandavad
kompromissilepingu alusel uued õigused. Vastavalt TsMS § 430 lõikele 3 ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.

Kohus asub seisukohale, et kohtule esitatud kompromiss vastab seadusest tulenevatele nõuetele
ning ei esine selle kinnitamisest keeldumise aluseid. Seega kuulub esitatud kompromiss
kinnitamisele ja menetlus lõpetamisele.

Kooskõlas TsMS § 430 lõikega 6 asendab kokkuleppe sõlmimine kohtu kinnitatud
kompromissina kokkuleppe notariaalset tõestamist. TsMS §-st 432 tulenevalt ei saa hageja
menetluse lõpetamise korral pöörduda uuesti kohtusse hagiga sama kostja vastu vaidluses samal
alusel sama hagieseme üle. Kui menetlus on lõpetatud hagist loobumise tõttu või
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti. Kompromissi saab
vastavalt TsMS § 430 lõikes 8 sätestatule tühistada ja selle tühisusele saab tugineda
tsiviilseadustiku üldosa seaduses nimetatud alustel ning kompromissist saab taganeda või selle
üles öelda võlaõigusseaduses nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi üles öelda üksnes
kompromissi kui täitedokumendi alusel toimuva täitemenetluse hagiga lubamatuks
tunnistamise menetluses. Kui kohus sellise hagi rahuldab, loetakse, et kompromissil ei ole
täielikult või osaliselt õiguslikke tagajärgi ja menetlus asjas, milles kompromiss sõlmiti, jätkub.


                                                                                                 2
Tulenevalt TsMS § 168 lg-st 3 kannavad pooled oma menetluskulud ise, kui nad ei ole kokku
leppinud teisiti. Poolte menetluskulud jäävad nende endi kanda.

Hageja on taotlenud TsMS § 150 lg 2 p 1 aluse hagi esitamiseks 04.09.2015 tasutud riigilõivust,
so 75 eurot ½ tagastamist. Kohtu hinnangul on taotlus põhjendatud ning kohus rahuldab
taotluse.


/allkirjastatud digitaalselt/

Kaire Pullerits
Kohtunik




                                                                                             3
