                                                                             4-15-11305




                           KOHTUMÄÄRUS
Kohus                           Viru Maakohus

Määruse tegemise aeg ja koht    27. jaanuar 2016, Narva kohtumaja

Toimiku number                  4-15-11305 (930014000520)

Kohtunik                        Galina Jasnjuk

Kohtuistungi sekretär           Uljana Juganson

Tõlk                            Irina Galnykina

Avalduse esitaja                Maksu- ja Tolliamet
                                asukoht Lõõtsa 8a, 15176 Tallinn
Kohtutäitur                     Narva kohtutäitur Krista Järvet
                                büroo asukoht Tallinna mnt. 9, 20303 Narva
Taotlus                         Taotlus rahatrahvi      asendamiseks    arestiga    Semen
                                Semenovi suhtes
Süüdlane/võlgnik                Semen Semenov
                                isikukood 38504133714, elukoht xxx
Istungil osalenud isikud        Võlgnik                             Semen Semenov

Kohtuistungi toimumise aeg      27.01.2016.

RESOLUTSIOON

Rahuldada Maksu-ja Tolliameti taotlus rahatrahvi asendamiseks arestiga Semen Semenovi
suhtes.

Asendada Semen Semenovile Maksu-ja Tolliameti 05.11.2014 üldmenetluse otsusega
väärteoasjas nr 930014000520 rahatrahvi jääk summas 688 (kuussada kaheksakümmend
kaheksa) eurot 32 senti ehk 172 trahviühikut, 17 (seitseteistkümne) tunni üldkasuliku
tööga.

Määrata KarS § 69 lg 3 alusel üldkasuliku töö tegemise tähtajaks 5 (viis) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Semen Semenovi üldkasuliku töö tundide tegemist korraldab Politsei- ja Piirivalveameti
Ida prefektuuri Jõhvi politseijaoskonna ennetus-ja menetlustalituse vanemspetsialist
                                                                                     1(3)
                                                                                  4-15-11305
Svetlana    Eemann       (Rahu       38,    41588          Jõhvi,      Ida-Virumaa;    e-post:
svetlana.eemann@politsei.ee, telefon 3372315).

KarS § 69 lg 6 alusel kui süüdlane hoiab üldkasulikust tööst kõrvale, ei järgi kontrollnõudeid või
ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.

Antud määruse ärakirjad edastada teadmiseks Maksu-ja Tolliametile, täitmiseks Semen
Semenovile, kohtutäiturile, pärast kohtumääruse jõustumist Politsei- ja Piirivalveameti Ida
prefektuuri Jõhvi politseijaoskonna ennetus-ja menetlustalituse vanemspetsialist Svetlana
Eemannile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates kohtumääruse
tegemisest.

Asjaolud

Semen Semenovi karistati Maksu- ja Tolliameti 05.11.2014 üldmenetluse otsusega väärteoasjas
nr 930014000520 TubS § 39 lg 1 järgi rahatrahviga 225 trahviühikut, so 900 (üheksasada) eurot.
Kohtuvälise menetleja otsus jõustus 20.11.2014.

29.12.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik (Maksu- ja Tolliameti kaudu,
edaspidi maksuhaldur) otsustada väärteomenetluse seadustiku § 211 lg 1 alusel maksuhalduri
05.11.2014 trahviotsusega nr 930014000520/10 Semen Semenovile (edaspidi võlgnik) määratud
rahatrahvi asendamine arestiga. Trahviotsus on võlgnikule VTMS § 70 lg-st 4 tulenevalt
kättetoimetatuks loetud 05.11.2014. Võlgnikul on maksuhalduri ees 29.12.2015 seisuga tasumata
rahatrahvi nõue summas 688,32 eurot. Rahatrahvi ei ole määratud ajaks tasutud, samuti ei ole
pikendatud tasumise tähtaega. Maksuhaldurile teadaolevalt võlgnik ei tööta. Võlgniku
pangakontod on arestitud alates 12.01.2015, kuid laekumisi toimunud ei ole. 06.04.2015 laekus
võlgniku ettemaksukontole maksuhalduri arvestussüsteemis tema 2014. aasta füüsilise isiku
tuludeklaratsiooni alusel tekkinud tagastusnõue summas 211,68 eurot, mis kanti vastavalt
maksukorralduse seaduse § 105 lg-le 3 kõnesoleva rahatrahvi nõude katteks. Kohtutäitur Krista
Järvet on kontrollinud võlgniku vara olemasolu 25.02.2015 alustatud täitemenetluse raames ning
teavitanud maksuhaldurit 29.12.2015 teates (lisa 3) alljärgnevast: 1. Kohtutäitur on kontrollinud
võlgniku vara olemasolu ning tuvastanud muuhulgas, et võlgnikul puudub vara järgmistes
registrites: Elektrooniline Kinnistusraamat, Eesti Väärtpaberite Keskregister, Laeva
Kinnistusraamat, Ehitisregister. Seega puudub võlgnikul registervara, millele oleks võimalik
sissenõuet pöörata. 2. Võlgnikule kuuluvad pangaarved on arestitud (Swed.SEB), pangaarvetel
puuduvad rahalised vahendid. 3. Elektroonilise Maksu- ja tolliameti andmebaasi kohaselt
puudub võlgnikul töökoht, seega puudub sissetulek, millele oleks võimalik sissenõuet pöörata. 4.
Kohtutäitur on kontrollinud võlgniku vara olemasolu ning temale teadaolevatel andmetel on
võlgnikul sõidukid: Volvo reg.märgiga xxx, Nissan reg.märgiga xxx kuid neile on seatud
käsutamise keelumärge kohtutäitur Andrei Krek poolt. Kohtutäitur on hinnanud Semen
Semenovilt välja mõistetud rahalise karistuse nõude täitmise võimatuks ja juhindudes
täitemenetluse seadustiku §-ist 201, teinud sissenõudjale ettepaneku edastada maakohtule
avalduse rahatrahvi asendamiseks arestiga või üldkasuliku tööga.

                                                                                              2(3)
                                                                                       4-15-11305

Menetlusosaliste seisukohad kohtuistungil

27.01.2016 kohtuistungil Semen Semenov tunnistas seda, et rahatrahv on osaliselt tasumata ning
nõustus tegema üldkasulikku tööd.

Maakohtu seisukoht

Kohus, vaadanud läbi esitatud taotluse ning kuulanud ära süüdlase selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku (edaspidi VTMS) § 211 lg 1 alusel teeb maakohus karistust täitva
sissenõudja avalduse alusel määruse rahatrahvi asendamise kohta arestiga või üldkasuliku tööga
vastavalt karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.
Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.
Karistusseadustiku (edaspidi KarS) § 72 lg 1 sätestab, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras.
KarS § 69 lg 1 alusel võib kohus aresti või kuni kaheaastast vangistust mõistes või käesoleva
seadustiku §-s 73 või 74 sätestatud korras tingimisi kohaldatud vangistust täitmisele pöörates
asendada selle üldkasuliku tööga. Ühele päevale arestile või vangistusele vastab üks tund
üldkasulikku tööd, mida ei mõisteta vähem kui viis tundi. Arest või vangistus asendatakse
üldkasuliku tööga üksnes süüdlase nõusolekul.

Kohus leiab, et Maksu-ja Tolliameti taotlus võlgnikule Semen Semenovile määratud rahatrahvi
asendamiseks on põhjendatud ja kuulub rahuldamisele.

Kohus on seisukohal, et Semen Semenovile Maksu-ja Tolliameti 05.11.2014 otsusega mõistetud
rahatrahv 225 trahviühikut, so 900 eurot, tuleb asendada üldkasuliku tööga vastavalt KarS §-le
72 arvestades, et täitemenetluse käigus on isikult saadud 211,68 eurot. Tasumata jääk on 688,32
eurot (ehk 172 trahviühikut). Rahatrahvi kümnele trahviühikule vastab üks päev aresti,
rahatrahvi arestiga asendamise korral on aresti alammäär üks päev (KarS § 72 lg 2,3), seega
kujuneb aresti pikkuseks 17 päeva. Kuna Semen Semenov on nõus tegema üldkasulikku tööd
ning KarS § 69 lg 1 kohaselt vastab ühele päevale arestile üks tund üldkasulikku tööd, siis tuleb
Semen Semenovil teostada 17 tundi üldkasulikku tööd.

(allkirjastatud digitaalselt)
Galina Jasnjuk
Kohtunik




                                                                                               3(3)
