                               KOHTUOTSUS
                                  EESTI VABARIIGI NIMEL


Kohus                         Pärnu Maakohus
Otsuse tegemise aeg ja koht   21. märts 2016.a. Pärnu Kuninga tn kohtumaja
Kriminaalasja number          1-16-2336 (16267000238)
Kohtunik                      Rubo Kikerpill
Kohtuistungi sekretär         Jaanika Lusti
Prokurör                      Abiprokurör Liisa Nuut
                              Jaanus Külmhallik süüdistuses KarS § 424 järgi
Kriminaalasi
                              kokkuleppemenetluses kiirmenetluse korras

Süüdistatav
                              Jaanus Külmhallik
                              Isikukood või sünniaeg:      36405290224
                              Karistatus:                  kriminaalkorras karistatud ühel korral:
                              Pärnu Maakohtu 06.04.2011. a otsusega KarS § 121 alusel rahaline
                              karistus 512 euro määras; väärteokorras karistamata
                              Tõkend:                      ei ole kohaldatud, kahtlustatavana
                              kinni peetud 19.03.2016. a kuni 21.03.2016.a


RESOLUTSIOON                  Juhindudes KrMS § 248 lg 1 p 5, § 249, § 2565 kohus otsustas:
Süüdi tunnistada Jaanus Külmhallik KarS § 424 järgi ning mõista talle karistuseks 1 (üks)
aasta vangistust.

KarS § 68 lg 1 alusel lugeda kantuks eelvangistuses viibitud aeg 19.03.2016.a kuni
21.03.2016.a, so 3 (kolm) päeva. Ära kandmata karistuseks lugeda seega 11 (üksteist) kuud 27
(kakskümmend seitse) päeva vangistust.

KarS § 74 lg 1 ja 3 alusel mõistetud vangistust tingimisi mitte kohaldada ja täies ulatuses
täitmisele mitte pöörata, kui Jaanus Külmhallik ei pane 2 (kahe) aastase katseaja jooksul
toime uut tahtlikku kuritegu ja täidab talle katseajaks kooskõlas KarS §-ga 75 lg 1 p 1-6
pandud kontrollnõudeid ja kohustusi:
1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;


                                               1 (4)
4) saab kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 8 alusel määrata kohustuseks osaleda kriminaalhooldusametniku poolt
määratavas sotsiaalprogrammis.

Katseaja alguseks lugeda kohtuotsuse kuupäev.

KarS § 50 lg 1 p 1 alusel kohaldada Jaanus Külmhallik´ule lisakaristusena mootorsõiduki
juhtimisõiguse äravõtmist 5 (viieks) kuuks.

Lisakaristuse aja algust arvata alates kohtuotsuse jõustumisest.

LS §-le 127 kohaselt on isik, kelle suhtes on jõustunud juhtimisõiguse äravõtmise otsus, kohustatud
5 (viie) tööpäeva jooksul otsuse jõustumisest arvates loovutama oma juhiloa Maanteeametile.

Asitõendid ja konfiskeerimine.
KarS § 83 lg 1 alusel konfiskeerida Jaanus Külmhallik´ule kuuluv sõiduauto Peugeot 307
registreerimismärgiga X. Sõiduk asub Lääne prefektuuri valduses. Konfiskeeritud vara valitsejaks on
Pärnu Maavalitsus, kel on õigus nõuda kannete muutmist liiklusregistris.

Välja mõista Jaanus Külmhallik´ult KrMS § 179 lg 1 p 2 ja § 2565 lg 2 alusel riigituludesse
sundraha 322,50 eurot, asitõendi saatekulu 54 eurot ning tasu riigi õigusabi eest 72 eurot,
kokku 448,50 eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is või
a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700020812. Selgituseks märkida: menetluskulud, isiku nimi,
kriminaalasja number.

Välja mõistetud summad tasuda 30 päeva jooksul kohtuotsuse jõustumise hetkest. Kui rahalised
nõuded pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Kohtuotsuse jõustumisel saata kohtuotsuse ärakiri Maanteeametile ja Pärnu Maavalitsusele.

EDASIKAEBAMISE KORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul alates

                                                  2 (4)
otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSE KÄIK
Jaanus Külmhallikut süüdistatakse selles, et tema, 19.03.2016. a kella 17.10 ajal juhtis alkoholijoobe
seisundis Pärnu linnas X tn 1 juures mootorsõidukit Peugeot 307 riikliku registreerimismärgiga X,
põhjustades varalise kahjuga liiklusõnnetuse, sõites tagant otsa mootorsõidukile Ford Galaxy riikliku
registreerimismärgiga X.
Jaanus Külmhalliku kontrollimisel tõendusliku alkomeetriga Dräger ALCOTEST 7110 EST nr.
ARDF-0056, tuvastati Jaanus Külmhalliku ühes liitris väljahingatavas õhus alkoholi sisalduse
lõplikuks mõõtetulem 1,10 mg/l alkoholi, milline on joobeseisundiks liiklusseaduse § 69 lg 2 p 1
kohaselt. Jaanus Külmhallik rikkus joobeseisundis mootorsõidukit juhtides liiklusseaduse § 69 lg 1
Seega Jaanus Külmhallik, mootorsõiduki juhtimisega joobeseisundis, pani toime KarS § 424 järgi
kvalifitseeritava kuriteo.

Prokurör taotles Jaanus Külmhalliku süüdi tunnistamist ning tema karistamist 1 aasta vangistusega.
KarS § 68 lg 1 alusel arvata Jaanus Külmhallikul 19.03.2016. a kuni 21.03.2016. a eelvangistuses
viibitud aeg, s.o. 3 päeva karistusaja hulka ning lugeda temal veel kandmisele kuuluvaks karistuseks
11 kuud 27 päeva vangistust.
KarS § 74 lg 1 ja 3 alusel mõistetud vangistust tingimisi mitte kohaldada ja täies ulatuses täitmisele
mitte pöörata, kui Jaanus Külmhallik ei pane 2 aastase katseaja jooksul toime uut tahtlikku kuritegu
ja täidab talle katseajaks kooskõlas KarS §-ga 75 lg 1 p 1-6 pandud kontrollnõudeid ja kohustusi:
1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.
KarS § 75 lg 2 p 8 alusel määrata kohustuseks osaleda kriminaalhooldusametniku poolt määratavas
sotsiaalprogrammis.
Katseaja alguseks lugeda kohtuotsuse kuupäev.

KarS § 50 lg 1 p 1 alusel võtta lisakaristusena Jaanus Külmhallikult ära mootorsõiduki juhtimise
õigus 5 kuuks. Lisakaristuse aja algust arvata alates kohtuotsuse jõustumisest.

KarS § 83 lg 1 alusel konfiskeerida kuriteo toimepanemise vahendina Jaanus Külmhallikule kuuluv
mootorsõiduk Peugeot 307 riikliku registreerimismärgiga X (asub Lääne prefektuuri valduses).

Süüdistatav ja prokurör jäid sõlmitud kokkuleppe juurde ja palusid selle kinnitada.

MAAKOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustus sellega. Prokurör jäi


                                                 3 (4)
sõlmitud kokkuleppe juurde.
Kohtuliku arutamise põhjal tegi kohus järeldused, et süüdistatava süüditunnistamine ja kokkuleppe
sõlmimine on olnud süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid. Kohus tuvastas kriminaalasja menetlemisel, et tõendamiseseme
asjaolud on selged ning süüdistatav tuleb süüdi mõista vastavalt sõlmitud kokkuleppele. Karistust
kergendava asjaoluna esineb puhtsüdamlik kahetsus, raskendavaid asjaolusid kohus ei tuvastanud.
Tsiviilhagi ei ole.
Tõkendit ei ole kohaldatud.
Asitõendid ja konfiskeerimine.
KarS § 83 lg 1 alusel konfiskeerida Jaanus Külmhallik´ule kuuluv sõiduauto Peugeot 307
registreerimismärgiga X. Sõiduk asub Lääne prefektuuri valduses. Konfiskeeritud vara valitsejaks on
Pärnu Maavalitsus, kel on õigus nõuda kannete muutmist liiklusregistris.

Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses.
Seega tuleb süüdlaselt välja mõista KrMS § 179 lg 1 p 2, § 175 ja § 180 lg 1 alusel riigituludesse
sundraha 322,50 eurot, asitõendi saatekulu 54 eurot ning tasu riigi õigusabi eest 72 eurot.



/allkirjastatud digitaalselt/

Rubo Kikerpill
Kohtunik




                                                4 (4)
