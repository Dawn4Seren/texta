                                                                                      2-15-111502




                               KOHTUOTSUS
                                   EESTI VABARIIGI NIMEL

Kohus                               Harju Maakohus
Kohtunik                            Maire Lukk
Otsuse avaldamise aeg ja koht       05. jaanuar 2016, Tallinn, Kentmanni kohtumaja
Tsiviilasja number                  2-15-111502
Tsiviilasi                          ERGO Insurance SE hagi XXXvastu võla saamiseks
Tsiviilasja hind                    236,06 eurot
Menetlusosalised ja nende           Hageja ERGO Insurance SE (registrikood 10017013, asukoht
esindajad                           A. H. Tammsaare tee 47, 11316 Tallinn), lepinguline esindaja
                                    Anne-Liis Veski (OK Incure OÜ, Mustamäe tee 16, 10617
                                    Tallinn, e-post anne-liis.veski@okincure.ee)
                                    Kostja XXX (isikukood XXX, elukoht XXX ,XXX)
Asja läbivaatamine                  Menetlusosaliste ärakuulamiseta

RESOLUTSIOON
1. Rahuldada hagi.
2. Välja mõista XXX põhinõue 190,09 (ükssada üheksakümmend eurot ja 9 senti) eurot ja
kahjuhüvitis 45,97 (nelikümmend viis eurot ja 97 senti) eurot ERGO Insurance SE kasuks.
Menetluskulude jaotus
3. Välja mõista XXX menetluskulud 235 (kakssada kolmkümmend viis) eurot ERGO
Insurance SE kasuks.
4. Hüvitamisele kuuluvatelt menetluskuludelt tuleb XXX tasuda menetluskulude suurust
kindlaks tegeva lahendi jõustumisest alates kuni täitmiseni viivist võlaõigusseaduse § 113 lg-
s 1 sätestatud määras ERGO Insurance SE kasuks.

Edasikaebamise kord
Kohus ei anna luba edasikaebamiseks.
Ringkonnakohus võtab apellatsioonkaebuse menetlusse üksnes juhul, kui maakohtu otsuses on
antud luba edasikaebamiseks või kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit. Apellatsioonkaebuse võib esitada 30 päeva
jooksul alates kirjeldava ja põhjendava osaga täiendatud kohtuotsuse kättetoimetamisest. Kohus
täiendab otsust TsMS § 448 lõikes 41 sätestatu kohaselt, kui menetlusosaline teatab kümne päeva
jooksul otsuse kättetoimetamisest arvates kohtule soovist esitada otsuse peale apellatsioonkaebus.
Apellatsioonkaebuse esitamise soovi ei pea põhjendama. Kui menetlusosaline ei ole kohtule
käesoleva paragrahvi lõikes 41 sätestatud tähtaja jooksul teatanud soovist kirjeldava ja põhjendava
osata otsuse peale apellatsioonkaebust esitada, loetakse, et ta on apellatsioonkaebuse esitamise
                                                                                       2-15-111502
õigusest loobunud (TsMS § 4441 lg 42).
Käesolev kohtuotsus on kirjeldava ja põhjendava osaga.
Juhul, kui menetlusosaline taotleb menetlusabi kohtule esitatava kaebuse või taotluse koostamiseks
peab menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Asjaolud ja menetluse käik
1. Hageja ja kostja sõlmisid 19.06.2013 liikluskindlustuse kindlustuslepingu nr 2069194/1, valides
lepingu tüübiks maksekohustusega lepingu. Liikluskindlustuslepingu sõlmija meelespea selgitas, et
JAH-leping on maksekohustusega leping ning kindlustusandja saadab enne poliisi tähtaja lõppu
kindlustusvõtjale uue poliisi (tl 29-30). Hageja väljastas kostjale 14.11.2013 kindlustuspoliisi nr
L005334711/2 (tl 31-32) ning arve nr 1448398 summas 190,09 eurot (tl 33).
2. 25.05.2015 esitas hageja kohtule avalduse kostja vastu maksekäsu kiirmenetluses võla
saamiseks. 03.07.2015 määrusega andis Pärnu Maakohtu Maksekäsuosakond asja üle kohtunikule
menetlemise jätkamiseks hagimenetluses Harju Maakohtus.
3. 31.07.2015 esitas hageja kohtule hagi kostja vastu võla saamiseks. 28.08.2015 määrusega võttis
kohus hagiavalduse menetlusse.

Hageja nõue ja põhjendused
4. Hageja palub kostjalt välja mõista põhinõude 190,09 eurot, kahjuhüvitise 45,97 eurot,
menetluskulud ja viivise menetluskuludelt. Hageja juhindub oma nõudmises VÕS § 76 lg 1, § 82 lg
1, § 100, § 101 lg 1 p 1, § 115 lg 1, § 127 lg 1, § 128 lg 3.
5. Hageja märgib, et:
    • kostja ei tasunud poliisi eest esitatud arvet kogusummas 190,09 eurot;
    • hagejal tekkis võla sissenõudmisega seoses kahju, mis seisnes inkassole tasutud teenustasus.
Kostja vastuväited
6. Kostja ei tunnista hagi ja palub jätta hagi rahuldamata ning menetluskulud hageja kanda.
7. Kostja märgib, et:
    • hagi on oma olemuselt vale, kuna Eesti Vabariigis ei olnud ega ole ühtegi seadust, mis
       kohustaks teda tegema eraldi takso kindlustust;
    • tava kindlustus oli kostjal tehtud ja makstud;
    • kostja vastas hagejale 28.11.2013 ja 03.12.2013 seoses nende arvetega.

Kohtu põhjendused
8. Tulenevalt tsiviilkohtumenetluse seadustiku (TsMS) § 405 määras kohus asja lahendamise
lihtsustatud korras menetlusse võtmise määruses. Kohus menetleb hagi oma õiglase äranägemise
kohaselt lihtsustatud korras, järgides üksnes käesolevas seadustikus sätestatud üldisi
menetluspõhimõtteid, kui tegemist on varalise nõudega hagiga ning hagihind ei ületa summat, mis
arvestatuna põhinõudelt vastab 2000 eurole ja koos kõrvalnõuetega 4000 eurole.
Menetlusosalised ärakuulamist ei taotlenud.



                                                                                                  2
                                                                                        2-15-111502
9. Kohus lahendab antud asja lihtsustatud kirjeldava osaga juhindudes TsMS § 442 lg 7 ja § 444
lg 1. Lihtsustatud kirjeldava osa täiendamist ei saa nõuda, mistahes asjaoludel. TsMS § 444 lg 2
alusel, kui kohus menetleb hagi lihtmenetluses, võib ta kohtuotsuse põhjendavas osas piirduda
üksnes õigusliku põhjenduse ja tõendite, millele on rajatud kohtu järeldused, märkimisega.
10. Kohus, tutvunud kohtule esitatud kirjalike materjalidega ning hinnanud tõendeid kogumis,
leiab, et hagi on põhjendatud ja kuulub rahuldamisele alljärgnevatel põhjendustel.
11. TsMS § 5 lg 1 kohaselt menetletakse hagi poolte esitatud asjaolude ja taotluste alusel, lähtudes
nõudest. Nimetatud sätte lg 2 kohaselt on pooltel võrdne õigus ja võimalus oma nõuet põhjendada
ja vastaspoole esitatu ümber lükata või sellele vastu vaielda. Pool määrab ise, mis asjaolud ta oma
nõude põhjendamiseks esitab ja milliste tõenditega neid asjaolusid tõendab. TsMS § 230 lg 1
kohaselt peab kumbki pool hagimenetluses tõendama neid asjaolusid, millele tuginevad tema
nõuded ja vastuväited. TsMS § 231 lg 2 järgi poolte faktilise asjaolu kohta esitatud väide ei vaja
tõendamist, kui vastaspool võtab selle omaks ning lg 4 järgi omaksvõttu eeldatakse, kui vastaspool
ei vaidlusta faktilise asjaolu kohta esitatud väidet selgesõnaliselt ja vaidlustamise tahe ei ilmne ka
poole muudest avaldustest.
12. Kohus juhindub antud asjas lahendamisel võlaõigusseaduse (VÕS) § 76 lg 1, mis sätestab, et
kohustus tuleb täita vastavalt lepingule või seadusele. VÕS § 100 järgi kohustuse rikkumine on
võlasuhtest tuleneva kohustuse täitmata jätmine või mittekohane täitmine, sealhulgas täitmisega
viivitamine. VÕS § 101 lg 1 p 1 alusel kui võlgnik on kohustust rikkunud, võib võlausaldaja nõuda
kohustuse täitmist. Vastavalt VÕS § 108 lg 1 kui võlgnik rikub raha maksmise kohustust, võib
võlausaldaja nõuda selle täitmist. VÕS § 422 lg 1 kohaselt kindlustuslepinguga kohustub üks isik
(kindlustusandja) kindlustusjuhtumi toimumisel hüvitama kindlustusjuhtumi tõttu tekkinud kahju
või maksma kokkulepitud rahasumma ühekordselt või osadena või täitma lepingu muul
kokkulepitud viisil (kindlustusandja täitmise kohustus). Teine isik (kindlustusvõtja) kohustub
tasuma kindlustusandjale kindlustusmakseid.
13. Kohus leiab, et kohtule esitatud tõenditega on tõendatud, et hageja ja kostja sõlmisid
19.06.2013 liikluskindlustuse kindlustuslepingu nr 2069194/1, valides lepingu tüübiks
maksekohustusega lepingu. Liikluskindlustuslepingu sõlmija meelespea selgitas, et JAH-leping on
maksekohustusega leping ning kindlustusandja saadab enne poliisi tähtaja lõppu kindlustusvõtjale
uue poliisi (tl 29-30). Hageja väljastas kostjale 14.11.2013 kindlustuspoliisi nr L005334711/2 (tl
31-32) ning arve nr 1448398 summas 190,09 eurot (tl 33). Tulenevalt poolte vahel sõlmitud
kindlustuslepingust oli kostjal seega kindlustusmaksete tasumise kohustus. Kostja ei ole tõendanud,
et kostja on hagejale 14.11.2013 arve nr 1448398 summas 190,09 eurot tasunud. Kostja ei ole
esitanud tõendeid selle kohta, et kostja pöördus hageja poole 28.11.2013 ja 03.12.2013 ning
selgitanud, kuidas see vabastas kostjat kindlustusmakse tasumise kohustusest. Samuti jääb
arusaamatuks kostja väited seoses takso kindlustamist puudutavaga. Eeltoodust tulenevalt on kohus
seisukohal, et hageja põhinõue summas 190,09 eurot on põhjendatud ja tõendatud.
14. Hageja on täiendavalt esitanud kahju hüvitamise nõude summas 45,97 eurot (tl 43). Hagi
kohaselt sõlmis hageja inkassoga käsunduslepingu võla sissenõudmiseks kohtueelselt. Kohtule
esitatud OK Incure OÜ 11.03.2015 arvelt nr 9775K nähtub, et OK Incure OÜ on esitanud hagejale
arve seoses võla sissenõudmise kuluga summas 45,97 eurot. VÕS § 115 lg 1 kohaselt kui võlgnik
rikub kohustust, võib võlausaldaja koos kohustuse täitmisega või selle asemel nõuda võlgnikult
kohustuse rikkumisega tekitatud kahju hüvitamist, välja arvatud juhul, kui võlgnik kohustuse
rikkumise eest ei vastuta või kui kahju ei kuulu seadusest tulenevalt muul põhjusel hüvitamisele.
VÕS § 127 lg 1 kohaselt kahju hüvitamise eesmärk on kahjustatud isiku asetamine olukorda, mis
on võimalikult lähedane olukorrale, milles ta oleks olnud, kui kahju hüvitamise kohustuse aluseks
olevat asjaolu ei oleks esinenud. VÕS § 127 lg 3 kohaselt isik peab kahju hüvitama üksnes juhul,
kui asjaolu, millel tema vastutus põhineb, on kahju tekkimisega sellises seoses, et tekkinud kahju
on selle asjaolu tagajärg (põhjuslik seos). VÕS § 128 lg-te 1 ja 2 kohaselt hüvitamisele kuuluv

                                                                                                    3
                                                                                     2-15-111502
kahju võib olla varaline või mittevaraline. Varaline kahju on eelkõige otsene varaline kahju ja
saamata jäänud tulu. VÕS § 128 lg 3 kohaselt otsene varaline kahju hõlmab muu hulgas mõistlikke
kulusid kahju kindlaks tegemiseks ja kahju hüvitamisega seotud nõuete esitamiseks. Kohus leiab, et
kuna kostja rikkus lepingut ja jättis kindlustusmakse tasumata, on hagejale tekkinud kahju võla
sissenõudmise kulu näol. Võla sissenõudmise kulu on kahju VÕS § 128 lg 3 mõistes ning see
kuulub kostja poolt hagejale hüvitamisele summas 45,97 eurot.
15. Eeltoodust tulenevalt on nõue tõendatud ja põhjendatud ning kostjalt kuulub hageja kasuks
väljamõistmisele põhinõue 190,09 eurot ja kahjuhüvitis 45,97 eurot.

Menetluskulud
16. Kooskõlas TsMS § 162 lõigetega 1 ja 2 jätab kohus hageja menetluskulud 100% ulatuses kostja
kanda.
17. TsMS § 174 lg 1 kohaselt menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.
TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
Kohtukulud on TsMS § 138 lg 2 kohaselt muuhulgas riigilõiv. TsMS § 144 p 1 kohaselt on
kohtuvälised kulud menetlusosaliste esindajate ja nõustajate kulud.
Hageja menetluskulude nimekirja kohaselt palub hageja kostjalt välja mõista riigilõivu 75 eurot ja
õigusabikulud 160 eurot (tl 56).
Riigilõivu tasumine nähtub kohtutoimikust (tl 2 ja tl 36). Tegemist on põhjendatud ja vajaliku
kuluga ning see kuulub kostjalt väljamõistmisele.
Menetluskulude nimekirja kohaselt kulus hageja lepingulisel esindajal hagiavalduse koostamisega
seotud toimingutele 4 tundi, tunnihinnaga 40 eurot käibemaksuta. Arvestades vaidluse keerukust ja
esitatud menetlusdokumente, peab kohus seda põhjendatuks.
Eeltoodust tulenevalt mõistab kohus hagejalt kostja kasuks välja menetluskulud kokku summas 235
eurot, so 75 + 160.
18. Hageja palub viiviseid väljamõistetud menetluskuludelt menetluskulude suurust kindlaks tegeva
lahendi jõustumisest alates kuni täitmiseni võlaõigusseaduse § 113 lg-s 1 sätestatud määras.
Kohus leiab, et viiviste nõue on põhjendatud alates lahendi jõustumisest kuni täitmiseni.

/allkirjastatud digitaalselt/
Maire Lukk
Kohtunik




                                                                                                4
