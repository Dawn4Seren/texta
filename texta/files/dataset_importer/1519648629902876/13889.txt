                                                                  Tsiviilasi nr 2-15-120020




                         KOHTUOTSUS
                             EESTI VABARIIGI NIMEL
                                   Tagaseljaotsus

Kohus                            Tartu Maakohus

Kohtunik                         Heiki Kolk

Otsuse avalikult teatavaks       31.mail 2016, Võru kohtumaja
tegemise aeg ja koht
Tsiviilasja number               2-15-120020

Hagi ese                         Swedbank AS hagi L. R. vastu võlgnevuse nõudes

                                 480, 95 eurot
Tsiviilasja hind
Pooled ja nende esindajad        Hageja Swedbank AS, registrikood 10060701, asukoht
                                 Liivalaia 8, Tallinn, esindaja K. K. ; e-post:
                                 kerly.kuunemae@swedbank.ee;
                                 Kostja L. R. , isikukood: xxxxxxxxxxx, elukoht
                                 xxxxxxxxxxxxxxxxxxxxxxxx, xxxxx.

Menetluse liik                   Kirjalik menetlus

RESOLUTSIOON
1.Rahuldada Swedbank AS hagi L. R. vastu.

2. Välja mõista L. R. `ilt Swedbank AS kasuks 449, 20 eurot ning alates 04.03.2016 viivis
VÕS § 113 lg 1 teises lauses sätestatud määras tasumata põhinõudelt kuni põhinõude, so
395, 36 euro täitmiseni, kusjuures viivisenõue koos sissenõutavaks muutunud viivisega 32,
22 eurot ei tohi ületada põhinõude 395, 36 euro suurust.

3. Tunnistada kohtuotsus tagatiseta viivitamata täidetavaks.

Menetluskulude jaotus
4. Jätta menetluskulud L. R. kanda.
5. Välja mõista L. R. `ilt Swedbank AS kasuks menetluskulu 100 eurot.
 6.Välja mõista L. R. `ilt Swedbank AS viivis menetluskulult VÕS § 113 lg 1 teises lauses
 ettenähtud ulatuses alates menetluskulude suurust kindlakstegeva lahendi jõustumisest
 kuni kohtuotsuse täitmiseni, kuid mitte rohkem kui 100 eurot.

 Edasikaebamise kord
 Swedbank AS võib esitada apellatsioonkaebuse 30 päeva jooksul, alates otsuse
 kättetoimetamisest, kuid mitte hiljem kui viie kuu möödumisel Tartu Maakohtu otsuse
 avalikult teatavaks tegemisest, Tartu Ringkonnakohtule, kusjuures kaebus võidakse
 lahendada kirjalikus menetluses, kui kaebuses ei taotleta selle lahendamist istungil.
 L. R. võib esitada Tartu Maakohtule Võru kohtumajja tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
 võib esitada sõltumata mõjuva põhjuse olemasolust, kui: 1) hagile vastamata jätmise puhul
 oli hagi kostjale või tema esindajale kätte toimetatud muul viisil kui isiklikult allkirja vastu
 üleandmisega või elektrooniliselt; 2) kohtuistungile ilmumata jätmise puhul oli kohtukutse
 toimetatud kostjale või tema esindajale kätte teisiti kui isiklikult allkirja vastu
 üleandmisega või kohtuistungil; 3) tagaseljaotsust ei võinud seaduse kohaselt teha. Kaja
 võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
 toimetatakse kätte avalikult, võib kaja esitada 30 päeva jooksul alates päevast, kui kostja
 sai tagaseljaotsusest või selle täitmiseks algatatud täitemenetlusest teada. Kui
 tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
 ilmunud eelistungile, tuleb kajale lisada kõik asja ettevalmistamise lõpuleviimiseks vajalik.
 Kajalt tuleb tasuda kautsjon summas, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1500 eurot (TsMS § 142 lg 2). Menetlusabi
 taotlemisel peab menetlusabi taotleja seaduses sätestatud tähtaja järgimiseks tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaja
 (TsMS § 187 lg 6).

KIRJELDAV JA PÕHJENDAV OSA
Swedbank AS esitas Tartu Maakohtusse hagi L. R. vastu poolte vahel 19.11.2014 sõlmitud
püsimaksega krediitkaardi kasutamise lepingu alusel tekkinud võlgnevuse väljamõistmiseks.
Seisuga 04.03.2016 on lepingust tulenev võlgnevus hageja ees kokku 449, 02 eurot, mis
koosneb lepingu põhivõlast 395, 36 eurot; intressist 5, 20 eurot; lepingutasust 6, 39 eurot;
kaardikaskost 6, 83 eurot; menetlustasust 3, 20 eurot ja viivisest 32, 22 eurot. Hageja taotleb
kostjalt välja mõista viivis protsendina põhinõudelt (395,36 eurolt) alates hagi esitamisest kuni
põhinõude täitmiseni lepingus täitmiseni VÕS § 113 lg 1 sätestatud määras.
Tsiviilkohtumenetluse seadustiku (TsMS) § 444 lõike 3 alusel jätab kohus käesolevast otsusest
välja kirjeldava ja põhjendava osa.

Hagimaterjalid ja kirjaliku vastuse nõue on kostjale isiklikult kätte toimetatud 28.04.2016.
Kostja, kellele kohus andis kirjaliku vastuse esitamise tähtaja, ei ole tähtaegselt kohtule
vastanud. Hageja taotles hagiavalduses hagi rahuldamist tagaseljaotsusega, kui kostja ei vasta
kohtu poolt määratud tähtajaks.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele võlaõigusseaduse (VÕS) §-de 8 lg 2; 76 lg 1, 100; 101 lg 1 p 1, 6; 108 lg 1 ; 113
lg 1; TsMS § 367 alusel.
TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
täidetavaks.

MENETLUSKULUD
TsMS §-de 162 lg 1; § 174 lg 1, 2 alusel tuleb menetluskulud jätta kostja kanda ning kostjalt
tuleb hageja kasuks välja mõista hageja menetluskuluna hagiavalduse esitamisel vastavalt
hagihinnale tasutud riigilõiv 100 eurot. Hageja taotlusel tuleb TsMS § 177 lg 4 alusel välja
mõista VÕS § 113 lg 1 teises lauses ettenähtud ulatuses viivis alates menetluskulude suurust
kindlaks tegeva lahendi jõustumisest kuni täitmiseni, kuid mitte rohkem kui 100 eurot.


/allkirjastatud digitaalselt/

Heiki Kolk
kohtunik
