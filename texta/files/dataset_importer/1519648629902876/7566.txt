                          KOHTUMÄÄRUS

Kohus                              Viru Maakohus

Kohtunik                           Kristel Vedro

Määruse tegemise aeg ja koht       08. september 2016, Rakvere Kohtumaja

Väärteoasja number                 4-16-3773

Väärteoasi                        Politsei- ja Piirivalveameti    taotlus       Aleksandr
                                  Švedovile asenduskaristuse määramiseks
Menetlustoiming                   Taotluse läbivaatamine
Menetlusosalised ja
nende esindajad                    Menetlusalune isik: ALEKSANDR ŠVEDOV (i.k.
                                   35608143716), rahvastikuregistrijärgne elukoht: andmed
                                   puuduvad; taotluses märgitud elukoht: xxxx; tegelik elu-,
                                   asu- ja viibimiskoht teadmata
                                   Kohtuväline menetleja (avaldaja): Politsei- ja
                                   Piirivalveamet, Ida prefektuur; e-post: ida@politsei.ee
RESOLUTSIOON
Jätta Politsei- ja Piirivalveameti taotlus Aleksandr Švedovile asenduskaristuse
määramiseks rahuldamata.
Edasikaebamise kord
Kohtumääruse peale on kohtumenetluse poolel õigus esitada määruskaebus 15 päeva jooksul
alates päevast, mil ta sai vaidlustatavast määrusest teada või pidi teada saama.

Asjaolud ja kohtumääruse põhjendused

Politsei- ja Piirivalveameti     06.12.2014 kiirmenetluse otsusega väärteoasjas nr.
2330,14,007571 määrati Aleksandr Švedovile KarS § 218 lg 1 alusel karistuseks rahatrahv
30 trahviühiku ulatuses, s.o. summas 120 eurot.

Politsei- ja Piirivalveamet esitas 09.05.2016 Viru Maakohtule avalduse Aleksandr Švedovile
asenduskaristuse määramiseks s.o. rahatrahvi asendamiseks arestiga.
Viru Maakohus määras kohtuistungi toimumise ajaks 08.06.2016. Kohtukutset ei õnnestunud
menetlusalusele isikule kätte toimetada aadressil xxxx ning see tagastati kohtule märkega, et
isik ei ela antud aadressil.

Kohus lükkas asja arutamise edasi ning määras uue kohtuistungi toimumise ajaks 22.08.2016
ja kordas kohtukutset samal eelnimetatud aadressil. Kohtukutse tagastati kohtule põhjusel, et
isik ei ela antud aadressil. Kohus selgitas välja, et eelnimetatud aadressil asub xxxx, kes pakub
varjupaigateenust ning Varjupaiga juhataja sõnul ei ole Aleksandr Švedov ilmunud ööbima
sinna juba alates jaanuarist saadik.

Kuna kohtul puudub info Aleksandr Švedovi muu võimaliku elu-, asu- või viibimiskoha kohta,
siis ei ole võimalik teostada menetlusaluse isiku suhtes sundtoomist.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku § 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

VTMS § 211 lg11 sätestab, et rahatrahvi asendamise arestiga või üldkasuliku tööga lahendab
maakohus süüdlase osavõtul.

VTMS § 211 lg 3 sätestab, et juhul, kui rahatrahvi asendamine arestiga või üldkasuliku tööga
ei ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta rahuldamata.

Lähtudes eeltoodust jätab kohus Politsei- ja Piirivalveameti esitatud taotluse Aleksandr
Švedovile asenduskaristuse kohaldamiseks rahuldamata.


/allkirjastatud digitaalselt/

Kristel Vedro
kohtunik
