                                                                                1-11-7842




                        KOHTUMÄÄRUS

Kohus                             Harju Maakohus

Määruse tegemise aeg ja koht      10.05.2016. a Tallinn, Liivalaia kohtumaja

Kriminaalasja nr                  1-11-7842

Kohtunik                          Tatjana Bogdanova

Sekretär                          Galina Kovaljova

Taotluse sisu                     Riigi Tugiteenuste Keskuse taotlus Evgeny Kuleshovile
                                  Harju Maakohtu 06.12.2011. a kohtuotsusega nr 1-11-
                                  7842     mõistetud      rahalise   karistuse   suhtes
                                  asenduskaristuse kohaldamiseks

Süüdimõistetu/võlgnik             Evgeny Kuleshov (ik: 39207155240; elukoht: XXX;
                                  tel: XXXXXXX; e-kiri: XXX)

Kohtuistungi toimumise aeg,       03.05.2016. a, Tallinn Liivalaia kohtumaja, avalik kohtuistung

koht


RESOLUTSIOON

1.      Rahuldada Riigi Tugiteenuste Keskuse taotlus Evgeny Kuleshovile Harju
        Maakohtu 06.12.2011. a kohtuotsusega nr 1-11-7842 mõistetud rahalise karistuse
        suhtes asenduskaristuse kohaldamiseks.

2.      Asendada Evgeny Kuleshovile Harju Maakohtu 06.12.2011. a kohtuotsusega
        mõistetud rahaline karistus 460,80 € üldkasuliku tööga 48 (nelikümmend
        kaheksa) tundi, mille tegemise tähtajaks määrata 2 (kaks) kuud kohtumääruse
        jõustumisest.

3.      Kohustada Evgeny Kuleshovi täitma kriminaalhoolduse ajal KarS § 75 lõikes 1
        punktides 1 - 6 sätestatud kontrollnõudeid Tallinna Vangla Ida-Harju
                                             2

       kriminaalhooldusosakonna (aadress: Tartu mnt 85 Tallinn) kriminaalhooldaja
       järelevalve all.

   4. KrMS § 4081 lg 4 alusel mitte avalikustada Evgeny Kuleshovi ankeetandmeid,
      samuti jätta avalikustamata tema delikaatsed isikuandmed.

   5. KarS § 5 lg 2, KrMS § 432 lg 34 alusel ei kuulu Evgeny Kuleshovile Harju
      Maakohtu 06.12.2011. a kohtuotsusega mõistetud karistus vähendamisele ning ta
      ei kuulu selle kohtuotsuse alusel talle mõistetud karistuse kandmiselt
      vabastamisele.

Määrus saata Riigi Tugiteenuste Keskusele, Evgeny Kuleshovile, prokurörile, kohtutäitur
Kaja Lillojale ja Tallinna Vangla Ida-Harju kriminaalhooldusosakonnale.


Edasikaebamise kord

Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused

Evgeny Kuleshov tunnistati süüdi Harju Maakohtu 06.12.2011. a kohtuotsusega KarS § 199
lg 2 p 4, 7 järgi ja mõisteti talle KarS § 68 lg 1 alusel karistuseks rahaline karistus 144
päevamäära (miinimumpäevamäära suurus on 3,20 €), s.o 460,80 €. Kohtuotsus jõustus
22.12.2011. a.

Riigi Tugiteenuste Keskus esitas 11.04.2016. a Harju Maakohtule avalduse Evgeny
Kuleshovile asenduskaristuse kohaldamiseks, kuna Harju Maakohtu 06.12.2011. a
kohtuotsusega 1-11-7842 Evgeny Kuleshovile mõistetud rahaline karistus on seni tasumata,
asjas ei ole toimunud mitte ühtegi laekumist. Tasumata on sama kriminaalasja raames riigi
kasuks väljamõistetud muud rahalised nõuded. Ei ole tõenäoline, et isik tasuks nõuded
tähtaegselt.

Evgeny Kuleshov taotles kohtuistungil asenduskaristusena vangistuse mitte kohaldamist, ta
soovib teha üldkasuliku töö tunde 2 kuu jooksul.

Karistusseadustiku (KarS) § 70 lg 1 järgi, kui süüdlane ei tasu talle mõistetud rahalise
karistuse summat, asendab kohus rahalise karistuse vangistusega või süüdlase nõusolekul
üldkasuliku tööga käesoleva seadustiku §-s 69 sätestatud korras või käesoleva seadustiku §-s
692 sätestatud narkomaanide sõltuvusraviga.

Kohus, kohtuistungil ära kuulanud süüdimõistetu seisukoha ning tutvunud esitatud
materjalidega leiab, et Riigi Tugiteenuste Keskuse taotlus Evgeny Kuleshovi suhtes
asenduskaristuse kohaldamiseks on põhjendatud ja kuulub rahuldamisele. Kohtu hinnangul
esinevad alused asenduskaristuse kohaldamiseks, kuna E. Kuleshov ei ole tasunud täielikult
talle kohtuotsusega mõistetud karistust, näidates nii üles ükskõikset suhtumist ja
vastutustundetust talle määratud karistuse täitmisesse. Kuna E. Kuleshovil selleks vajalikud
rahalised vahendid puuduvad, on põhjendatud kohaldada kohtuotsuse täitmise tagamiseks E.
                                             3

Kuleshovi suhtes asenduskaristust. Kuna E. Kuleshovi poolt kuulub tasumisele rahaline
karistus 460,80 € ning rahalise karistuse kolmele päevamäärale vastab üks päev vangistust, on
asenduskaristuseks 48 päeva vangistust. E. Kuleshov taotles kohtuistungil asenduskaristusena
üldkasuliku töö tundide tegemist 2 kuu jooksul, tema tervis võimaldab teha füüsilist tööd.
Kohtu poolt määratud 48 üldkasuliku töö tundi kuuluvad ärategemisele 2 kuu jooksul alates
kohtumääruse jõustumisest. Evgeny Kuleshov on kohustatud üldkasuliku töö tegemise ajal
täitma KarS § 75 lõikes 1 punktides 1 - 6 sätestatud kontrollnõudeid Ida-Harju
kriminaalhooldusosakonna kriminaalhooldaja järelevalve all.

Analüüsides Harju Maakohtu 06.12.2011.a kohtuotsust 1-11-7842, leiab kohus, et Evgeny
Kuleshovile mõistetud karistuse muutmiseks või vähendamiseks alused puuduvad.
Seadusandja on 01.01.2015. a kehtima hakanud karistusseadustiku redaktsiooniga nihutanud
KarS § 199 puhul kuriteo ja väärteo piire, kuid E. Kuleshovi poolt toimepandud tegu on
endiselt kriminaalkorras karistatav ja talle mõistetud karistusmäär ei kuulu muutmisele.
Süüdimõistetu tekitas kuriteoga kahju rohkem kui 200 €.


Tatjana Bogdanova

täitmiskohtunik

/allkirjastatud digitaalselt/
