                                                                             2-15-19012




                         KOHTUOTSUS
                                     Tagaseljaotsus

Kohus                         Harju Maakohus
Kohtukoosseis                 Kohtunik Viktor Brügel

Otsuse tegemise aeg ja koht 18. märts 2016, Tallinn, Kentmanni kohtumaja

Tsiviilasja number            2-15-19012

Tsiviilasi                    Krediidipanga Liisingu Aktsiaselts hagi XXXOÜ ja XXX vastu
                              kahju hüvitamise nõudes
Tsiviilasja hind              9 075,89 eurot
Menetlusosalised ja nende Hageja: Krediidipanga Liisingu Aktsiaselts (registrikood
esindajad                 10079244, asukoht Narva mnt 4, 10117 Tallinn);
                          Hageja     lepinguline  esindaja:    Triinu    XXX   (e-post:
                          triinu.XXX@krediidipank.ee);
                          Kostja I: XXXOÜ (registrikood XXX, asukoht1 XXX; asukoht2
                          XXX; e-post: XXX);
                          Kostja II: XXX (isikukood XXX, elukoht XXX; e-post: XXX).
Menetluse liik                Kirjalik menetlus

RESOLUTSIOON
    1. Rahuldada hagi tagaseljaotsusega, kuna kostjad ei ole kohtule vastanud kohtu poolt
       määratud tähtaja jooksul.
    2. Välja mõista kostjatelt XXXOÜ (registrikood XXX) ja XXX (isikukood XXX)
        solidaarselt hageja Krediidipanga Liisingu Aktsiaselts (registrikood 10079244) kasuks
        poolte vahel 02.08.2012 kapitalirendi tingimustel sõlmitud liisingulepingust nr 1796 ja
        22.08.2014 sõlmitud kohustusega ühinemise lepingust tulenev võlgnevus summas
        8 506,72 eurot (kaheksa tuhat viissada kuus eurot ja 72 senti), millest liisingueseme
        soetamisega tekitatud kulutuste hüvitis 7 057,90 eurot, liisingumaksete võlgnevus 12,48
        eurot ja sissenõutavaks muutunud viivis 1 436,34 eurot.
    3. Välja mõista kostjatelt XXXOÜ ja XXX solidaarselt hageja Krediidipanga Liisingu
        Aktsiaselts kasuks alates 18.12.2015 viivis põhivõlgnevuselt (7 070,38 eurot) VÕS § 113
        lg 1 teises lauses sätestatud määras kuni kohustuse täieliku täitmiseni.
    4. Jätta menetluskulud solidaarselt kostjate XXXOÜ ja XXX kanda.
    5. Välja mõista kostjatelt XXXOÜ ja XXX solidaarselt hageja Krediidipanga Liisingu
        Aktsiaselts kasuks menetluskuluna 683,58 eurot, sh hagi esitamisel tasutud riigilõiv 550
        eurot ja tõlkekulud 133,58 eurot.
    6. Tagaseljaotsus kuulub tagatiseta viivitamata täitmisele.

                                                                                          1
                                                                                    2-15-19012

Edasikaebamise kord

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist istungil.
Kostja võib esitada tagaseljaotsuse peale kaja Harju Maakohtule 30 päeva jooksul tagaseljaotsuse
kättetoimetamisest juhul, kui tema tegevusetus, mis oli tagaseljaotsuse tegemise aluseks, oli tingitud
mõjuvast põhjusest. Kaja võib esitada sõltumata mõjuva põhjuse olemasolust, kui: 1) hagile
vastamata jätmise puhul oli hagi kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt; 2) kohtuistungile ilmumata jäämise puhul
oli kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega või kohtuistungil; 3) tagaseljaotsust ei võinud seaduse kohaselt teha. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada. Kaja esitamisel tuleb
kostjatel tasuda kautsjonina summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot. Kautsjon tasuda Rahandusministeeriumi
arvelduskontole nr EE571010220229377229 AS-is SEB Pank, nr EE062200221059223099
Swedbank AS-is, nr EE513300333522160001 Danske Bank A/S Eesti filiaalis või nr
EE221700017003510302 Nordea Bank AB Eesti filiaalis. Maksekorralduse selgitusse märkida
tsiviilasja number.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.
Kohtuotsuse selgitused
TsMS § 444 lg 3 järgi võib kohus teha tagaseljaotsuse kirjeldava ja põhjendava osata. Kohus
lahendab käesoleval juhul hagiavalduse tagaseljaotsusega ning jätab välja kohtuotsuse kirjeldava ja
põhjendava osa.
TsMS § 162 lg 1 kohaselt hagimenetluse kulud kannab pool, kelle kahjuks otsus tehti.
TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 174 lg 2 kohaselt määrab maakohus
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
Hageja on kohtule esitanud menetluskulude nimekirja, milledest nähtuvalt on hageja
menetluskuludeks hagi esitamisel tasutud riigilõiv 550 eurot ja tõlkekulud 133,58 eurot.


                                                                                                 2
                                                                               2-15-19012

 TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
 TsMS § 138 lg 2 järgi on kohtukulud riigilõiv, kautsjon ja asja läbivaatamise kulud. TsMS § 143 lp
 2 kohaselt on asja läbivaatamise kulud dokumentaalse tõendi ja asitõendi saamise kulud. TsMS §
 139 lg 1 kohaselt on riigilõiv menetlustoimingu tegemise eest seaduse kohaselt Eesti Vabariigile
 tasutav rahasumma.
 Kohus leiab, et nii riigilõivu kui ka tõlkekulude näol on tegemist põhjendatud kulutustega ja need
 tuleb kostjatelt solidaarselt hageja kasuks, kokku summas 683,58 eurot (550+133,58), välja mõista.
 TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
 peale edasi kaevates, millega menetluskulude jaotus kindlaks määrati. Hüvitatavate menetluskulude
 suurust saab vaidlustada selle kohtulahendi peale edasi kaevates, millega menetluskulude rahaline
 suurus kindlaks määrati.


 /allkirjastatud digitaalselt/
Viktor Brügel
kohtunik




                                                                                            3
