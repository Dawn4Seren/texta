                               KOHTUMÄÄRUS

Kohus                                  Viru Maakohus
Toimiku number                         1-15-9282
Määruse tegemise aeg ja koht           02. juuni 2016 Jõhvi kohtumajas
Kohtunik                               Larissa Prokopenko
Kohtuistungi sekretär, tõlk            Ingrid Koddo, Marina Davõdovitš
                                       Viru Vangla Kriminaalhooldusosakonna Jõhvi esinduse
                                       18.05.2016 erakorraline ettekanne Sergei Abopolov´ile
Erakorraline ettekanne                 Harju Maakohtu 12.01.2016 kohtuotsusega mõistetud
                                       karistuse täitmisele pööramiseks

Süüdimõistetu                          Sergei Abapolov, isikukood 38404192222, xxx

                                       Tiiu Terentjeva
Kriminaalhooldusametnik
                                       02.06.2016
Kohtuistungi aeg

Tegi kindlaks:

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Sergei Abapolov rikkus kohustust mitte tarvitada
narkootilisi ja psühhotroopseid aineid.

Sergei Abapolov tunnistati Harju Maakohtu 12.01.2016 kohtuotsusega süüdi KarS § 424 järgi ja
karistati KrMS § 238 lg 2 alusel 6 kuu vangistusega. KarS § 74 alusel otsustati karitust mitte
pöörata täitmisele katseajaga 1 aasta 6 kuud. Katseaja kestel pidi Sergei Abapolov täitma KarS §
75 lg 1 sätestatud kontrollnõudeid. KarS § 75 lg 2 p 2¹ alusel kohustati Sergei Abapolovit katseajal
mitte omama ja tarvitama narkootilisi ja psühhotroopseid aineid.

Kriminaalhooldusosakonna erakorralise ettekande kohaselt rikkus Sergei Abapolov temale
määratud kohustust mitte tarvitada narkootikume.
Rikkumine seisnes selles, et 11.05.2016 kell 10:50 kontrollis Viru Vangla Jõhvi esinduse
kriminaalhooldusametnik registreerimise käigus aadressil Kooli 2a, Jõhvi kriminaalhooldusaluse
Sergei Abapolov kohustust mitte omada ega tarvitada narkootilisi või psühhotroopseid aineid.
Kontrolli käigus tuvastati Sergei Abapolov'il narkojoove (AMP, MET). Kasutatud
indikaatorvahend: Drug-Screen-Multi 7cc-Saliva REF:114072 LOT: 162263 (indikaatorvahendi
kehtivuse aeg 2016-12)
11.05.2016 kirjalikus seletuses tunnistas Sergei Abapolov, et tarvitas amfetamiini, kuna viibis
seltskonnas, kus tarvitati narkootilisi aineid ning ei suutnud keelduda narkootikumidest.

Esmakohtumine Sergei Abapolov’iga toimus 27.01.2016 , mil tutvustati, tõlgiti Sergei Abapolov’ile
kriminaalhooldusaluse õigused ja kohustused. Selgitati kohtu poolt määratud täiendavat kohustust
mitte omada ega tarvitada narkootilisi ega psühhotroopseid aineid. Samuti selgitati hooldusalusele
kohustuste mittetäitmise tagajärgi ja mõistetud vabadusekaotuslikku tagajärge. Sergei Abapolov
kinnitas õigustest ning kohustustest arusaamist allkirjaga.
Katseaeg Sergei Abapolov’iga on kulgenud problemaatiliselt.
27.01.2016 registreerimise käigus kontrolliti Sergei Abapolov kohustust mitte omada ega tarvitada
narkootilisi või psühhotroopseid aineid. Kontrolli käigus tuvastati Sergei Abapolov'il narkojoove
(AMP,MTD,BZO). Kriminaalhooldusametnik koostas erakorralise ettekande kohtule, milles taotles
määrata kriminaalhooldusalusele Sergei Abapolov´ile täiendav kohustus – osaleda
sotsiaalprogrammis xxx Kohus rahuldas kriminaalhooldaja taotluse.
17.03.2016 registreerimise käigus kontrolliti Sergei Abapolov kohustust mitte omada ega tarvitada
narkootilisi või psühhotroopseid aineid. Kontrolli käigus tuvastati Sergei Abapolov'il narkojoove
(AMP). Kriminaalhooldusametnik koostas erakorralise ettekande kohtule, milles taotles katseaja
pikendamist 6 kuu võrra. Kohus rahuldas taotluse.
Sergei Abapoloviga on läbi viidud motiveerivad vestlused narkootikumide tarvitamise põhjustest,
tagajärgedest ja vältimise viisidest. Läbi on viidud ka probleemide kaardistamine ning
seaduskuulekate lahendusvariantide leidmine.
Sergei Abapolov oli suunatud xxx, kuid programmi ei ilmunud, mistõttu oli programmist välja
arvatud.
Sergei Abapolov ei tööta. Sergei Abapolov omab töövõimetuspensionit (80%).
Sergei Abapolov ei ole teinud vastavasisulisi järeldusi kohtu poolt määratud karistusest, ta on
katseajal rikkunud korduvalt kohustust mitte omada ega tarvitada narkootilisi ja psühhotroopseid
aineid. Eeltoodust võib järeldada, et Sergei Abapolov ei ole võimeline muutuma kriminaalhoolduse
läbi, mistõttu tema allutamine käitumiskontrollile ei ole osutunud piisavaks mõjutusvahendiks.

KrMS § 427 lg 2 kohaselt, vangistuse tingimisi kohaldamata jätmise tühistamise ja süüdimõistetu
saatmise karistusseadustiku § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.
KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata täiendavaid
kohustusi vastavalt käesoleva seadustiku § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Sergei Abapolov selgitas kohtus, et on nõus rikkumistega, kuid palub karistus täitmisele mitte
pöörata.
Kriminaalhooldusametnik jäi oma ettekande juurde ja palus karistus täitmisele pöörata.

Tutvunud toimikuga, ära kuulanud süüdimõistetu ja kriminaalhooldusametniku, leiab kohtunik, et
kriminaalhooldusametniku taotlus on põhjendatud ja kuulub rahuldamisele.

Maakohus leiab, et kriminaalhoolduse edasine läbiviimine ei ole põhjendatud, sest isik ei näita üles
huvi kriminaalhooldusametnikuga koostöö vastu ja suhtub negatiivselt kohtu poolt määratud
karistusse. Asjaolu, et süüdimõistetule on juba varem koostatud erakorralised ettekanded ja antud
võimalus kriminaalhoolduse jätkamiseks, kuid ta ei ole oma käitumist sellegipoolest muutnud,
näitab, et isik on talle antud kohtu usaldust kuritarvitanud ja ei võta tingimisi mõistetud karistust
tõsiselt. Kohus peab vajalikuks märkida, et kriminaalhoolduse mõte on vangistuse tingimuslik
asendamine katseajaga, mille ajal on süüdimõistetu kohustatud järgima talle määratud
käitumiskontrolli nõudeid ja kohustusi. Kui süüdimõistetu näitab oma käitumisega järjepidevalt, et
ta ei suuda kehtestatud reeglitele alluda, on kriminaalhooldus ebamõistlik ja isik tuleb saata kandma
talle määratud karistust.
Sergei Abapolov oli kohustatud osalema sotsiaalprogrammis Eluviisitreening, kuid ta ei ilmunud
programmi ja arvati programmist välja. Ta on katseaja esimese nelja kuuga kolmel korral rikkunud
kohustust mitte tarvitada narkootilisi ja psühhotroopseid aineid. Harju Maakohtu 12.01.2016
otsusest nähtub, et ta oli süüdi tunnistatud narkojoobes sõiduauto juhtimise eest. Kohtul on alust
järeldada, et tegu on narkosõltlasega, kes ei suuda narkootikumide tarvitamisest hoiduda.

Ülalmärgitud asjaolud näitavad, et käesolevaks ajaks on isiku suhtes kohaldatud kõikvõimalikud
meetmed eesmärgiga, et kriminaalhooldus saaks jätkuma - sotsiaalprogrammi määramine, katseaja
pikendamine. Isik ei tulnud narkootikumide tarvitamise keeluga.

Maakohus on arvamusel, et käesoleval juhul on põhjendatud kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist. Kuna isik ei ole suutnud
alluda käitumiskontrolli nõuetele ja kohustustele ka pärast täiendavate kohustuste määramist ja
katseaja pikendamist, on kriminaalhooldus tema suhtes ebaõnnetunud. Kriminaalhooldusametnik ja
kohus on andnud isikule võimaluse oma käitumise korrigeerimiseks, mis kahetsusväärselt ei ole aga
õnnestunud.

Kohus leiab, et kriminaalhooldus Sergei Abapolovi suhtes on ebaõnnestunud, kuna isik ei suutnud
täita talle pandud kohustusi. Sergei Abapolov on rikkunud talle pandud kohustust mitte tarvitada
narkootilisi ja psühhotroopseid aineid. Kohus leiab, et kriminaalhoolduse jätkamine ei ole
põhjendatud. Süüdimõistetu on oma järjepideva käitumisega näidanud, et ta ei suuda talle tingimisi
mõistetud karistust tõsiselt võtta.

Vangistuse tingimisi kohaldamata jätmine kuulub tühistamisele ja Sergei Abapolov tuleb saata
karistust kandma.

KarS § 74 lg 4 alusel tuleb täitmisele pöörata Sergei Abapolov´ile mõistetud ärakandmata
karistus- vangistus 6 kuud.

Juhindudes KarS § 74 lg 4, KrMS § 427 kohtunik

M ä ä r a s:

Kriminaalhooldusametniku Karoliina Sild taotlus Sergei Abapolov´ile Harju Maakohtu
12.01.2016 kohtuotsusega mõistetud kandmata karistuse täitmisele pööramiseks rahuldada,
pöörata karistuse ärakandmata osa, 6 kuud vangistust täitmisele, saata süüdimõistetu karistust
kandma.

KrMS § 414 lg 1 alusel teatab maakohus Sergei Abapolov´ile kirjaliku teatisega, mis ajaks ja
millisesse vanglasse ta peab karistuse kandmiseks ilmuma.

KrMS § 414 lg 2 alusel lugeda vangistuse kandmise alguseks Sergei Abapolov´i vanglasse
saabumise aeg.

Kui Sergei Abapolov ei ilmu määratud ajaks vanglasse karistust kandma, edastab vangla KrMS §
414 lg 3 alusel politseiasutusele sundtoomise taotluse.

Määrus saata Viru Vangla kriminaalhooldusosakonda teadmiseks.

Määruse peale saab esitada määruskaebuse 15 päeva jooksul alates sellest teada saamisest.

/allkirjastatud digitaalselt/
Kohtunik
Larissa Prokopenko
