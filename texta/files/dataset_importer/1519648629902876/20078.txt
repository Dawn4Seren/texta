                                                                                  1-16-2578




                          KOHTUOTSUS
                              EESTI VABARIIGI NIMEL
                                 RESOLUTIIVOSA

Kohus                             Harju Maakohus

Otsuse tegemise aeg ja koht       29.03.2016. a Tallinnas Liivalaia kohtumajas

Kriminaalasja number              1-16-2578 (kohtueelses menetluses 16231500335)

Kohtukoosseis                     Kohtunik Velmar Brett

Kohtuistungi sekretär             Leili Merila

Kriminaalasi                      Jelena Särki süüdistuses KarS § 320 lg 1 järgi
                                  kokkuleppemenetluses (kiirmenetluse korras)

Abiprokurör                       Žanna Morozova

Tõlk                              Julia Zautina

Süüdistatav                       JELENA SÄRKI

                                  isikukood: 47706120241, Eesti Vabariigi kodanik,
                                  emakeel: vene keel, kesk-eri haridus, töökoht: XXX,
                                  elukoht: XXX, kriminaalkorras karistamata, kehtivaid
                                  väärteokaristusi 1, tõkendit ei ole kohaldatud.

Kaitsja                           vandeadvokaat Leelo Viil

RESOLUTSIOON                      Juhindudes KrMS § 256'1, § 256'4 lg 4, § 256'5 lg 1 p 2,
                                  lg 2, § 179 lg 1 p 2, § 180 lg 1, 3, § 306, § 313, § 248 lg
                                  1 p 5 kohus otsustas:

   1. Tunnistada JELENA SÄRKI (i.k. 47706120241) KarS § 320 lg 1 järgi
      kvalifitseeritud kuriteo toimepanemises süüdi ja mõista talle karistuseks 3 (kolm)
      kuud vangistust.
   2. KarS § 73 lg-te 1 ja 3 kohaselt jätta mõistetud karistus Jelena Särki’i suhtes
      täielikult täitmisele pööramata, kui ta ei pane 1 (ühe) aasta pikkuse katseaja
      jooksul toime uut tahtlikku kuritegu. KarS § 78 p 1 alusel hakkab katseaeg
      kulgema käesoleva kohtulahendi kuulutamisest, s.t alates 29.03.2016. a.
   3. KrMS § 180 lg 1, § 175 lg 1 ja § 179 lg 1 p 2 alusel välja mõista Jelena Särki’ilt
      riigituludesse menetluskuludena:
   •    kaitsjatasu summas 96 eurot ja
   •    sundraha summas 322,50 eurot.
1-16-2578
   4. Võttes aluseks KrMS § 180 lg 3 tuleb Jelena Särki’il tasuda menetluskulud
      kokku summas 418,50 eurot ositi 12 kuu jooksul arvates kohtuotsuse
      jõustumisest esimesed 11 kuud igakuiselt 34,87 eurot viimasel kuul 34,93 eurot.

Vastavalt KrMS § 159 lg-le 3 sisalduvad menetluskulude nõude täitmiseks vajalikud andmed
kohtuotsuse lisaks olevas eraldi dokumendis (makseinfo leht). Kohus annab makseinfo lehe
kätte kas koos kohtuotsusega, saadab isikule tema poolt avaldatud posti- või e-postiaadressile
või kinnipidamisasutusse.
Võttes aluseks KrMS § 424 ja § 423 võib süüdimõistetu mõjuvate põhjuste olemasolu korral
taotleda elukohajärgselt täitmiskohtunikult kriminaalmenetluse kulude ja muude rahaliste
nõuete tasumise tähtaja pikendamist või ajatamist kuni ühe aasta võrra.
Edasikaebamise kord
Käesolev otsus on kuulutatud resolutiivosas.
Kohtumenetluse pool, kes soovib otsust vaidlustada apellatsiooni korras on kohustatud sellest
Harju Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 12.04.2016. a kell 16:00. Otsusele
võib esitada Tallinna Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.
Kohtuotsusele võib kohtumenetluse pool KrMS § 318 lg 4 alusel esitada apellatsiooni kui
tegemist on KrMS 9. peatüki 2. jao sätete või § 339 lõike 1 rikkumisega. Süüdistatav ja
kaitsja võivad esitada kohtuotsusele apellatsiooni ka juhul, kui kokkuleppes kirjeldatud tegu
ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamist võib vaidlustada kohtuotsusest eraldi KrMS 15.
peatüki kohaselt. Sellisel juhul tuleb esitada 7 päeva jooksul alates kohtuotsuse resolutiivosa
kuulutamisest teade, et soovitakse vaidlustada menetluskulusid. Seejärel koostab kohus
motiveeritud kohtuotsuse ainult menetluskulude osas, mis on kättesaadav Harju Maakohtu
Liivalaia kohtumaja kriminaalkantseleis 12.04.2016. a kell 16:00. Määruskaebus
menetluskulude osas tuleb esitada Harju Maakohtule 15 päeva jooksul alates päevast, mil
motiveeritud otsus menetluskulude osas oli kohtumenetluse pooltele kohtus tutvumiseks
kättesaadav.
KURITEO ASJAOLUD JA KOKKULEPPE SISU
Jelena Särki süüdistatakse KarS § 320 lg 1 järgi kvalifitseeritava kuriteo toimepanemises,
aga nimelt, selles, et ta, isikuna, keda on hoiatatud kriminaalvastutusest teadvalt vale ütluse
andmise eest ja kes on hoiatuse allkirjastanud, 26.01.2016 kella 10.25-st kuni 11.20-ni ja
05.02.2016 kella 14.33-st kuni 15.24-ni aadressil Tallinn, P.Pinna 4 paiknevas Ida-Harju
politseiosakonnas andis uurijale kriminaalasjas 16231500108 kannatanuna ülekuulamisel
teadvalt vale ütluse selle kohta, et kui ta 22.01.2016 kella 11.00 paiku tuli aadressile XXX,
viskas tema endine elukaaslane XXX tekkinud konflikti käigus tema pihta metallpurgi
kohviga, mis tabas tema vasakut jalga, seejärel lõi teda jalaga vastu vasakut jalga, millega
tekitas talle füüsilist valu. 17.03.2016 kannatanuna ülekuulamise käigus, mis toimus aadressil
Tallinn, P.Pinna 4, kella 09.39-st kuni 09.47-ni, tunnistas Jelena Särki üles, et ta andis tema
ülekuulamisel kannatanuna 26.01.2016 ja 05.02.2016 valeütlusi, märkides, et otsustas
niimoodi kätte maksta endisele elukaaslasele.


Seega oma tahtlike tegudega Jelena Särki, keda hoiatati kriminaalvastutusest valeütluse
andmise eest ja kes on hoiatuse allkirjastanud, andis teadvalt vale ütluse

                                           2 (3)
                                                                                1-16-2578
kriminaalmenetluse käigus, millegas pani toime KarS § 320 lg 1 järgi kvalifitseeritava
kuriteo.
29.03.2016. a sõlmisid abiprokurör Žanna Morozova, süüdistatav Jelena Särki ja tema kaitsja
vandeadvokaat Leelo Viil alljärgneva kokkuleppe.
Prokurör nõuab kohtus süüdistatava Jelena Särki karistamist KarS § 320 lg 1 järgi
vangistusega 3 kuud.
KarS § 73 lg 1, 3 alusel jätta mõistetud karistus - vangistus 3 kuud - tingimisi täitmisele
pööramata, kui Jelena Särki ei pane talle kohtu poolt määratud 1 aastase katseaja jooksul
toime uut tahtlikku kuritegu.
Katseaja algust arvestada kohtuotsuse kuulutamisest.
Ühtlasi oli kokkuleppes märgitud, et süüdistatavale on selgitatud, et iga süüdimõistva
kohtuotsusega kaasneb KrMS § 179 kohaselt lisaks karistusele sundraha, mis on II astme
kuriteo puhul 1,5 kuupalga alammäära (2016 aastal 645.- eurot) KrMS § 256-5 lg 2 kohaselt
vähendab kohus süüdimõistvat kohtuotsust kiirmenetluses tehes sundraha suurust, kuid mitte
rohkem kui poole võrra. Jelena Särki pani toime II astme kuriteo, kriminaalasi lahendati
kiirmenetluses, seega tuleb temalt välja mõista sundraha 322,50 eurot ning
kriminaalmenetluse kulud (96 eurot), mis kuuluvad süüdistatava poolt hüvitamisele.
Süüdistatav taotleb ja nõustub tasuma sundraha ja menetluskulud summas 418,50 € ositi 12
(kaheteist) kuu jooksul tasudes ühes kuus mitte vähem kui 34,87 €.



Velmar Brett
kohtunik
(allkirjastatud digitaalselt)




                                            3 (3)
