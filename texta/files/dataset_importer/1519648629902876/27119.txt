                                   MÄÄRUS

Kohus                                 Tartu Ringkonnakohus
Kohtukoosseis                         Madis Ernits, Tiina Pappel, Agu Timmi
Määruse tegemise aeg ja koht          05.01.2016, Tartu
Haldusasja number                     3-15-1836
Haldusasi                             A.K.     kaebus Politsei- ja Piirivalveameti vastu
                                      mittevaralise kahju hüvitamiseks summas 1000 eurot
                                      seoses       Viljandi        arestimaja      ebainimlike
                                      kinnipidamistingimustega
Vaidlustatud kohtulahend              Tartu Halduskohtu 12.11.2015. a otsus
Menetluse alus ringkonnakohtus        A.K. apellatsioonkaebus
Menetlusosalised                      Kaebaja A.K.
                                      Vastustaja Politsei- ja Piirivalveamet (PPA)



RESOLUTSIOON
Tagastada apellatsioonkaebus läbivaatamatult selle esitajale A.K. le.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse ärakirja
kättetoimetamisest.

ASJAOLUD

1. Kaebaja esitas Tartu Halduskohtu 12.11.2015. a otsuse peale apellatsioonkaebuse.

2. Ringkonnakohus jättis 10.12.2015. a määrusega kaebaja apellatsioonkaebuse käiguta ning
andis kaebajale 14-päevase tähtaja alates määruse kättesaamisest apellatsioonkaebuses
esinenud puuduse kõrvaldamiseks, s.o apellatsioonkaebuse taotluse täpsustamiseks. Määruses
sisaldus hoiatus, et puuduse tähtpäevaks täitmata jätmisel tagastatakse apellatsioonkaebus
määrusega kaebajale.

3. Kaebaja sai Tartu Ringkonnakohtu 10.12.2015. a määruse kätte 11.12.2015. Seega oli
kaebajal tulenevalt määruse resolutsiooni punktist 2 kohustus kõrvaldada apellatsioonkaebuses
esinenud puudus hiljemalt 28.12.2015. Käesoleva määruse koostamise ajani ei ole kaebaja
apellatsioonkaebuses esinenud puudust kõrvaldanud ega palunud ringkonnakohtult puuduse
kõrvaldamise tähtaja pikendamist.
RINGKONNAKOHTU PÕHJENDUSED

4. HKMS § 187 lg 4 teise lause kohaselt tagastab kohus apellatsioonkaebuse määrusega
apellandile, kui apellant jätab tähtajaks täitmata kohtu nõudmise kõrvaldada
apellatsioonkaebuse menetlusse võtmist takistav puudus. Tartu Ringkonnakohus andis
10.12.2015. a määrusega kaebajale tähtaja, 14 päeva alates määruse saamisest,
apellatsioonkaebuse menetlusse võtmist takistava puuduse kõrvaldamiseks. Sama määruse
põhjendavas osas (p 7) selgitas ringkonnakohus, et kui apellant jätab kohtu nõudmise
tähtpäevaks täitmata, tagastab kohus apellatsioonkaebuse määrusega kaebajale.

5. Ringkonnakohus leiab, et kaebajal oli mõistlik aeg apellatsioonkaebuse taotluse
täpsustamiseks, kuid ta ei ole kohtu nõudmist täitnud. Kaebaja ei ole pärast Tartu
Ringkonnakohtu 10.12.2015. a määruse kättesaamist esitanud käesolevas haldusasjas
ringkonnakohtule ühtegi avaldust. Seega saab eelnevale tuginedes tõdeda, et kaebaja ei ole
reageerinud ringkonnakohtu 10.12.2015. a määruses välja toodud kohtu nõudmisele enda
apellatsioonkaebuse vastavusse viimiseks seaduses sätestatud tingimustega. Kaebajale selgitati
apellatsioonkaebuses esineva puuduse mittekõrvaldamise tagajärgi. Kuna hoolimata eeltoodust
on kaebaja jätnud apellatsioonkaebuses esineva puuduse kõrvaldamata, tuleb
apellatsioonkaebus HKMS § 187 lg 4 alusel kaebajale tagastada. HKMS § 187 lg 2 teise lause
alusel loetakse, et apellatsioonkaebust ei ole esitatud.

6. HKMS § 187 lg 7 kohaselt võib apellant määruse peale, millega kohus keeldub
apellatsioonkaebust menetlusse võtmast, esitada määruskaebuse Riigikohtule.




   /allkirjastatud digitaalselt/   /allkirjastatud digitaalselt/   /allkirjastatud digitaalselt/
           Madis Ernits                    Tiina Pappel                    Agu Timmi




                                               2
