                            KOHTUMÄÄRUS
Kohtu nimetus                     Harju Maakohus
Kohtunik                          Liili Lauri
Määruse tegemise aeg ja koht      31. märts 2016, Tallinn, Kentmanni Kohtumaja
Tsiviilasja number                2-16-2356
Tsiviilasi                        XXX OÜ avaldus pankroti väljakuulutamiseks
Menetlustoiming                   Pankrotimenetluse raugemine pankrotti välja kuulutamata
Menetlusosalised ja nende         Avaldaja (võlgnik): XXX OÜ ( rk XXX, asukoht XXX),
esindajad                         seaduslik esindaja XXX( e-post XXX)
                                  Ajutine pankrotihaldur Andres Tootsman (büroo asukoht
                                  Roseni 7 Tallinn, e-post: andres.tootsman@haldur.just.ee, tel
                                  50 18 178)
Kohtuistung                       17.03.2016.a.
Kohtuistungil osalenud isikud     Avaldaja seaduslik esindaja XXX, ajutine pankrotihaldur
                                  Andres Tootsman
Resolutsioon

1. Lõpetada XXX OÜ (rk XXX, asukoht XXX) pankrotimenetlus, pankrotti välja kuulutamata,
raugemise tõttu.
2. Ajutisel pankrotihalduril likvideerida XXX OÜ ja kustutada äriregistrist.
3. Peale XXX OÜ äriregistrist kustutamist vabastada Andres Tootsman pankrotihalduri
kohustustest.
4. Määrata XXX OÜ dokumentide hoidjaks võlgniku seaduslik esindaja XXX(ik XXX).
5. Avaldada teade XXX OÜ pankrotimenetluse lõpetamise kohta väljaandes Ametlikud
Teadaanded.
6. Saata jõustunud kohtumäärus Harju Maakohtu registriosakonda.
7. Jätta kõik menetluskulud võlgniku XXX OÜ kanda.
8. Kinnitada ajutise halduri tasuks 648 eurot (sh käibemaks).
9. Välja mõista solidaarselt võlgnikult XXX OÜ ja võlgniku juhatuse liikmelt XXXajutise halduri
Andres Tootsman tasu summas 171,60 eurot (sh käibemaks) Andres Tootsman´i kasuks.
10. Hüvitada riigi vahenditest ajutise halduri tasu 476,40 eurot (397 + käibemaks 79,40 eurot)
ajutisele haldurile Andres Tootsman. Väljamakse teostada Kodukontor AT arveldusarvele
EE782200221058222703, Swedbank.
11. Saata kohtumäärus punkti 10 osas peale jõustumist täitmiseks Riigi Tugiteenuste Keskusele.



Määruse peale edasikaebe kord ja tähtajad.



                                                                                              1
Määrusele võivad võlgnik ja pankrotiavalduse esitanud võlausaldaja esitada määruskaebuse
Tallinna Ringkonnakohtule Harju Maakohtu Kentmanni kohtumaja kaudu 15 päeva jooksul alates
määruse teatavaks tegemisest.
Pankrotiavalduse asjaolud.
Võlgnik XXX OÜ (edaspidi võlgnik) esitas 12.02.2016 kohtule                      avalduse    pankroti
väljakuulutamiseks. Harju Maakohus nimetas ajutise pankrotihalduri.
Ajutine pankrotihaldur on esitanud kohtule järgmise ettekande:

Võlgnikul vara puudub ja võlgniku vara arvelt pankrotimenetluse kulusid katta ei saa. Võlgniku
puudub igasugune vara, sealhulgas puuduvad osalused äriühingutes ja muud väärtpaberid ning
puuduvad sõidukid Swedbank ei andnud sisulist vastust kuid eeldatavasti on pangakonto tühi.
Võlgniku pankrotiavalduses on seisuga 12.02.2016 loetletud kohustusi 5 võlausaldaja ees
kogusummas 6567,97 eurot. Sealhulgas maksuvõlg 864 eurot. Maksu- ja Tolliameti andmetest
nähtub, et lisandub arvestuslik intress summas 71,88 eurot. Seega on maksuvõlg tänaseks 935,88
eurot. Peale ülaltoodute ei ole muid täitmata kohustusi teada. Teadaolevad võlad kokku seega 6
639,85 eurot. Krediidiinfo andmetel tekkisid esimesed maksehäired aprillis 2015. Tänaseks
teadaolevatele kohustustele lisanduvad kuni pankroti väljakuulutamise hetkeni lisanduvad viivised
ja intressid. Võlgade täpne suurus ja koosseis selgub pankrotimenetluse edasises käigus nõuete
tunnustamise tulemusena. Krediidiinfo andmetel tekkisid võlgnikul maksehäired alates aprillist
2015.

     Aasta             Äritulud (käive)          Kasum/kahjum                Omakapital
     2011                     0                        0                       3929
     2012                     0                        0                       3929
     2013                     0                        0                       3929
     2014             andmed puuduvad           andmed puuduvad           andmed puuduvad
     2015             andmed puuduvad           andmed puuduvad           andmed puuduvad
     2016             andmed puuduvad           andmed puuduvad           andmed puuduvad

Finantsandmeid, mida analüüsida, ei ole juhatuse liige ajutisele haldurile esitanud. Samuti mitte
äriregistrile, mistõttu puuduvad igasugused finantsandmed. Ajutisele haldurile päringule vastates
teatas juhatuse liige 15.03.2015, et raamatupidaja puudub. Ilmselt ei ole võlgnik 2015.aastal
mingit raamatupidamisarvestust üldse pidanudki.

Võlgnik on püsivalt maksejõuetu ja pankrot on vältimatu, sest kohustusi on enam kui 6639 eurot,
vara puudub, netovara väärtus ei ole vastavuses ÄS § 136 nõuetega, puuduvad asjaolud, mis
võimaldaksid ettevõtte tervendamist, saneerimismenetlust või kompromissi, majandustegevuse
jätkamiseks puudub raha, äriplaan ja kavatsus, võlgnik tunnistab oma alalist maksejõuetust ja on
esitanud pankrotiavalduse (mille puhul eeldatakse, et ta on maksejõuetu - PankrS § 31 lg 4).
Pankrotiseaduse §-s 22 lg 5 tähenduses on maksejõuetuse põhjuseks „muu asjaolu“. Ajutise
halduri esialgsel hinnangul viisid maksejõuetuseni võlgniku valed äriotsused, sealhulgas nõrk
äriplaan, mis väidetavalt keskendus vaid ühele tellijale. Samuti liiga väike osakapital, mis ei katnud
tekkinud kahjumit. PankrS § 109-113 sätestatud vara tagasivõitmise ja tagasinõudmise võimaluste
kohta andmed seni puuduvad. Ajutisel halduril seni puuduvad andmed, et võlgniku maksejõuetuse
põhjuseks oleks kuriteo tunnustega tegu või raske juhtimisviga PankS § 28 mõttes. Võlgniku
dokumentatsiooni hoiustajaks palub haldur määrata juhatuse liikme. Ajutine pankrotihaldur palub
määrata ajutise halduri tasuks 648 eurot (540 + käibemaks 108) ning välja mõista see võlgnikult ja
selle juhatuse liikmelt solidaarselt. Selle võimatuse korral palun alternatiivina 476,40 euro suurune


                                                                                                    2
osa (397 + käibemaks 79,40) maksta välja riigi vahenditest ja kanda see Kodukontor AT OÜ
kontole nr EE782200221058222703 (Swedbank).

Kohtu põhjendused
Kohus, tutvunud ajutise pankrotihalduri arvamusega ning uurinud tõendeid, leiab, et võlgniku
pankrotimenetlus tuleb lõpetada pankrotti välja kuulutamata, raugemise tõttu vastavalt PankrS § 29
lg 1, kuna võlgnikul puudub vara pankrotimenetluse kulude katteks ning eeldatavalt puudub vara
tagasivõitmise ja tagasinõudmise võimalus, sealhulgas puudub võimalus esitada nõue juhtorgani
liikme vastu.
Ajutise halduri aruande kohaselt on võlgniku teadaolevate võlgade suuruseks 6639 eurot. Vara
võlgnikul puudub. Haldur on seisukohal, et võlgnik on maksejõuetu ning niisugune seisund on
alalise iseloomuga. Ajutisel halduril puuduvad seni andmed, et võlgniku maksejõuetuse põhjuseks
oleks kuriteo tunnustega tegu või raske juhtimisviga PankS § 28 mõttes. Alalise maksejõuetuse
tekkimise põhjuseks on muu asjaolu PankrS § 22 lg 5 mõistes. PankrS § 1 lg 2 kohaselt on võlgnik
maksejõuetu, kui ta ei suuda rahuldada võlausaldajate nõudeid ja see suutmatus ei ole võlgniku
majanduslikust olukorrast tulenevalt ajutine. PankrS § 1 lg 3 kohaselt on juriidilisest isikust
võlgnik maksejõuetu ka siis, kui võlgniku vara ei kata tema kohustusi ja see seisund ei ole
võlgniku majanduslikust olukorrast tulenevalt ajutine.
PankrS § 29 lg 1 kohaselt kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu. Sama paragrahvi lõike 2 järgi võib kohus lõpetada menetluse
pankrotti välja kuulutamata raugemise tõttu olenemata võlgniku maksejõuetusest ka siis, kui
võlgniku vara koosneb peamiselt tagasivõitmise nõuetest ja nõuetest kolmandate isikute vastu ning
nende nõuete rahuldamine on vähetõenäoline.
PankrS § 30 lg 1 ja 2 kohaselt, kui võlgnikul ei jätku vara pankrotimenetluse kulude katteks,
määrab kohus menetluse raugemise vältimiseks pankrotimenetluse kulude katteks kohtu deposiiti
makstava summa suuruse ja selle maksmise tähtaja. Kohus teatab väljaandes Ametlikud
Teadaanded võimalusest maksta pankrotimenetluse kulude katteks kohtu määratud summa kohtu
deposiiti. Kohus on teinud 17.03.2016 ettepaneku väljaandes Ametlikud Teadaanded võlgniku
võlausaldajatele ja kolmandatele isikutele maksta pankrotimenetluse kulude katteks kohtu
deposiitkontole 2500 eurot hiljemalt 30.03.2016. Võlausaldajad ega kolmandad isikud nimetatud
summat tasunud ei ole. Käesolevas tsiviilasjas on tõendatud, et võlgnik on püsivalt maksejõuetu.
Samuti ilmneb ajutise halduri ettekandest, et puudub vara tagasivõitmise ja tagasinõudmise osas,
maksejõuetus ei ole võlgniku majanduslikust olukorrast tulenevalt ajutine. Võlausaldajad ega
kolmandad isikud ei ole üles näidanud huvi tasuda pankrotimenetluse kulude katteks vahendeid.
PankrS § 130 lg 3 kohaselt kui juriidiline isik pankrotimenetluses lõpetatakse, siis likvideerib
juriidilise isiku haldur. Haldur alustab või jätkab enne pankroti algatamist alustatud likvideerimist
pärast kohtumääruse tegemist, millega kinnitati ettevõtte tegevuse ja juriidilise isiku lõpetamise
otsus. Likvideerimine tuleb läbi viia pankrotimenetluse lõpuks. PankrS § 29 lg 8 kohaselt kui
juriidilisest isikust võlgniku pankrotimenetlus lõpetatakse raugemise tõttu, likvideerib ajutine
haldur juriidilise isiku kahe kuu jooksul pankrotimenetluse lõpetamise määruse jõustumisest
arvates likvideerimismenetluseta. Kui pankrotimenetluse raugemisel on võlgnikul mingi vara,
makstakse sellest kõigepealt ajutise halduri tasu ja kaetakse vajalikud kulutused.
Kohus määrab võlgniku dokumentide hoidjaks juhatuse liikme Kaili Tamm.
PankrS § 150 kohaselt on pankrotimenetluse kulud muu hulgas ajutise halduri tasu ning ajutise
halduri tehtud vajalikud kulutused oma ülesannete täitmiseks. PankrS § 23 lg 1 kohaselt on ajutisel

                                                                                                   3
halduril õigus saada oma ülesannete täitmise eest tasu, mille suuruse määrab kohus, samuti nõuda
oma ülesannete täitmiseks tehtud vajalike kulutuste hüvitamist. Tasu suuruse määramisel arvestab
kohus ajutise halduri ülesannete mahtu ja keerukust ning ajutise halduri kutseoskusi. Kohus
kontrollib ajutise halduri ülesannete täitmiseks tehtud kulutuste põhjendatust ja kinnitab vajalike
ning põhjendatud kulutuste suuruse.
Ajutine haldur palub määrata ajutise halduri tasuks 648 eurot (sh käibemaks). Kohus leiab, et
ajutise halduri nõutud tasu ja kulutused on põhjendatud. Võlgnik ajutise halduri tasule ja
kulutustele vastu ei vaidle. PankrS § 23 lg 4 kohaselt, kui võlgniku avalduse alusel alustatud
menetlus lõpetatakse raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult, kuid
võib määrata nende hüvitamise riigi vahenditest. Riigi vahenditest ei hüvitata ajutise halduri tasu ja
kulutusi suuremas summas kui 397 eurot (sealhulgas seaduses ettenähtud maksud, välja arvatud
käibemaks). Võlgnikul piisav vara puudub, seega kuulub riigi arvelt ajutisele haldurile
hüvitamisele ajutise pankrotihalduri tasu 397 eurot + käibemaks 79,40 eurot, kokku 476,40 eurot.
Võlgnikult ja juhatuse liikmelt kuulub solidaarselt väljamõistmisele ajutise halduri tasu summas
171,60 eurot (sh käibemaks). PankrS § 23 lg 6 alusel võib kohus ajutise halduri tasu ja kulutuste
tasumise määrata büroole, mille kaudu ajutine haldur tegutseb.


/allkirjastatud digitaalselt/
Liili Lauri
kohtunik




                                                                                                    4
