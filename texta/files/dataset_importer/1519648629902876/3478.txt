                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        7. novembril 2016 Tartu kohtumajas

 Väärteoasja number                  4-16-6573

 Kohtunik                            Ingeri Tamm

 Kohtuistungisekretär                Kertu Kuusik

 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Mari Trallmann
                                     isikukood: 48801266028; elukoht: XXXX; e-post: XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

     1. Jätta rahuldamata sissenõudja Lõuna prefektuuri avaldus Mari Trallmannile
        Lõuna prefektuuri 25.11.2014. a kiirmenetluse otsusega väärteoasjas nr
        2315,14,007831 KarS § 218 lg 1 järgi määratud 80 euro suuruse rahatrahvi
        arestiga asendamiseks seoses selle tasumisega.
     2. Määruse koopia saata Mari Trallmannile, Politsei- ja Piirivalveameti Lõuna
        prefektuurile ning Jõgeva kohtutäitur Ivi Kalmetile.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik

Lõuna prefektuur karistas Mari Trallmanni 25.11.2014. a kiirmenetluse otsusega väärteoasjas
nr 2315,14,007831 karistusseadustiku § 218 lg 1 järgi rahatrahviga 20 trahviühikut, s.o 80
eurot. Kohtuvälise menetleja lahend jõustus 12.12.2014.




                                             1
Sissenõudja Lõuna prefektuur esitas 08.09.2016 avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 02.06.2015. Kohtutäitur teavitas 03.08.2016
kohtuvälist menetlejat rahatrahvi täitmise võimatusest. Tasumata rahatrahvi summa on 80
eurot.

19.09.2016 e-kirjas teavitas kohtutäitur Ivi Kalmeti büroo, et väärteoasjas nr 2315,14,007831
laekus rahatrahvi katteks 43,60 eurot.

Mari Trallmann saatis kohtule 07.11.2016 maksekorralduse nr 726, millelt on näha, et R.V. on
07.11.2016 tasunud Rahandusministeeriumi arvelduskontole nr EE932200221023778606,
viitenumbriga 10220122227463, 28 eurot, ning maksekorralduse nr 304, millelt on näha, et
R.V. tasus 07.11.2016 Rahandusministeeriumi arvelduskontole nr EE891010220034796011,
viitenumbriga 10220122227463, 12 eurot.

Kohtu seisukoht

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna Mari Trallmannile Lõuna prefektuuri 25.11.2014. a kiirmenetluse otsusega määratud
rahatrahv on täies ulatuses tasutud, jätab kohus VTMS § 211 lg 3 alusel sissenõudja avalduse
rahatrahvi asendamiseks arestiga rahuldamata.

Mari Trallmanni nõude katteks laekus kohtutäiturile 43,60 eurot. Rahandusministeeriumi
arvelduskontole tasuti tema trahvi katteks 40 eurot. Rahatrahvi summa oli 80 eurot, seega on
tasutud 3,60 eurot enam. Mari Trallmannil on õigus esitada Tartu Maakohtule taotlus
enammakstud summa tagasi saamiseks.

Kui võlgnik on enne asenduskaristuse kohaldamist rahatrahvi täies ulatuses tasunud, lõpetab
TMS § 201 lg 3 kohaselt menetluse rahatrahvi sissenõudes kohtutäitur.

/allkirjastatud digitaalselt/

Ingeri Tamm
kohtunik




                                               2
