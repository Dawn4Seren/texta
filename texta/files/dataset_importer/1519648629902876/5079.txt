                               KOHTUOTSUS
                               EESTI VABARIIGI NIMEL



 Kohus                         Tartu Maakohus Tartu kohtumaja

 Otsuse tegemise aeg ja koht   13. oktoober 2016, Tartu kohtumaja, Kalevi 1, Tartu

 Kriminaalasja number          1-16-8442

 Kohtukoosseis                 kohtunik Ingeri Tamm

 Kohtuistungi sekretär         Mariann Rei

                               Meelis Hänilase süüdistuses KarS § 121 lg 2 p 2 järgi
 Kriminaalasi
                               kokkuleppemenetluses

 Prokurör                      abiprokurör Margit Pärn

 Süüdistatav                   Meelis Hänilane
                               elukoht: XXX; isikukood: 37802096520; kodakondsus: Eesti
                               Vabariigi kodanik; haridus: põhiharidus; emakeel: eesti keel;
                               töö- või õppimise koht: XXX
                               varasem karistatus: kriminaalkorras karistamata
                               tõkend: elukohast lahkumise keeld alates 08.02.2016

 Kaitsja                        - (kokkuleppe sõlmimisel advokaat Heiki Kuningas)

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Meelis Hänilane KarS § 121 lg 2 p 2 järgi ja mõista karistuseks 3 (kolm)
kuud vangistust.

KarS § 73 lg 1 alusel määrata, et mõistetud vangistus jäetakse tingimisi kohaldamata ja
seda ei pöörata täielikult täitmisele, kui Meelis Hänilane ei pane 1 (ühe) aasta pikkuse
katseaja jooksul toime uut tahtlikku kuritegu.
KarS § 78 p 1 alusel hakkab katseaeg kulgema alates kohtuotsuse kuulutamisest.

                                             1
KrMS § 180 lg 1 alusel välja mõista Meelis Hänilaselt riigituludesse menetluskuludena
sundraha osa 200 (kakssada) eurot.

KrMS § 180 lg 3 alusel jätta muud menetluskulud 85 (kaheksakümmend viis) eurot ja sundraha
osa 445 (nelisada nelikümmend viis) eurot riigi kanda.

Määrata KrMS § 180 lg 3 alusel menetluskulud 200 (kakssada) eurot tasumisele ositi 1 (ühe)
aasta jooksul alates kohtuotsuse jõustumisest.

Juhul kui menetlusosalised kohtuotsust ei vaidlusta, jõustub kohtuotsus 29.10.2016 ja
menetluskulude tasumise lõpptähtaeg 29.10.2017.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Meelis Hänilasel tuleb menetluskulude tasumisel märkida viitenumber: 99916700072721.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
I Kokkuleppe sisu

Meelis Hänilast süüdistatakse KarS § 121 lg 2 p 2 järgi selles, et tema, 11.11.2015 õhtusel ajal


                                                2
Tartumaal Puhja vallas XXX asuvas korteris X lõi vähemalt ühe korra rihmaga oma abikaasa
XXX tütart XXX vastu paremat reie sisekülge. Meelis Hänilane tekitas vägivallaga XXX
füüsilist valu ning parema reie siseküljele verevalumi.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS § 121 lg 2 p-s 2 sätestatud kuriteo toimepanemise eest nõuab prokurör kohtus
süüdistatavale Meelis Hänilasele karistuseks 3 kuud vangistust. KarS § 73 alusel määrata, et
mõistetud karistust ei pöörata täielikult täitmisele, kui Meelis Hänilane ei pane 1 aastase
katseaja jooksul toime uut tahtlikku kuritegu.

Menetluskuludeks on määratud kaitsjale kohtueelses menetluses makstud tasu 24 eurot,
ekspertiisitasu 61 eurot ja süüdimõistva kohtuotsusega kaasnev sundraha 645 eurot. Prokurör
taotleb mõista Meelis Hänilaselt välja sundrahast 200 eurot. Ülejäänud menetluskulude summa
530 eurot (s.o õigusabiteenus 24 eurot, ekspertiisitasu 61 eurot ja osa sundrahast, s.o 445 eurot)
jätta riigi kanda. KrMS § 180 lg 3 alusel taotleb Meelis Hänilane kriminaalmenetluskulude
tasumise võimalust 1 aasta jooksul alates kohtuotsuse jõustumisest.

Tsiviilhagi esitatud ei ole. Konfiskeerimisele kuuluvat vara ei ole.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör jäi sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on kokkulepe sõlmitud
järgides KrMS §-de 239-245 sätteid. Kohus on seisukohal, et Meelis Hänilane on kokkuleppe
sõlmimisel väljendanud oma tõelist tahet. Kriminaalasjas kogutud tõendid annavad aluse
tunnistada Meelis Hänilane süüdi KarS § 121 lg 2 p 2 järgi ning mõista talle karistus vastavalt
kokkuleppele.

Menetluskuludeks on kohtueelses menetluses makstud kaitsjatasu 24 eurot (tl 44-46),
ekspertiisitasu 61 eurot (tl 24) ja sundraha, mille suuruseks teise astme kuriteo toimepanemises
süüdimõistmise korral on 1,5 kuupalga alammäära, s.o 645 eurot (palga alammäär on alates 1.
jaanuarist 2016 430 eurot). Vastavalt kokkuleppele tuleb Meelis Hänilasel hüvitada KrMS §
180 lg 1 ja 3 alusel sundraha osa 200 eurot, mille tasumine määrata 1 aasta jooksul alates otsuse
jõustumisest. Ülejäänud menetluskulud jäävad riigi kanda.

/allkirjastatud digitaalselt/

Ingeri Tamm
kohtunik


                                                3
