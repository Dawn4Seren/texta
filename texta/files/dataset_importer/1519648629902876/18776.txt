                           KOHTUOTSUS
                                EESTI VABARIIGI NIMEL

                                (Õigeksvõtmisel põhinev otsus)
Kohus                                   Harju Maakohus
Kohtukoosseis                           Kohtunik Tiiu Hiiuväin
Otsuse tegemise aeg ja koht             11.aprill 2016, Tallinnas, Kentmanni Kohtumaja
Tsiviilasja number                      2-15-8880
Tsiviilasi                              XXX hagi XXX OÜ vastu töölepingu ülesülemise
                                        tühisuse tuvastamiseks
Tsiviilasja hind                        3500 eurot
Menetlusosalised ja nende esindajad     Hageja: XXX(isikukood XXX, elukoht XXX; e-post
                                        XXX)

                                        Kostja: XXX OÜ (registrikood XXX, asukoht XXX)

                                        Kostja esindaja: pankrotihaldur Urmas Ustav (e-post
Asja läbivaatamine                      07.04.2016, avalikul kohtuistungil

Istungil osalenud isikud                Hageja XXX ja kostja esindaja Urmas Ustav

Juures viibis                           Sekretär Dea Saar
Resolutsioon

   1. Rahuldada XXXhagi XXX OÜ (pankrotis) vastu töölepingu ülesülemise tühisuse
      tuvastamiseks.

   2. Lugeda tuvastatuks XXXja XXX OÜ vahel 13.11.2014 sõlmitud töölepingu nr
      06.08.2014 tööandjapoolse ülesütlemise tühisus.

   3. Kohtuotsus on tagatiseta viivitamatult täidetav.

   4. Menetluskulud jätta kostja XXX OÜ (pankrotis) kanda.

   5. Jätta kindlaks määramata hageja XXXmenetluskulude rahaline suurus.

   6. Kohtuotsusele võib esitada Tallinna Ringkonnakohtule apellatsioonkaebuse 30 päeva
      jooksul otsuse kättetoimetamisest. Kaebus võidakse lahendada kirjalikus menetluses,
      kui kaebuses ei taotleta selle lahendamist istungil.

Hagi aluseks olevad asjaolud ja hageja nõue; menetluse käik
XXX esitas kohtule hagi XXX OÜ (pankrotis) vastu töölepingu ülesülemise tühisuse
tuvastamiseks ja 1272,86 euro suuruse hüvitise väljamõistmiseks.
Kostja seisukoht
Kohtule esitatud kirjalikus vastuses vaidles kostja mitterahalisele nõudele vastu ning taotles
seoses kostja pankrotiga rahalise nõude läbi vaatamata jätmist.
Kohtuistungil võttis kostja hageja töölepingu ülesütlemise tühisuse tuvastamise nõude õigeks.

Kohtuotsuse põhjendused
Hagi kuulub rahuldamisele töölepingu ülesülemise tühisuse tuvastamise nõudes
tsiviilkohtumenetluse seadustiku (TsMS) § 440 lg 1 alusel. Nimetatud sätte kohaselt rahuldab
kohus hagi, kui kostja võtab kohtuistungil või kohtule esitatud avalduses hageja nõude õigeks.
Kostja võttis kohtuistungil õigeks hageja töölepingu ülesütlemise tühisuse tuvastamise nõude.
Hageja poolt esitatud hüvitise väljamõistmise nõude jättis kohus 11.04.2016 määrusega
rahuldamata seoses kostja pankroti väljakuulutamisega.

Kooskõlas TsMS § 444 lg 4 kohus otsust ei põhjenda, kuna kostja võttis nõude, mille kohus
käesoleva otsusega lahendab, õigeks.
Vastavalt TsMS § 468 lg 1 p 1 tunnistab kohus hagi õigeksvõtul põhineva otsuse omal algatusel
tagatiseta viivitamata täidetavaks.

Tulenevalt TsMS § 125 ja § 132 lg 1 on hagihind 3500 eurot.

Kooskõlas TsMS § 162 lg 1 kannab hagimenetluse kulud pool, kelle kahjuks otsus tehti. Hageja
kinnitas kohtuistungil, et tal menetluskulusid ei ole. Kohus menetluskulude rahalist suurust
kindlaks ei määra.

/allkirjastatud digitaalselt/
Kohtunik




                                                                                            2
