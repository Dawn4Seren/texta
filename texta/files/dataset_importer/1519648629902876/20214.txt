                                                                                  1-16-2275




                           KOHTUOTSUS
                                EESTI VABARIIGI NIMEL

Kohus                           Pärnu Maakohus

Otsuse tegemise aeg ja koht     28. märts 2016.a, Pärnu

Kriminaalasja number            1-16-2275 (15267001010)

Kohtukoosseis                   Kohtunik Teet Olvik
                                Sekretär Anneli Kaljula

Prokurör                        Abiprokurör Liisa Nuut

Kriminaalasi                    Ivo Kallas süüdistuses KarS § 4231 järgi kokkuleppemenetluses

Süüdistatavad                   Ivo Kallas, isikukood: 37706104278; XXXXX.
                                Kriminaalkorras karistatud, viimati Pärnu Maakohtu 26.02.2013.a
                                otsusega KarS § 169 järgi rahalise karistusega 320 eurot.

RESOLUTSIOON                    Juhindudes KrMS § 248 lg 1 p 5, § 249, kohus otsustas:

Süüdi tunnistada Ivo Kallas KarS § 4231 ning karistuseks mõista (4) neli kuud vangistust.
KarS § 73 lg 1 ja 3 alusel jätta mõistetud vangistus tingimisi täitmisele pööramata juhul, kui Ivo
Kallas ei pane (1) ühe aasta ja (6) kuue kuulise katseaja jooksul toime uut tahtlikku kuritegu.
KarS § 78 p 1 alusel katseaja algust arvata alates kohtuotsuse kuulutamisest, s.o 28.03.2016.a.

Välja mõista KrMS § 180 lg 1 alusel süüdimõistetult Ivo Kallaselt menetluskulud riigi tuludesse –
KrMS § 175 lg 1 p 4 alusel riigi õigusabi korras määratud kaitsja tasu summas (72) seitsekümmend
kaks eurot kaitsja osalemise eest kriminaalasja kohtueelses menetluses ning KrMS § 179 lg 1 p 2
alusel sundraha (645) kuussada nelikümmend viis eurot, kokku (717) seitsesada seitseteist eurot.

Välja mõistetud summad tasuda (6) kuue kuu jooksul alates kohtuotsuse jõustumisest. Kohustada
Ivo Kallast tasuma menetluskulu 717 eurot ositi (6) kuue kuu jooksul (6) kuues osas alates
kohtuotsuse jõustumisest mitte vähem kui (119.50) ükssada üheksateist eurot ja 50 senti kuus. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Riigi kasuks välja mõistetud summad tasuda Maksu- ja Tolliameti a/a nr: EE351010052031000004
SEB Pank AS-is või a/a nr: EE502200221014193355 Swedbank AS-is või a/a nr:
EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700022386. Selgituseks märkida: Ivo Kallas, 1-16-2275,


                                             1
                                                                                     1-16-2275

menetluskulud.


Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Ivo Kallast süüdistatakse selles, et ta olles Politsei- ja Piirivalveamet 08.04.2014.a ja 27.01.2014.a
väärteootsustega karistatud liiklusseaduse § 201 lg 1 ja § 201 lg 2 järgi kvalifitseeritavate
väärtegude (teod 16.03.2014.a ja 03.01.2014.a) toimepanemise eest, s.o korduva mootorsõiduki
juhtimise eest vastava kategooria mootorsõiduki juhtimisõiguseta isiku poolt, juhtis uuesti
tahtlikult, s.o süstemaatiliselt, 11.08.2015.a kella 20.17 ajal Pärnu maakonnas Tahkuranna vallas
Tallinn-Pärnu-Ikla mnt 146-ndal kilomeetril mootorsõidukit X riikliku registreerimismärgiga X,
omamata vastava kategooria mootorsõiduki juhtimisõigust, millega rikkus süstemaatiliselt LS § 94
lg 1. Süstemaatiliselt juhtimisõiguseta mootorsõiduki juhtimisega pani Ivo Kallas toime KarS §
4231 järgi kvalifitseeritava kuriteo.

Kohtumenetluse poolte seisukohad kohtus
Asja kohtueelses menetluses sõlmisid süüdistatav, tema kaitsja ning prokurör kokkuleppemenetluse
korras kokkuleppe. Ivo Kallase, tema kaitsja ja prokuröri vahel sõlmitud kokkuleppe kohaselt on
Ivo Kallase KarS § 4231 järgi kohaldatavaks karistuseks neli kuud vangistust. KarS § 73 lg 1 ja 3
alusel jäetakse mõistetud vangistus tingimisi täitmisele pööramata juhul, kui Ivo Kallas ei pane ühe
aasta ja kuue kuulise katseaja jooksul toime uut tahtlikku kuritegu. Ivo Kallas tunnistas end
kohtuistungil süüdistuses KarS § 4231 järgi süüdi ning jäi sõlmitud kokkuleppe juurde. Ka prokurör
jäi istungil sõlmitud kokkuleppe juurde ja palus selle kohtul kinnitada.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Ivo Kallas tuleb süüdi
tunnistada KarS §4231 järgi ning mõista talle karistus vastavalt sõlmitud kokkuleppele.
Tõkendit ei ole kohaldatud, samuti ei ole asitõendeid ega esitatud tsiviilhagi.
Vastavalt KrMS § 180 lg-le 1 kohustub süüdimõistetu hüvitama menetluskulud. Sõlmitud
kokkuleppele kohaselt tuleb Ivo Kallaselt välja mõista riigi tuludesse menetluskuludena KrMS §
175 lg 1 p 4 alusel riigi õigusabi korras määratud kaitsja tasu summas 72 eurot kaitsja osalemise
eest kriminaalasja kohtueelses menetluses ning KrMS § 179 lg 1 p 2 alusel sundraha 645 eurot,
kokku 717 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.


                                               2
                                                                               1-16-2275

Vastavalt süüdimõistetu taotlusele kuuluvad välja mõistetud summad tasumisele kuue kuu jooksul
alates kohtuotsuse jõustumisest. Kohustada Ivo Kallast tasuma menetluskulu 717 eurot ositi kuue
kuu jooksul kuues osas alates kohtuotsuse jõustumisest mitte vähem kui 119.50 eurot kuus. Kui
rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                            3
