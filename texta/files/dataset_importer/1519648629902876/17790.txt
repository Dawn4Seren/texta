                                                                      Väärteoasi nr. 4-16-2283




                           KOHTUOTSUS
                                EESTI VABARIIGI NIMEL

 Kohus                             Harju Maakohus

 Otsuse tegemise aeg ja koht       20. aprillil 2016.a. Tallinn (Liivalaia kohtumaja)

 Väärteoasja number                4-16-2283

 Kohtukoosseis                     Kohtunik Margot Mikler
 Tõlk                              Katrin-Jana Vaab
 Väärteoasi                        Dmitri Fedotov väärteoasi LS § 201 lg 2 järgi

 Menetlusalune isik                Dmitri Fedotov, isikukood: 38012090270, elukoht: XXX,
                                   kodakondsus määratlemata, ei tööta
 Kohtuvälise menetleja             Politsei-   ja    Piirivalveameti     Põhja     Prefektuuri
                                   korrakaitsebüroo                 liiklusjärelevalvekeskuse
 esindaja
                                   liiklusmenetlustalituse menetlusteenistuse esindaja Triinu
                                   Riigor

                                   Süüdi tunnistada Dmitri Fedotov LS § 201 lg 2 järgi
                                   ning karistada arestiga 30 päeva.
 RESOLUTSIOON
                                   Vastavalt KarS § 69 asendada Dmitri Fedotovile
                                   mõistetud arest 30 päeva üldkasuliku tööga 30 tundi,
                                   mille tegemise tähtajaks määrata 3 kuud.


 Edasikaebamise kord               Kohtuotsuse peale võib edasi kaevata Tallinna
                                   Ringkonnakohtule, teatades kirjalikult apellatsiooni
                                   esitamisest Harju Maakohtu Liivalaia kohtumajale 7
                                   päeva jooksul alates kohtuotsuse kuulutamisest ning
                                   esitades apellatsiooni 15 päeva jooksul, alates päevast,
                                   mil kohtuotsus on kohtumenetluse pooltele kohtus
                                   tutvumiseks kättesaadav.

Politsei- ja Piirivalveameti Põhja prefektuuri Kesklinna politseijaoskonna patrullipolitseinik
Mairold Mark poolt on 02.03.2016.a. koostatud väärteoprotokoll AB 1481102 selles, et Dmitri
Fedotov 02.03.2016.a. kella 15:59 ajal juhtis Harjumaal Tallinna linnas Kopli 100 c juures
suunaga Pelguranna tänava poole mootorsõidukit Renault Laguna reg.nr XXXomamata vastava
kategooria mootorsõiduki juhtimise õigust olles eelnevalt liiklusseaduse § 91 lg 2 p 3 alusel
mootorsõiduki juhtimiselt kõrvaldatud.



                                               1
Sellise tegevusega Dmitri Fedotov rikkus liiklusseadus § 90 lg 1 p 3 nõudeid ning pani toime
liiklusseaduse § 201 lg 2 ettenähtud väärteod.

Menetlusalune isik tunnistas end kohtuistungil süüdi ja andis ütlusi, et juhtis mootorsõidukit
omamata juhtimisõigust, kahetseb tehtut. On nõus tegema üdlkasulikku tööd.

Kohtuvälise menetleja esindaja leidis, et Dmitri Fedotovit tuleks karistada LS § 201 lg 2 järgi
kvalifitseeritava väärteo toimepanemise eest ning karistada 30 päevase arestiga, millise võib
asendada üldkasuliku tööga.

Kohus, hinnanud väärteoasjades kogutud tõendeid, analüüsinud neid kogumis, leiab, et isiku
süü on 02.03.2016.a. väärteos tõendamist leidnud järgmiste tõenditega: väärteoprotokolliga,
milles Dmitri Fedotov andis ütlusi, et protokoll on talle arusaadav, ta sõitis autoga tööle (tl. 3);
isikusamasuse tuvastamise protokolliga (tl. 4); tunnistaja XXXülekuulamise protokolliga,
milles tunnistaja on andnud ütlusi, et olles 02.03.2016.a. patrullis koos patrullpolitseinik
Mairold Markiga ning teostasid kontrolli, kui kell 15:59 märkasid Tallinnas Kopli 100 c juures
liikumas kahtlase sõidustiiliga mootorsõidukit Renault reg.nr XXX, mis liikus suunaga
Pelguranna tänava suunas. Kasutades sinist-punast vilkurit peatasid sõiduki Kopli 69B juures
kell 16:00, kus selgus, et antud sõidukit juhtis Dmitri Fedotov ik 38012090270, kellel puudus
vastava kategooria juhtimisõigus (tl. 5); Maanteeameti liiklusregistri väljavõttega, millest
nähtub, et Dmitri Fedotovil puuduvad juhiload (tl. 6); sõiduki juhtimiselt kõrvaldamise
otsusega, mille kohaselt 02.03.2016.a. kell 16:00 kõrvaldati Dmitri Fedotov sõiduki Renault
reg.nr XXXroolist, kuna isikul puudus vastava kategooria mootorsõiduki juhtimisõigus (tl. 7);
sõiduki juhtimiselt kõrvaldamise otsusega, mille kohaselt 20.12.2014.a. kell 21:33 kõrvaldati
Dmitri Fedotov sõiduki Volkswagen reg.nr XXX roolist, kuna isikul puudus vastava kategooria
mootorsõiduki juhtimisõigus ja oli alust arvata, et isik on joobeseisundis (tl. 8) ning toimiku
teiste materjalidega.

Vastavalt toimepandule tuleb isikut karistada. Dmitri Fedotovile karistuse mõistmisel tuleb
arvestada karistust kergendavaid ja raskendavaid asjaolusid ning õiguskorra kaitsmise huvisid
ja samuti võimalust mõjutada Dmitri Fedotovit edaspidi hoiduma süütegude toimepanemisest.
Isikut on varem väärteokorras karistatud 6-l korral (tl. 9 - 12) rahatrahvidega, arestiga ja ÜKT-
ga. Isikule ei ole mõistlik määrata rahatrahvi, kuivõrd varasemalt määratud rahatrahvid ei ole
avaldanud karistusena soovitud mõju ning isik jätkab õigusrikkumiste toimepanemist, samuti
puudub isikul kindel sissetulek, seega leiab kohus, et isikule tuleb määrata arest, millise võib
asendada üldkasuliku tööga.

Kohus juhindus Karistusseadustiku § 48, Väärteomenetluse seadustiku 107- 111 sätetest.


/allkirjastatud digitaalselt/
Margot Mikler
Kohtunik




                                                 2
