                             KOHTUMÄÄRUS

Kohus                                  Viru Maakohus

Kohtunik                               Kristel Vedro

Määruse tegemise aeg ja koht           09. september 2016, Rakvere Kohtumaja,

Väärteoasja number                     4-16-4616

Väärteoasi                             Leo Neihausi kaebus Politsei- ja Piirivalveameti otsuse
                                       peale väärteoasjas nr. 2440,16,003439
Menetlustoiming                        Kaebuse läbi vaatamine
Menetlusosalised ja
nende esindajad                        Kaebuse esitaja: LEO NEIHAUS (i.k. 35008174912),
                                       elukoht: xxxx
                                       Kohtuväline menetleja: Politsei- ja Piirivalveamet Ida
                                       Prefektuur      Jõhvi   politseijaoskond;       e-mail:
                                       ida@politsei.ee


RESOLUTSIOON
Jätta läbi vaatamata Leo Neihausi kaebus Politsei- ja Piirivalveameti 08.06.2016 otsusele
väärteoasjas nr 2440,16,003439 ja tagastada kaebus selle esitajale.
Edasikaebamise kord
Kohtumääruse peale on kohtumenetluse poolel õigus esitada määruskaebus 15 päeva
jooksul alates päevast, mil ta sai vaidlustatavast määrusest teada või pidi teada saama.
Määruse väljatrükk toimetada kätte Leo Neihausile ja kohtuvälisele menetlejale.


Asjaolud ja kohtumääruse põhjendused

08.06.2016 esitas AS Paide MEK Viru Maakohtusse kaebuse Politsei- ja Piirivalveameti
08.06.2016 otsusele väärteoasjas nr 2440,16,003439, mis koostati äriühingu autojuhile Leo
Neihausile.

16.06.2016 määrusega jättis Viru Maakohus AS Paide MEK poolt esitatud kaebuse läbi
vaatamata Väärteomenetluse seadustiku (edaspidi VTMS) § 118 lg 2 p 2 alusel, kuna kaebuse
oli esitanud isik, kes ei olnud eelnimetatud väärteoasjas menetlusosaline ja seetõttu puudus tal
kaebuse esitamise õigus.

27.06.2016 saabus Viru Maakohtusse Leo Neihausi kaebus Politsei- ja Piirivalveameti
08.06.2016 otsusele väärteoasjas nr 2440,16,003439. Maakohus käsitles Leo Neihausi kaebust
kui määruskaebust Viru Maakohtu 16.06.2016 määrusele ning edastas selle lahendamiseks
Tartu Ringkonnakohtule. Tartu Ringkonnakohus on 01.08.2016 kirjas asunud seisukohale, et
27.06.2016 Leo Neihausi poolt esitatud dokumendi näol on tegemist kaebusega Politsei- ja
Piirivalveameti 08.06.2016 otsusele väärteoasjas nr 2440,16,003439, mitte aga
määruskaebusega Viru Maakohtu 16.06.2016 määrusele. Tartu Ringkonnakohus tagastas
kohtuasja toimiku Viru Maakohtule kaebuse edasiseks menetlemiseks, sh kaebuse menetlusse
võtmise otsustamiseks.

Viru Maakohtu 11.08.2016 määrusega jäeti Leo Neihausi poolt 27.06.2016 esitatud kaebus
käiguta ja anti kaebuse esitajale puuduste kõrvaldamiseks tähtaeg 15 päeva määruse väljatrüki
kättesaamisest. Määruses on märgitud, et kaebuses on puudused, mis ei võimalda kaebust läbi
vaadata ehk kaebus ei vasta VTMS § 115 lg 1 punktides 1-9 sätestatud nõuetele.

Puuduste kõrvaldamise määruse väljatrükk on Leo Neihausile tööandja vahendusel kätte
toimetatud 16.08.2016. Tähtaeg puuduste kõrvaldamiseks hakkas kulgema seega 17.08.2016 ja
lõppes 31.08.2016 (k.a.). Tähtaja möödumisel Leo Neihaus kaebuses esinenud puudusi
kõrvaldanud ei ole.

VTMS § 117 lg 1 tulenevalt eelmenetluses maakohtunik:
1) kontrollib asja kohtualluvust ning käesoleva seadustiku §-de 114 ja 115 nõuete täitmist;
2) jätab kaebuse käiguta või läbi vaatamata käesoleva seadustiku §-s 118 sätestatud alustel;
3) lõpetab väärteomenetluse käesoleva seadustiku §-s 119 sätestatud alusel, või
4) lahendab asja kirjalikus menetluses vastavalt käesoleva seadustiku §-le 120.

VTMS § 118 lg 1 kohaselt kui kaebus ei vasta VTMS § 115 nõuetele, teeb maakohtunik selle
käiguta jätmise kohta määruse ning annab kaebuse esitajale tähtaja puuduste kõrvaldamiseks.
Vastavalt VTMS § 118 lg 2 p 3 teeb maakohtunik kaebuse läbi vaatamata jätmise kohta määruse
ja saadab määruse koopia ning tagastab kaebuse selle esitanud isikule, kui kaebuse esitanud isik
ei ole käesoleva paragrahvi lõikes 1 ettenähtud korras määratud tähtaja jooksul kõrvaldanud
kaebuses esinenud puudusi.

Leo Neihausi kaebus ei vasta VTMS § 115 nõuetele. Kaebuse esitajale puuduste
kõrvaldamiseks antud tähtaeg on möödunud. Leo Neihaus ei ole kohtu määratud tähtaja jooksul
kaebuses esinenud puudusi kõrvaldanud.
Eeltoodust tulenevalt ja VTMS § 118 lg 2 p 3 alusel jätab kohus kaebuse läbi vaatamata ja
tagastab selle esitajale.


/allkirjastatud digitaalselt/

Kristel Vedro
Kohtunik
