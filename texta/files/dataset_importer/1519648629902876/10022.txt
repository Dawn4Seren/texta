                                KOHTUMÄÄRUS
 Kohus                                 Pärnu Maakohus, Pärnu kohtumaja
 Kohtunik                              Heli Käpp
 Tsiviilasja number                    2-16-8305
 Määruse tegemise aeg ja koht          02.august 2016, Pärnu
 Tsiviilasi                            R. J. (J.) hagi J. J. (J.) vastu elatise väljamõistmiseks
 Menetlustoiming                       Hagi läbivaatamata jätmine, kirjalik menetlus
 Menetlusosalised ja nende             Hageja: R. J. (isikukood xxxxxxxxxxx elukoht K. R.
 esindajad                             juures), seaduslik esindaja K. R. (isikukood
                                       xxxxxxxxxxx, elukoht xxx xx-x, xxxxx, e-post: xxx)
                                       Kostja: J. J. (isikukood xxxxxxxxxxx; elukoht
                                       xxxxxxxxx xx-xx, xxxxxxx, xxxxx; e-post: xxx)



RESOLUTSIOON
1. Jätta läbi vaatamata R. J. (J.) hagi J. J. (J.) vastu elatise väljamõistmiseks seaduses ettenähtud
minimaalmääras tagasiulatuvalt alates 01.06.2015.a, kuna hageja võttis kohtuvälise kokkuleppe
tõttu hagi tagasi.
2. Menetluskulud jäävad poolte endi kanda. Hüvitatavate menetluskulude puudumise tõttu jätta
menetluskulude suurus kindlaks määramata.
3. Toimetada kohtumäärus menetlusosalistele kätte.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Pärnu Maakohtu
kaudu 15 päeva jooksul kohtumääruse määruskaebuse esitajale kättetoimetamisest alates.
ASJAOLUD JA KOHTUMÄÄRUSE PÕHJENDUSED
Pärnu Maakohtu menetluses on R. J. hagi J. J. vastu elatise väljamõistmiseks. 12.07.2016 esitas
hageja seaduslik esinda K. R. kohtule avalduse, milles avaldab soovi tsiviilasjas menetluse
lõpetamiseks, kuna on kostjaga elatise maksmises kohtuväliselt kokku leppinud.
Tsiviilkohtumenetluses seadustiku (TsMS) § 424 lg 1 kohaselt hageja võib hagi kostja nõusolekuta
tagasi võtta kuni eelmenetluse lõpuni. Kostja nõusolekul võib hagi tagasi võtta hagi kohta tehtud
lahendi jõustumiseni. Hageja on esitanud kohtule TsMS § 424 lg 2 kohase kirjaliku avalduse hagi
tagasi võtmiseks. Praeguses asjas ei ole eelmenetlus lõppenud, mistõttu kostja nõusolek hagi
tagasivõtmiseks ei ole vajalik. Lisaks kostja on 18.07.2016 esitanud kohtule järelepärimise
kohtuasja lõpetamise kohta, kuna talle teadaolevalt on lapse ema avalduse tagasi võtnud. Sellest
kohus järeldab, et kostja on hagi tagasivõtmisest teadlik ning tal ei ole sellele vastuväited.
TsMS § 423 lg 1 p 2 kohaselt kohus jätab hagi läbi vaatamata, kui hageja on võtnud hagi tagasi.
Vastavalt TsMS § 425 lg-le 1 kohus jätab hagi läbi vaatamata määrusega. Hagi läbivaatamata
jätmise korral loetakse, et hagi ei ole kohtu menetluses olnud ja hageja võib pöörduda hagiga sama
kostja vastu samal alusel vaidluses sama hagieseme üle kohtusse.
                                                                      Tsiviilasi nr 2-16-8305

TsMS § 173 lg 1 alusel kohus märgib määruses menetluskulude jaotuse menetlusosaliste vahel.
Arvestades, et hageja võttis hagi tagasi kohtuvälise kokkuleppe sõlmimise tõttu, jätab kohus
menetluskulud iga menetlusosalise enda kanda. Hüvitatavate kulude puudumise tõttu kohus
kulude suurust kindlaks ei määra.


/Allkirjastatud digitaalselt/

Heli Käpp
kohtunik




                                                                                           2
