                           KOHTUMÄÄRUS
Kohus                               Tartu Ringkonnakohus
Määruse tegemise aeg ja koht        21. september 2016, Tartu (kirjalik menetlus)
Kriminaalasja number                1-13-6592
Kohtukoosseis                       Maarika Kuusk, Aarne Sarjas, Mati Kartau
Vaidlustatud kohtulahend            Viru Maakohtu (Rakvere kohtumaja) 17. augusti 2016. a
                                    määrus, karistusjärgse käitumiskontrolli kohaldamise
                                    otsustamine
Kaebuse esitaja ja kaebuse liik     Süüdimõistetu   Dmitri   Kudrjavtsev            (isikukood:
                                    38207062226), määruskaebus

 RESOLUTSIOON

 1.     Jätta Viru Maakohtu 17. augusti 2016 määrus muutmata.

 2.     Dmitri Kudrjavtsevi määruskaebus jätta rahuldamata.

 Edasikaebamise kord: KrMS § 384 lg 2 ja § 387 lg 1 kohaselt võib määrusele esitada
 määruskaebuse Tartu Ringkonnakohtule prokuratuur, advokaadist kaitsja või
 advokaadi vahendusel teised kohtumenetluse pooled 15 päeva jooksul alates päevast, mil
 isik sai vaidlustatud määrusest teada või pidi teada saama.


 ASJAOLUD JA MENETLUSE KÄIK
 1.     D. Kudrjavtsev tunnistati süüdi Viru Maakohtu 01.10.2013 otsusega KarS § 200 lg 2 p-
 de 4, 7, 8, 9, 10 järgi ning karistuseks mõisteti talle 3 aastat ja 6 kuud vangistust. KarS § 68
 alusel arvati eelvangistuses viibitud aeg karistusaja hulka ning karistuse kandmise alguseks
 loeti 05.03.2013.
 2.    04.07.2016 esitas Viru Vangla Viru Maakohtule materjalid kinnipeetava D. Kudrjavtsevi
 kohta karistusjärgse käitumiskontrolli kohaldamise otsustamiseks.
 3.    17.08.2016 määrusega Viru Maakohus kohaldas D. Kudrjavtsevi suhtes karistusjärgset
 käitumiskontrolli. KarS § 871 lg 3 kohaselt määras kohus karistusjärgse käitumiskontrolli
 pikkuseks 12 kuud. D. Kudrjatsev on kohustatud käitumiskontrolli ajal järgima KarS § 75 lg 1
 p-des 1-6 sätestatud kontrollnõudeid ja KarS § 75 lg 2 p-de 2, 2 1, 4, 7 ja 8 sätestatud
 lisakohustusi.
 4.     Maakohus leidis, et D. Kudrjavtsevi suhtes tuleb kohaldada karistusjärgset
 käitumiskontrolli.
 D. Kudrjavtsevi puhul on KarS § 87 1 lg-s 1 sätestatud karistusjärge käitumiskontrolli
 kohaldamise eeldused täidetud. Kohus leidis, et D. Kudrjavtsevi puhul on olemas arvestatav
 tõenäosus tulenevalt tema eelnevast elukäigust, majanduslikust olukorrast, võimalikust
narkootikumide tarvitamisest, hoiakutest ja mõtlemisest, et ta võib peale vabanemist toime
panna uue vägivaldse varavastase kuriteo. Süüdimõistetu vajab vabaduses täiendavat abi
kriminaalhooldaja järelevalve näol sotsiaalsel kohanemisel ja edasiste kuritegude
toimepanemise vältimiseks.
5.     Viru Maakohtu määruse peale esitas määruskaebuse D. Kudrjavtsev, kes taotles
maakohtu määruse tühistamist. D. Kudrjavtsevi asjakohased väited on kokkuvõtlikult
alljärgnevad.
D. Kudrjavtsevil puudub Eestis elukoht. Vanematekodus elamine on välistatud. Isaga suhtlus
puudub ning ema viibib enamuse ajast haiglaravil. Kodus elades on suur risk sattuda taas
kuritegelikule teele. Välisriiki kolides on võimalik hakata elama õiguskuulekat elu, sest ees
ootab töökoht ja elukoht ning süüdimõistetu õde aitab uues elukeskkonnas kohaneda.
RINGKONNAKOHTU SEISUKOHAD JA PÕHJENDUSED
6.   Tartu Ringkonnakohus, tutvunud Viru Maakohtu määrusega ja esitatud
määruskaebusega, asub seisukohale, et maakohtu lahend tuleb jätta muutmata ning D.
 Kudrjavtsevi määruskaebus rahuldamata. Maakohtu määrus on seaduslik ja põhjendatud.
7.    D. Kudrjavtsevit on kriminaalkorras karistatud 3 korda. Vanglakaristust on
süüdimõistetu kandnud 2 korda. Kuritegude laad on jäänud samaks, samuti ajendid kuritegude
toimepanemiseks. Õiguskuulekaks ei saa pidada D. Kudrjavtsevi käitumist ka vangistuse
kandmise ajal. Arvestades lisaks, et D. Kudrjavtsevil on sõltuvusprobleemid ning vähese
toimetuleku oskus ja arvestatav uue kuriteo toimepanemise riskiprotsent ning asjaolu, et uue
kuriteo pani ta toime katseajal olles, on igati põhjendatud maakohtu seisukoht, et
süüdimõistetu võib sarnast laadi kuritegusid vabaduses olles uuesti toime panna. Seetõttu
esineb ka ringkonnakohtu hinnangul vajadus kohaldada D. Kudrjavtsevile karistusjärgset
käitumiskontrolli, et aidata süüdimõistetut resotsialiseerumisel ning anda signaal, et tal tuleb
ka vabanemisel järgida õiguskorra nõudeid.
8.   Määruskaebuse põhiväide on selles, et selle esitajal ei ole kindlat elukohta. Ehkki
vanglast saadud taotluses on kajastatud, et kinnipeetava väitel tal elukoht ei säili, on Viru
Vangla kriminaalhooldusametnik teinud kindlaks, et süüdlasel on võimalik asuda elama emale
kuuluvasse eramusse. Vanemad on valmis osutama pojale esialgselt nii moraalset kui ka
materiaalset tuge. Seega on paljasõnaline kinnipeetava väide, et tal ei ole vabanemisel
elukohta. D. Kudrjavtsev on käinud kohtu nimetatud aadressil lühiajalistel väljasõitudel, mis
tähendab, et side vanemate ja poja vahel on säilinud. Samuti on sama aadress D.
Kudrjavtsevile koostatud vangla 18.05.2016 iseloomustuses, mis edastati kohtule tingimisi
ennetähtaegse vabastamise küsimuse otsustamisel. Süüdimõistetu soov asuda elama välisriiki
ei ole mõjuvaks põhjuseks, mille alusel saaks kohus karistusjärgse käitumiskontrolli
kohaldamata jätta.
9.   Karistusjärgne käitumiskontroll on käesoleval juhul vajalik ka seetõttu, et süüdimõistetu
korduvalt viitab määruskaebuses kuritegeliku käitumisega seoses enda tahtejõu puudumisele.
Apellatsioonikohus on arvamusel, et karistusjärgse käitumiskontrolliga süüdimõistetule
määratavad kohustused aitavad muuhulgas kaasa D. Kudrjavtsevi tahtejõu tugevdamisele ning
suunavad teda õiguskuulekale käitumisele.
10. Tulenevalt eeltoodust ja juhindudes KrMS §-st 390 ja § 337 lg 1 p-st 1 leiab Tartu
Ringkonnakohus, et maakohtu määrus tuleb jätta muutmata ja määruskaebus rahuldamata.

/allkiri/                                 /allkiri/                           /allkiri/
Maarika Kuusk                            Aarne Sarjas                         Mati Kartau


                                               2
2
