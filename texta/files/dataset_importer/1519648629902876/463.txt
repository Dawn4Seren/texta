                                                                               1-16-11103




                          KOHTUOTSUS
                               EESTI VABARIIGI NIMEL

Kohus                           Harju Maakohus

Otsuse tegemise aeg ja koht     20.detsembril 2016, Tallinn (Liivalaia kohtumaja)

                                1-16-11103 (16230200497)
Kriminaalasja number

Kohtunik                        Leo Kunman
Tõlk                            Anneli Helmann
Kohtuistungi sekretär           Katrin Lopsik

                                Vitali  Ivanov´i   süüdistuses         KarS     §     424       järgi
Kriminaalasi                    kokkuleppemenetluses
Prokurör                        Rainer Amur

Süüdistatav                     Vitali Ivanov (isikukood 38509030252, elukoht: XXXX, Eesti
                                Vabariigi kodanik, keskeriharidus, emakeel: vene keel, töökoht:
                                XXXX, emakeel: vene keel, karistatus: kriminaalkorras karistamata,
                                1 kehtiv väärteokaristus, tõkendit ei ole kohaldatud)
                                Jugans Grossmann (kohtuistungil ei osalenud)
Kaitsja
RESOLUTSIOON
   1. Süüdi tunnistada Vitali Ivanov KarS § 424 järgi ja karistada vangistusega 5 (viis) kuud.
   2. KarS § 73 lg 1, 3 alusel määrata, et mõistetud 5 (viis) kuud vangistust ei pöörata täielikult
       täitmisele, kui Vitali Ivanov ei pane 1 aastase katseaja jooksul toime uut kuritegu.
   3. KarS § 78 p 1 alusel arvestada Vitali Ivanov´ile määratud katseaja kulgemist alates
       kohtuotsuse kuulutamisest, s.o alates 20.12.2016.
   4. KarS § 50 lg 1 p 1 alusel võtta Vitali Ivanov´ilt ära mootorsõiduki juhtimise õigus 3
       (kolmeks) kuuks.
   5. Vastavalt LS § 127 sätetele tuleb otsuse jõustumise päevast alates viie tööpäeva jooksul
       loovutada juhiluba Maanteeametile.
   6. Vitali Ivanov´ilt välja mõista KrMS § 180 lg 1, § 179 lg 1 p 2, KrMS § 175 lg 1 p 3,4 alusel
       menetluskuluna:
           • Sundraha II astme kuriteo toimepanemise eest 1,5 palga alamääras s.o 645 eurot.
           • Tasu riigi õigusabi osutamise eest summas 144 eurot.
           • Joobe tuvastamisega tekkinud kulud summas 132 eurot (uuringuakti nr 1116T,
              proovi markeeringu ja protokolli nr 248/100).


                                                                                            1
                                                                                  1-16-11103

 KrMS § 180 lg 3, § 313 lg 1 p 7 alusel tasuda kriminaalmenetluse kulud kogusummas 921
 (üheksasada kakskümmend üks) eurot 12 kuu jooksul Maksu- ja Tolliameti arveldusarvele
 EE351010052031000004 SEB Pank, EE502200221014193355 Swedbank, EE873300333499990003
 Danske Bank või EE401700017002872300 Nordea Pank. Menetluskulude tasumiseks vajaminev
 viitenumber edastatakse makseinfona süüdimõistetule tema poolt avaldatud meili- või postiaadressile.
 Samuti on makseinfo/maksegraafiku leht koos kohtuotsusega kättesaadav e-toimiku süsteemi kaudu.

 Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
 läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
 kanda ka kohtuotsuse täitmisega seonduvad kulud. Kohus selgitab, et makseinfo/maksegraafiku lehel
 on informatiivne tähendus, s.t et kaevatav ning õiguslikku tähendust omav dokument on kohtulahend,
 millega nõue välja mõisteti, mitte aga dokument, mille alusel toimub nõude tasumine.


 Edasikaebamise kord

 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
 on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
 kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
 süüdistatavale on kuriteo eest mõistetud karistus, mida seadus selle eest ette ei näe.
 Apellatsioonkaebuse esitamise soovist teatatakse otsuse teinud kohtule kirjalikult seitsme päeva
 jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
 kirjalikult viieteistkümne päeva jooksul, alates päevast, mil kohtumenetluse poolel on võimalik
 kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
 süüdistatavale kohtuotsuse koopia kätteandmisele järgnevast päevast alates viieteistkümne päeva
 jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
 määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,
 alates päevast, mil isik sai vaidlustatavast kohtumäärusest teada või pidi teada saama, vaidlustatava
 kohtumääruse teinud kohtule.

Kohtuotsuse põhiosa
On tõendamist leidnud, et 21.05.2016 kl 12.00 juhtis Vitali Ivanov Tallinnas Majaka tänavalt –
Suur-Sõjamäe tänavale mootorsõidukit Subaru Legacy registreerimismärgiga XXXX, olles
joobeseisundis (narkootiline joove kanepist), rikkudes liiklusseaduse § 69 lg 1 ja korrakaitseseaduse
§ 36 lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse
aine või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ nõudeid. Vitali
Ivanov pani toime KarS § 424 järgi kvalifitseeritava kuriteo s.o mootorsõiduki juhtimise
joobeseisundis.
Kriminaalasja kohtulikul uurimisel kohus tuvastas:
Kokkuleppest nähtuvalt nõustusid süüdistatav Vitali Ivanov ning tema kaitsja Jugans Grossmann
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse liigis ja
määras. Vitali Ivanov loobus kaitsja osavõtust kohtuistungil.

Kohus leiab, et Vitali Ivanov´i poolt kokkuleppe sõlmimine oli tema tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus asub seisukohale, et
Vitali Ivanov kuulub temale KarS § 424 järgi ettenähtud kuriteo toimepanemises esitatud süüdistuses
süüdimõistmisele ja temale tuleb mõista karistus sõlmitud kokkuleppe kohaselt.

                                                                                              2
                                                                                    1-16-11103

Süüdistavale on selgitatud menetluskulude ja sundraha tasumise kohustust. Menetluskuludeks antud
kriminaalasjas on kaitsjale makstav tasu kokku summas 144 eurot (tl 33-35, 36-38), joobe
tuvastamisega tekkinud kulud summas 132 eurot (tl 7 uuringuakti nr 1116T, tl 10 proovi markeeringu
ja protokolli number 248/100) ning süüdimõistva kohtuotsusega kaasnev sundraha 645 eurot. KrMS
§ 175 lg 1 p 4 kohaselt loetakse menetluskuluks määratud kaitsjale makstud tasu. Vitali Ivanov´ile oli
kaitsja määratud riigi poolt. Kaitsja on esitanud taotlused summas 144 eurot riigi õigusabi tasu
määramises ja riigieelarvest hüvitamises; kaitsja taotlused on rahuldatud, seega tuleks Vitali Ivanov´ilt
välja mõista kaitsjatasu 144 eurot. KrMS § 179 lg 1 p 2 järgi on süüdimõistva kohtuotsusega kaasnev
sundraha II astme kuriteo korral 1,5 palga alammäära; Vabariigi Valitsuse 18.12.2015 määrusega nr
139 kehtestati töötasu alammääraks täistööajaga töötamise korral 2,54 eurot tunnis ja 430 eurot kuus.
Seega on sundraha II astme kuriteo toimepanemise korral 645 eurot.

LS § 127 kohaselt kui isiku suhtes on jõustunud mootorsõiduki juhtimisõiguse peatamise, äravõtmise
või kehtetuks tunnistamise otsus, on isik kohustatud viie tööpäeva jooksul otsuse jõustumisest arvates
loovutama oma juhiloa Maanteeametile.

Kohus leiab, et põhjendatud on võimaldada süüdistataval tasuda menetluskulusid summas 921
(üheksasada kakskümmend üks) eurot osade kaupa, s.o 12 kuu jooksul. Maksegraafiku mittetäitmisel
loetakse kõigi makseosade tähtaeg saabunuks ja kogu nõue suunatakse täitemenetluse läbiviimiseks
kohtutäiturile täitemenetluse seadustikus sätestatud korras.
Asitõendid puuduvad.

Leo Kunman
Kohtunik




                                                                                                3
