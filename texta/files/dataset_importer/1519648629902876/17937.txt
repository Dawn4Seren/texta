                                                                                 1-16-3226




                K O H T U O T S U S
                              EESTI VABARIIGI NIMEL


Kohus                            Harju Maakohus (Liivalaia kohtumaja)

Otsuse tegemise aeg ja koht      19. aprillil 2016.a, Tallinnas

Kriminaalasja number             1-16-3226 (16231600401)

Kohtukoosseis                    Kohtunik Violetta Kõvask

Kohtuistungi sekretär            Sirje Luga

Kriminaalasi                     Egert Sommer süüdistuses KarS § 182                     järgi
                                 kokkuleppemenetluses (kiirmenetluse korras).

Abiprokurör                      Kristina Kivi

Süüdistatav                      EGERT SOMMER – isikukood: 39612151515; Eesti
                                 Vabariigi kodakondsus; emakeel: eesti keel; põhiharidus;
                                 töökoht: ei tööta, õpib XXX; elukoht: XXX.
                                 Kriminaalkorras karistamata. Väärteokorras karistused
                                 puuduvad.

                                 Alates 18.04.2016.a kohaldatud tõkendina elukohast
                                 lahkumise keeldu, kehtivusega 18.04.2017.a.

Kaitsja                          Kaitsjat ei soovinud kohtusse

                                 Juhindudes KrMS § 2561, § 2564 lg 4, § 2565 lg 1 p 2, lg 2,
                                 § 175, § 179 lg 1 p 2, § 180 lg 1, 3, § 306, § 311-313, § 248
                                 lg 1 p 5 kohus otsustas




                                                                                          1
                                                                                    1-16-3226

RESOLUTSIOON

Tunnistada Egert Sommer KarS § 182 järgi kvalifitseeritud kuriteo toimepanemises süüdi
ning mõista talle karistuseks vangistus 1 (üks) kuu.

KarS § 73 lg 1, 3 alusel mitte pöörata mõistetud karistust täitmisele, kui süüdimõistetu ei
pane talle kohtu poolt määratud 1 (ühe) aastase katseaja jooksul toime uut tahtlikku
kuritegu.

KarS § 78 p 1 alusel arvestada Egert Sommer’ile määratud 1 (ühe) aasta pikkuse katseaja
kulgemist alates kohtuotsuse kuulutamise päevast, s.o alates 19.04.2016.a.

Egert Sommer’i suhtes valitud tõkend – elukohast lahkumise keeld – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel
karistuse ärakandmise tähtaja saabumisel kuulub tõkend elukohast lahkumise keeld
tühistamisele karistuse ärakandmisel.



Menetluskulud

Egert Sommer’ilt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot).

KrMS § 179 lg 1 p 2 alusel sundraha 322,50 eurot (kolmsada kakskümmend kaks eurot ja
viiskümmend eurosenti).

Väljamõistetud menetluskulud tuleb tasuda KrMS § 180 lg 3 alusel ositi 10 (kümne) kuu
jooksul alates kohtuotsuse jõustumisest, kusjuures igakuiselt tuleb tasuda vähemalt 39,45
eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates kohtuotsuse
või selle resolutiivosa kuulutamisest. Apellatsioon esitatakse Tallinna Ringkonnakohtule
kirjalikult 15 (viieteistkümne) päeva jooksul alates päevast, mil kohtumenetluse poolel on
kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel

                                                                                              2
                                                                                      1-16-3226

apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, s.o määruskaebe korras 15 (viieteistkümne) päeva jooksul. Määruskaebus tuleb esitada
Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Egert Sommer süüdistatakse selles, et tema täisealise isikuna 18.03.2016.a kell 21:39 ostis
Tallinnas, Aia 7 asuvas kauplusest Rimi alkohoolseid jooke: kaks 0,33-liitrist purki siidrit „ Fizz
Apple“ ja 0,7-liitrise pudeli maitsestatud viina „Nemiroff Honey“ ning kauplusest suundus ta
koos 13-aastase XXX ja 14-aastase XXX bussi number 67 ning sõites erinevate bussidega
mööda Tallinna linna ringi, kallutas ta bussis alaealisi alkoholi tarvitama. Olles teadlik, et
tegemist on alaealistega, pakkus Egert Sommer XXX ja XXX alkoholi, andes neile mõlemale
0,33-liitrised siidrid „Fizz Apple“, samuti valas XXX siidripurki viina, tehes oma sellise
tegevusega alkoholi alaealistele kergesti kättesaadavaks ja tekitas alaealistel soovi alkoholi
tarvitada, mida viimased ka jõid, samuti tarvitas ise alkoholi koos alaealisega, kuni kell 23:20
politsei neid kontrollis.

Oma tahtliku tegevusega Egert Sommer pani toime täisealise poolt noorema kui
kaheksateistaastase isiku kallutamise alkoholi tarvitamisele, s.o KarS § 182 järgi
kvalifitseeritava kuriteo.

18.04.2016.a sõlmisid Põhja Ringkonnaprokuratuuri abiprokurör Kristina Kivi, süüdistatav
Egert Sommer ja tema kaitsja Karine Nersesjan käesolevas kriminaalasjas kokkuleppe.

Vastavalt kokkuleppele taotleb prokurör süüdistatavale Egert Sommer’ile KarS § 182
ettenähtud kuriteo toimepanemise eest karistuseks 1 (üks) kuu vangistust.

KarS § 73 lg 1, 3 alusel jätta mõistetud vangistus tingimuslikult kohaldamata ning määrata, et
mõistetud vangistust ei pöörata täielikult täitmisele kui Egert Sommer ei pane 1 (ühe) aastase
katseaja kestel toime uut tahtlikku kuritegu.

Kokkuleppest nähtub, et kriminaalasjas pole tsiviilhagi esitatud, kannatanud on kokkuleppega
nõus ning istungil osaleda ei soovi. Samuti nähtub kokkuleppest, et süüdistatavale selgitatud, et
süüdimõistva otsusega kaasneb sundraha (322,50 eurot) ning kaitsjatasu (72 eurot)
väljamõistmine. Kokkuleppe kohaselt kuuluvad menetluskulud hüvitamisele 10 (kümne) kuu
jooksul, tasudes igakuiselt võrdsetes osades vähemalt 39,45 eurot.

19.04.2016.a toimunud kohtuistungil Egert Sommer kinnitas, et jääb sõlmitud kokkuleppe
juurde. Abiprokurör jäi sõlmitud kokkuleppe juurde, palus seda kinnitada. Süüdistatav Egert
Sommer’i kaitsjat kohtusse ei soovinud.

Kohtunik, tutvunud kriminaalasja materjalidega, ära kuulanud süüdistatava selgitused sõlmitud
kokkuleppe kohta, olles veendunud, et menetlusosalised jäävad sõlmitud kokkuleppe juurde,
asub seisukohale, et süüdistatav on kokkuleppest aru saanud ning sellega nõustunud, kokkulepet



                                                                                               3
                                                                                  1-16-3226

sõlmides on süüdistatav väljendanud         oma    tõelist   tahet,   kokkulepe on    sõlmitud
kriminaalkohtumenetluse sätteid järgides.

Seega tuleb, Egert Sommer temale esitatud süüdistuses KarS § 182 järgi süüdi tunnistada ja
määrata talle karistus vastavalt sõlmitud kokkuleppele.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot). KrMS
§ 179 lg 1 p 2 alusel sundraha 322,50 eurot (kolmsada kakskümmend kaks eurot ja viiskümmend
eurosenti).

Arvestades Egert Sommer’i varalist seisundit, tema resotsialiseerumisväljavaateid, kohus leiab,
et menetluskulude tasumist tuleb ajatada, väljamõistetud menetluskulud tuleb tasuda KrMS §
180 lg 3 alusel ositi 10 (kümne) kuu jooksul alates kohtuotsuse jõustumisest, kusjuures
igakuiselt tuleb tasuda vähemalt 39,45 eurot. Menetluskulu tasumistähtaeg on igakuiselt 28-s
kuupäev.




Violetta Kõvask

Kohtunik

/Digitaalselt allkirjastatud/




                                                                                            4
