                                                                                 1-16-9621




                              KOHTUOTSUS
                                 EESTI VABARIIGI NIMEL

Kohus                         Viru Maakohus

Otsuse tegemise aeg ja koht   22. november 2016, Narva kohtumaja


Kriminaalasja number          1-16-9621 (16233000823)

Kohtunik                      Galina Jasnjuk


Kohtuistungi sekretär         Ilona Berezina

Tõlk                          Irina Galnykina

Kriminaalasi                  Evgeny Anikanovi süüdistuses           KarS    §     424   järgi,
                              kokkuleppemenetluse korras
                              Viru Ringkonnaprokuratuuri Narva osakonna abiprokurör
Prokurör
                              Ragnar Plistkin
Süüdistatav                   Evgeny Anikanov

                              Elukoht xxx, registreeritud aadressil xxx, isikukood
                              36801042229, VF kodanik, põhiharidus, emakeel – vene keel, ei
                              tööta.
                              Varasem karistatus: puudub
                              Tõkend – elukohast lahkumise keeld alates 24.06.2016.
Kaitsja                       Puudub, süüdistatav keeldus kaitsja osalemisest.

RESOLUTSIOON


Tunnistada Evgeny Anikanov süüdi KarS § 424 järgi ja mõista talle karistuseks 6 (kuus)
kuud vangistust.

Arvata KarS § 68 lg 1 alusel eelvangistuses viibitud aeg alates 23.06.2016 kuni 24.06.2016,
so 2 (kaks) päeva, karistusaja hulka ning mõista Evgeny Anikanovile lõplikult
ärakandmisele 5 (viis) kuud ja 28 (kakskümmend kaheksa) päeva vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Evgeny
Anikanov ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt:
   1) elama aadressil xxx;

                                                                                             1
                                                                                1-16-9621

   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks
ning KarS § 75 lg 2 p 2 ettenähtud kohustust - mitte tarvitama alkoholi.

KarS § 74 lg 3 alusel määrata katseajaks 1 (üks) aasta.

KarS § 78 p 1 alusel hakkab katseaeg kulgema käesoleva seadustiku §-des 73 ja 74
sätestatud juhtudel kohtulahendi kuulutamisest, välja arvatud käesoleva seadustiku §-s 75
sätestatud käitumiskontrolli nõuete osas, mille kohaldamist alustatakse pärast
kohtulahendi jõustumist.

KarS § 50 lg 1 p 1 alusel võtta Evgeny Anikanovilt ära 5 (viieks) kuuks mootorsõiduki
juhtimisõigus kohtuotsuse jõustumisel. Liiklusseaduse § 127 alusel on Evgeny Anikanov
kohustatud 5 (viie) tööpäeva jooksul alates käesoleva kohtuotsuse jõustumisest loovutama
oma juhiloa Maanteeametile.

KarS § 83 lg 1 alusel konfiskeerida Evgeny Anikanovile kuuluv mootorsõiduk Mazda
Premacy, reg.nr. xxx, VIN-kood JMZCP19F251373124, mis oli arestitud Viru Maakohtu
14.09.2016 kohtumäärusega nr 1-16-7714. Sõiduki praegune asukoht on Tiigi 9, Narva.

Evgeny Anikanovile valitud tõkend, elukohast lahkumise keeld, tühistada kohtuotsuse
jõustumisel.

Mõista Evgeny Anikanovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Oleg Gorškaljovi poolt kriminaalasja eeluurimisel
osutatud õigusabi eest 144 (ükssada nelikümmend neli) eurot.

Määrata, et Evgeny Anikanovil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700084544 ning
selgitus „Evgeny Anikanov, 1-16-9621, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
                                                                                            2
                                                                                   1-16-9621

mõistetud karistus, mida seadus selle eest ette ei näe.


Asja kohtulikul arutamisel kohus tuvastas

Evgeny Anikanovit süüdistatakse selles, et ta juhtis 23.06.2016 kella 15.35 ajal Narva-Narva-
Jõesuu-Hiiemetsa tee 19,5. kilomeetril endale kuuluvat mootorsõidukit Mazda Premacy
riikliku reg.märgiga xxx (tema ühes liitris väljahingatavas õhus oli alkoholisisaldus vähemalt
0,96 mg).

Korrakaitseseaduse § 36 lg 1 kohaselt on joobeseisund alkoholi, narkootilise või
psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides. KorS § 36 lg 4 p 1 kohaselt on alkoholijoove joobeseisund. LS § 69 lg 2 p 1
kohaselt    loetakse     alkoholijoobes    olevaks   mootorsõidukijuht,       trammijuht     ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem. Sellise
käitumisega rikkus Evgeny Anikanov liiklusseaduse § 69 lg-t 1, mille kohaselt ei tohi juht olla
joobeseisundis.

Sel moel pani Evgeny Anikanov toime mootorsõiduki juhtimise joobeseisundis, mis on
kvalifitseeritav kuriteona KarS § 424 alusel.

Kooskõlas Evgeny Anikanovi, tema kaitsja Oleg Gorškaljovi ja Viru Ringkonnaprokuratuuri
Narva osakonna abiprokurör Ragnar Plistkini vahel 31.10.2016 sõlmitud kokkuleppega nõuab
prokurör kohtus Evgeny Anikanovile karistuseks KarS § 424 ettenähtud kuriteo
toimepanemise eest 6 (kuus) kuud vangistust. KarS § 68 lg 1 alusel arvata karistusaja hulka
eelvangistuses viibitud aeg 23.-24.06.2016, so 2 (kaks) päeva ja lõplikuks karistuseks mõista
5 (viis) kuud ja 28 (kakskümmend kaheksa) päeva vangistust. Juhindudes KarS § 74 lg-st 1,
mitte pöörata vangistust täielikult täitmisele, kui Evgeny Anikanov ei pane 1 (üks) aasta
pikkuse katseaja jooksul toime uut kuritegu ja täidab talle KarS § 75 lg 1 p-des 1-6 ja lg 2 p-s
2 sätestatud käitumiskontrolli ajaks pandud kontrollnõudeid, mille kohaselt Evgeny Anikanov
on kohustatud: 1) elama kohtu määratud alalises elukohas; 2) ilmuma kriminaalhooldaja
määratud ajavahemike järel kriminaalhooldusosakonda registreerimisele; 3) alluma
kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö-, või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks; 7) mitte tarvitama alkoholi. KarS § 50 lg 1 p 1 alusel mõista
Evgeny Anikanovile lisakaristuseks mootorsõiduki juhtimise õiguse äravõtmine 5 (viis)
kuuks. Evgeny Anikanovilt kuuluvad väljamõistmisele menetluskulud summas 789 eurot
(sundraha 645 eurot ja kaitsjatasu 144 eurot). Määrata, et Evgeny Anikanovil on õigus tasuda
väljamõistetud menetluskulud osade kaupa alates kohtuotsuse jõustumisele järgnevast kuust
ühe aasta jooksul. KarS § 83 lg 1 alusel konfiskeerida Evgeny Anikanovile kuuluv
mootorsõiduk Mazda Premacy riikliku reg.märgiga xxx, VIN-kood JMZCP19F251373124.

Kohtuistungil Evgeny Anikanov avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet. Süüdistatav nõustus ka kriminaalmenetluse kulude ja asitõendite
suhtes võetavate meetmetega.

                                                                                               3
                                                                                 1-16-9621

Prokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse
kohaldamisel kokkuleppe sõlmimine oli süüdistatava tõelise tahte avaldus, kõikidest
kokkuleppemenetluse normidest on kinni peetud.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/
Galina Jasnjuk
Kohtunik




                                                                                             4
