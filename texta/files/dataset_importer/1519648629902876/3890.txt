                                                                                 2-16-13504




                     KOHTUMÄÄRUS
Kohtuasja number                      2-16-13504

Määruse tegemise aeg ja koht          31. oktoober 2016, Jõhvi

Kohus                                 Viru Maakohus

Kohtunik                              Tarmo Tina

Kohtuasi                              Kohtla-Järve Linna (Linnavalitsuse kaudu) avaldus
                                      A. L. pärandvara pankroti väljakuulutamiseks
Menetlustoiming                       Pankrotimenetluse lõpetamine ja ajutise halduri tasu
                                      määramine

Menetlusosalised     ja        nende Avaldaja: Kohtla-Järve Linn (Linnavalitsuse kaudu)
esindajad                            (RK 75001017, asukoht Keskallee 19, 30395 Kohtla-
                                     Järve, e-post linnavalitsus@kjlv.ee )

                                     Võlgnik (pärandaja): A. L. (IK xxx, surnud xxx)

                                     Ajutine pankrotihaldur:     Martin        Krupp   (e-post
                                     martin@cavere.ee )

RESOLUTSIOON

  1. Lõpetada A. L. (IK xxx, surnud xxx) pärandvara pankrotimenetlus raugemise tõttu
     pankrotti välja kuulutamata, kuna pärandvarast ei jätku pankrotimenetluse
     kulude katteks ja puudub vara tagasivõitmise ja tagasinõudmise võimalus.

  2. Vabastada ajutine pankrotihaldur Martin Krupp                 A.     L.     pärandvara
     pankrotimenetluses ajutise pankrotihalduri ülesannetest.

  3. Määrata ajutise halduri tasu suuruseks 397 eurot.

  4. Hüvitada riigi vahenditest ajutise halduri tasu 397 eurot (lisandub käibemaks 79,
     40 eurot). Kanda tasu Saneerimismenetluse OÜ arveldusarvele nr
     EE092200221044428799 Swedbank AS.

  5. Avaldada teade A. L. pärandvara pankrotimenetluse lõpetamise kohta Ametlikes
     Teadaannetes.
 6. Saata määrus menetlusosalistele teadmiseks ja peale jõustumist Riigi Tugiteenuste
     Keskusele täitmiseks.

EDASIKAEBAMISE KORD
                                           1
                                                                                  2-16-13504

Pankrotimenetluse lõpetamise osas võivad võlgnik ja võlausaldaja esitada määruskaebuse
Tartu Ringkonnakohtule Viru Maakohtu kaudu 15 päeva jooksul kohtumääruse
kättetoimetamisest arvates. Võlausaldajale, kes ei ole esitanud pankrotiavaldust, hakkab
määruskaebuse esitamise tähtaeg kulgema pankrotimenetluse lõpetamise teate väljaandes
Ametlikud Teadaanded avaldamisest arvates.
Ajutise halduri tasu ja kulutuste hüvitamise osas võib võlgnik, pankrotiavalduse esitaja ja
ajutine haldur esitada määruskaebuse Tartu Ringkonnakohtule Viru Maakohtu kaudu 15 päeva
jooksul kohtumääruse kättetoimetamisest arvates.

ASJAOLUD JA MENETLUSE KÄIK

1. Viru Maakohtu menetluses on Kohtla-Järve Linna (Linnavalitsuse kaudu) avaldus A. L.
pärandvara pankroti väljakuulutamiseks.

2. Viru Maakohtu 08.09.2016 määrusega võeti pankrotiavaldus menetlusse, nimetati ajutiseks
pankrotihalduriks Martin Krupp ja kohustati esitama arvamus võlgniku maksejõuetuse osas
hiljemalt 30. september 2016.

3. Ajutine pankrotihaldur esitas 30.09.2016 kohtule aruande, mille kohaselt palub välja
kuulutada A. L. pärandvara pankrot. Esitatud aruande kohaselt oli A. L. rahvastikuregistri
andmetel lahutatud. Pärandaja oli perioodil 10.07.1992- 10.01.2002 abielus V. F.-W.`iga. Tal
on kolm last: M. L. (IK xxx, surnud xxx), K. L. (IK xxx, surnud xxx) ja täisealine laps T. L.
(IK xxx). Pärandaja nimele ei ole kinnisvara, mootorsõidukeid registreeritud. Pärandajale
kuulusid arvelduskontod AS SEB Pank, konto jäägid 4, 60 eurot ja 0, 56 eurot ning Danske
Bank A/S Eesti filiaalis, kontojääk 0, 10 eurot. Isik ei olnud liitunud kogumispensioniga.
Väärtpabereid ei ole. Maksu- ja Tolliameti kinnitusel nõuded puuduvad. Pärandaja
maksejõuetus kujunes välja enne pärandaja surma. Pärandaja võttis kohustusi, mida tasuda ei
suutnud. Pärandvara kokku 1 330, 29 eurot s.h. nõuded AS Järle vastu) ja kohustusi vähemalt
25 321, 67 eurot, mis suurenevad intresside ja viiviste näol. Võib esineda vara tagasivõitmise
võimalus koos panga teenustasudega 25, 72 eurot. Pärandvara arvelt ei ole võimalik tekkinud
kohustusi tasuda ning pärandvara suhtes on tekkinud alaline maksejõuetus. Ajutine haldur
palus välja kuulutada pärandvara pankrot, nimetada pankrotihalduriks Martin Krupp ja
määrata pankrotivarast ajutise halduri tasu 900 eurot, millele lisandub käibemaks 180 eurot
ning vajalike kulutuste katteks 56, 31 eurot Saneerimismenetluse OÜ-le (arveldusarve nr
EE092200221044428799 Swedbank AS.

4. Ajutine haldus täpsustas 12.10.2016, et AS Järle vastu algatatud täitemenetlustes
sissenõutavate summade 1325, 03 euro laekumine on ebatõenäoline. Tegi ettepaneku tasuda
kohtu deposiiti 1800 eurot. Juhul kui pankrotimenetluse kulude katteks deposiiti ei tasuta,
lõpetada pankrotimenetlus raugemise tõttu PankrS § 29 alusel ning hüvitada ajutise halduri
tasu osaliselt summas 397 eurot riigi vahenditest.

5. Kohus tegi 13.10.2016 määruses A. L. pärandvara pankrotimenetlusest huvitatud isikutele
ettepaneku tasuda pankrotimenetluse kulude katteks ettemaksuna 1800 eurot hiljemalt
28.10.2016.

KOHTUMÄÄRUSE PÕHJENDUSED

5. Kohus, tutvunud tsiviilasja materjalidega, leiab, et pankrotimenetlus tuleb lõpetada
raugemise tõttu pankrotti välja kuulutamata.


                                              2
                                                                                    2-16-13504
Pankrotiseaduse (PankS) § 9 lg 2 kohaselt kui pankrotiavaldus on esitatud pärandvara suhtes
kohaldatakse pankrotiavaldusele võlgniku pankrotiavalduse kohta sätestatut. PankS § 29 lg 1
kohaselt lõpetab kohus määrusega menetluse pankrotti välja kuulutamata raugemise tõttu
olenemata võlgniku maksejõuetusest, kui võlgnikul ei jätku vara pankrotimenetluse kulude
katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu. Sama paragrahvi lõige 2 järgi võib kohus lõpetada
menetluse pankrotti välja kuulutamata raugemise tõttu olenemata võlgniku maksejõuetusest ka
siis, kui võlgniku vara koosneb peamiselt tagasivõitmise nõuetest ja nõuetest kolmandate
isikute vastu ning nende nõuete rahuldamine on vähetõenäoline. Kohus ei lõpeta menetlust
raugemise tõttu käesoleva paragrahvi lõikes 1 või 2 sätestatud alusel, kui võlgnik, võlausaldaja
või kolmas isik maksab pankrotimenetluse kulude katteks deposiidina selleks ettenähtud
kontole kohtu määratud summa.

6. Tuvastatud on et pärandvara arvelt ei ole võimalik võlausaldaja nõudeid rahuldada, sest
pärandvaral lasuvad kohustused (25273, 17 eurot) ületavad pärandvara väärtust (5, 26 eurot).
Nõustuda tuleb ajutise halduri seisukohaga, et pärandvara suhtes on välja kujunenud alaline
maksejõuetus. Ajutise halduri aruande kohaselt pole pärandvara arvelt võimalik rahuldada
võlausaldajate nõudeid. Kuna pärandvaral lasuvad kohustused ületavad märgatavalt pärandvara
väärtust, on ilmne, et pärandvarast ei jätku ka pankrotimenetluse kulude ja massikohustuste
katteks. Kohus avaldas 14.10.2016 väljaandes Ametlikud Teadaanded teate, et juhul, kui
võlausaldajad soovivad pankrotimenetluse täismahus läbiviimist, on vajalik tasuda
menetluskulude katteks kohtu deposiiti 1800 eurot. Tasumise tähtajaks oli 28.10.2016.
Nimetatud summat ei ole kohtu poolt antud tähtajaks deposiiti makstud. Kohus nõustub ajutise
pankrotihalduri aruandega ning lõpetab pankrotimenetluse raugemise tõttu pankrotti välja
kuulutamata. Kohus ei tuvastanud, et pankrotimenetluses oleks rikutud võlgniku või
võlausaldajate õigusi. Eeltoodud põhjustel tuleb pankrotimenetlus lõpetada ilma pankrotti välja
kuulutamata raugemise tõttu PankrS § 29 lg 1 alusel.

7. Ajutine haldur palub välja mõista ajutise halduri tasu osaliselt summas 397 eurot (lisandub
käibemaks 79, 40 €). Kanda tasu Saneerimismenetluse OÜ arveldusarvele
EE092200221044428799 Swedbank AS.

Kohus leiab, et taotluses toodud tasu on põhjendatud. PankrS § 23 lg 1 kohaselt on ajutisel
halduril õigus saada oma ülesannete täitmise eest tasu. PankrS § 23 lg 4 kohaselt kui võlgniku
avalduse alusel alustatud menetlus lõpetatakse raugemisega pankrotti välja kuulutamata ja
võlgniku varast ei jätku vajalikeks väljamakseteks, mõistab kohus ajutise halduri tasu ja
hüvitatavad kulutused välja võlgnikult, kuid võib määrata nende hüvitamise riigi vahenditest.
Alates 01.07.2014 ei hüvitata riigi vahenditest ajutise halduri tasu ja kulutusi suuremas
summas kui 397 eurot (sealhulgas seaduses ettenähtud maksud, välja arvatud käibemaks).
Tulenevalt eeltoodust määrab kohus ajutise halduri tasu suuruseks 397 eurot (lisandub
käibemaks), mis hüvitada riigi vahenditest. Kanda tasu Saneerimismenetluse OÜ
arveldusarvele EE092200221044428799 Swedbank AS.

8. PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kuna kohus lõpetab pankrotimenetluse, siis tuleb ajutine haldur
vabastada.

Kohus avaldab teate menetluse lõpetamise kohta raugemise tõttu väljaandes Ametlikud
Teadaanded (PankrS § 29 lg 4).




                                              3
                                    2-16-13504
Tarmo Tina
Kohtunik
/allkirjastatud digitaalselt/




                                4
