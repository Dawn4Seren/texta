                        KOHTUMÄÄRUS
 Kohus                                 Tallinna Ringkonnakohus
 Kohtukoosseis                         Eesistuja Villem Lapimaa, liikmed Kaire Pikamäe ja
                                       Ruth Plaks
 Määruse tegemise aeg ja koht          04.04.2016, Tallinn
 Haldusasja number                     3-15-840
 Haldusasi                             Sotsiaalne Õppekeskus OÜ kaebus Eesti Töötukassa
                                       10.12.2014 otsuse nr 153 ja Eesti Töötukassa
                                       02.03.2015 vaideotsuse nr 21 tühistamiseks ning Eesti
                                       Töötukassa kohustamiseks asi uuesti lahendada
 Menetlusosalised                      Kaebaja – Sotsiaalne Õppekeskus OÜ, volitatud
                                       esindaja adv Rein Laid;
                                       Vastustaja – Eesti Töötukassa
 Vaidlustatud kohtulahend              Tallinna Halduskohtu 07.10.2015 otsus
 Menetluse alus ringkonnakohtus        Sotsiaalne Õppekeskus OÜ apellatsioonkaebus
 Menetlustoiming                       Apellatsioonimenetluse lõpetamine



RESOLUTSIOON
1. Võtta vastu Sotsiaalne Õppekeskus OÜ apellatsioonkaebusest loobumise avaldus ning
   lõpetada apellatsioonimenetlus haldusasjas nr 3-15-840.
2. Jätta Sotsiaalne Õppekeskus OÜ apellatsiooniastme menetluskulud tema enda kanda.



EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse
kättetoimetamisest arvates (HKMS § 191 lg 6, § 235 lg-d 1 ja 3).

ASJAOLUD JA MENETLUSE KÄIK
1.    Eesti Töötukassa algatas 25.09.2014 otsusega nr 123 täiendava kvalifitseerimiskonkursi
koolituskaardi koolitajate leidmiseks ning avaldas kvalifitseerimiskonkursi teate. Sotsiaalne
Õppekeskus OÜ esitas 30.10.2014 avalduse konkursil osalemiseks.
2.    Eesti Töötukassa juhatus jättis 10.12.2014 otsuse nr 153 p-ga 3.6 Sotsiaalne Õppekeskus
OÜ kvalifitseerimata. Eesti Töötukassa jättis 02.03.2015 vaideotsusega nr 21 rahuldamata
Sotsiaalne Õppekeskus OÜ vaide.
                                                                                      3-15-840

3.    Sotsiaalne Õppekeskus OÜ esitas Tallinna Halduskohtule kaebuse Eesti Töötukassa
10.12.2014 otsuse nr 153 ja Eesti Töötukassa 02.03.2015 vaideotsuse nr 21 tühistamiseks ning
Eesti Töötukassa kohustamiseks asi uuesti lahendada.
4.   Tallinna Halduskohus jättis 07.10.2015 otsusega kaebuse rahuldamata.
5.    Sotsiaalne Õppekeskus OÜ palus apellatsioonkaebuses halduskohtu otsus tühistada ja
teha asjas uus otsus, millega tema kaebus rahuldada.
6.   Sotsiaalne Õppekeskus OÜ esitas 04.04.2016 ringkonnakohtule avalduse apellatsioon-
kaebusest loobumiseks.


RINGKONNAKOHTU PÕHJENDUSED
7.    HKMS § 191 lg 1 kohaselt võib apellant ringkonnakohtule esitatud avaldusega loobuda
apellatsioonkaebusest asja arutamise lõpetamiseni, kirjaliku menetluse puhul aga kuni
avalduste esitamiseks antud tähtaja möödumiseni. Sama paragrahvi lg-st 3 tuleneb, et kui teine
menetlusosaline ei ole halduskohtu otsuse peale edasi kaevanud või kui vastuapellatsioon-
kaebus on esitatud pärast apellatsioonitähtaja möödumist, lõpetab ringkonnakohus määrusega
apellatsioonimenetluse. Ringkonnakohus leiab, et praegusel juhul puuduvad alused apellat-
sioonkaebusest loobumise vastuvõtmisest keeldumiseks. Apellatsioonkaebusest loobumise
avaldus on tähtaegne. Kuna apellanti esindab advokaadist esindaja, saab eeldada, et apellant on
apellatsioonkaebusest loobumise tagajärgedest teadlik. Teine menetlusosaline ei ole
halduskohtu otsuse peale apellatsioonkaebust esitanud. Eeltoodust tulenevalt võtab ringkonna-
kohus apellatsioonkaebusest loobumise avalduse vastu ja lõpetab HKMS § 191 lg 3 alusel
apellatsioonimenetluse.
8.    HKMS § 191 lg 2 teise lause kohaselt kannab apellant apellatsioonkaebusest loobumise
korral apellatsioonkaebusega seotud menetluskulud. Eesti Töötukassa pole materjalidest
nähtuvalt menetluskulusid kandnud ega esitanud taotlust nende väljamõistmiseks apellandilt.



 /allkirjastatud digitaalselt/   /allkirjastatud digitaalselt/   /allkirjastatud digitaalselt/
       Villem Lapimaa                   Kaire Pikamäe                     Ruth Plaks




                                                                                           2(2)
