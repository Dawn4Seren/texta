                              KOHTUMÄÄRUS
Kohus                                Viru Maakohus
Määruse tegemise aeg ja koht         7. juunil 2016 Jõhvi kohtumajas
Väärteoasja number                   4-16-4447 (2440,16,003645)
Kohtunik                             Inna Kirsipuu, kirjalikus menetluses
Kohtuasi                             Heili Sarapuu eestkostja Asta Pärna kaebus Politsei- ja
                                     Piirivalveameti Ida prefektuuri 28.05.2016 kiirmenetluse
                                     otsuse peale väärteoasjas nr 2440,16,003645, milles Heili
                                     Sarapuu tunnistati süüdi KarS § 218 lg 1 järgi ja karistati
                                     rahatrahviga 3 trahviühiku ulatuses, s.o summas 12 eurot.
Menetlusalune isik                   Heili Sarapuu, isikukood 49206302211, xxx
Kaebuse esitanud isik                Asta Pärna xxx
RESOLUTSIOON Juhindudes VTMS § 119 lg 1, § 29 lg 1 p 1, KarS § 34 p 1, kohus

MÄÄRAS:

Rahuldada Heili Sarapuu eestkostja Asta Pärna kaebus Politsei- ja Piirivalveameti Ida
prefektuuri Jõhvi politseijaoskonna patrullpolitseinik Ilja Tšiži 28.05.2016 kiirmenetluse
otsusele väärteoasjas nr 2440,16,003645 ja nimetatud otsus tühistada täielikult.

Lõpetada väärteomenetlus väärteomenetluse seadustiku § 29 lg 1 p 1 alusel.

Kohtumääruse ärakirjad edastada Asta Pärnale ja Ida prefektuurile.

Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama. Määruskaebus
esitatakse Viru Maakohtule.

Asjaolud ja menetluse varasem käik

Politsei- ja Piirivalveameti Ida prefektuuri Jõhvi politseijaoskonna patrullpolitseinik
IxxxTxxx 28.05.2016 kiirmenetluse otsusega väärteoasjas nr 2440,16,003645 tunnistati Heili
Sarapuu süüdi karistusseadustiku (KarS) § 218 lg 1 järgi ja karistati rahatrahviga 3
trahviühiku ulatuses, s.o summas 12 eurot. Väärteootsuse kohaselt võttis menetlusalune isik
xxx müügisaalist vaba juurdepääsu teel hügieenisideme Ultra (kaubahind 2,99 eurot),
rikkudes pakenduse terviklikkuse ja varjus pükste all, läks mööda kassarivist, jättes kauba eest
makstmata. Varaline kahju on 2,99 eurot. Kahju suurus ei ületa kahtekümmet miinimumpalga



                                                                                              1
päevamäära määra (200 eurot). Seega on tegemist pisivargusega – varavastase süüteoga
väheväärtusliku asja vastu. Nimetatud teoga rikkus KarS § 199 lg 1 sätteid.

03.06.2016 saabus Viru Maakohtusse Heili Sarapuu eestkostja Asta Pärna kaebus nimetatud
väärteootsusele. Kaebuse kohaselt põeb Heili Sarapuu kroonilist xxxTa ei anna tihti aru oma
käitumise üle ja teeb asju mida ei või ning ei tohi. Need asjad, mida ta püüdis varastada, olid
tal kodus olemas. Juhindudes VTMS § 132 p 3 palub tühistada Ida prefektuuri otsus ja
lõpetada väärteoasja menetlus.

Kohtu seisukoht

Väärteomenetluse seadustiku (VTMS) § 123 lg 2 kohaselt arutab maakohus väärteoasja täies
ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid.

VTMS § 119 lg 1 kohaselt võib maakohtunik kohtuistungit korraldamata ja menetlusosalisi
välja kutsumata tühistada kohtuvälise menetleja otsuse määrusega ja lõpetada
väärteomenetluse üksnes kaebuse põhjal, kui ta leiab, et kohtuvälises menetluses ei ole
menetlust lõpetatud väärteomenetlust välistavatel asjaoludel vastavalt Väärteomenetluse
seadustiku §-le 29.

VTMS § 29 lg 1 p 1 kohaselt väärteomenetlust ei alustata ja alustatud menetlus tuleb
lõpetada, kui teos puuduvad väärteo tunnused.

Menetlusaluse isiku väärtegu on kvalifitseeritud KarS § 218 lg 1 järgi, s.o varavastane
süütegu väheväärtusliku asja. Süüdistuse kohaselt võttis menetlusalune isik xxx müügisaalist
vaba juurdepääsu teel hügieenisideme Ultra (kaubahind 2,99 eurot), rikkudes pakenduse
terviklikkuse ja varjus pükste all, läks mööda kassarivist, jättes kauba eest makstmata.
Varaline kahju on 2,99 eurot. Kahju suurus ei ületa kahtekümmet miinimumpalga päevamäära
määra (200 eurot). Seega on tegemist pisivargusega – varavastase süüteoga väheväärtusliku
asja vastu. Nimetatud teoga rikkus KarS § 199 lg 1 sätteid. (tl 2-3)

Kaebuse esitaja (menetlusaluse isiku eestkostja) palub lõpetada väärteomenetlus, kuna Heili
Sarapuu xxx
Kohtuvälise menetleja edastatud materjalidest nähtub, et 09.01.2012 on Viru Maakohtu
määrusega nr 2-11-12408 määratud Heili Sarapuu eestkostjaks kuni 09.01.2017 Asta Pärna.
Nimetatud tsiviilasjas on Heili Sarapuule xxx. (tl 4-8)

KarS § 32 lg 1 saab isikut õigusvastase teo eest karistada üksnes siis, kui ta on selle
toimepanemises süüdi. Isik on teo toimepanemises süüdi, kui ta on süüvõimeline ja puudub
seaduses sätestatud süüd välistav asjaolu.

KarS § 34 kohaselt ei ole isik süüdiv, kui ta teo toimepanemise ajal ei olnud võimeline aru
saama oma teo keelatusest või oma käitumist vastavalt sellele arusaamisele juhtima seoses:
 1) xxx.

Heili Sarapuu suhtes tsiviilasjas teostatud kohtupsühhiaatrilisest ekspertiisist nähtub, et isik ei
ole kestvalt võimeline oma tegude tähendusest aru saama ega neid juhtima ja vajab eestkostet.




                                                                                                 2
Eeltoodu alusel leiab kohus, et menetlusalusel isik ei olnud võimeline 28.05.2016
toimeoandud teo keelatusest aru saama. Seega puuduvad menetlusaluse isiku teos väärteo
tunnused – esineb KarS § 34 p 1 sätestatud süüd välistav asjaolu. Isiku võimetus oma tegudest
aru saa ja neid juhtida on väärteomenetlust välistav asjaolu, mille ilmnemisel tuleks
menetlejal väärteomenetlus lõpetada.

Eeltoodu alusel ning juhindudes VTMS § 119 lg 1, § 29 lg 1 p 1, KarS § 32 lg 1, § 34 p 1,
rahuldab kohus kaebuse, tühistab Politsei- ja Piirivalveameti Ida prefektuuri 28.05.2016
kiirmenetluse otsuse peale väärteoasjas nr 2440,16,003645 ning lõpetab väärteomenetluse.


/allkirjastatud digitaalselt/

Inna Kirsipuu
kohtunik




                                                                                           3
