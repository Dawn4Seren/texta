                          KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    29. jaanuar 2016.a, Võru kohtumaja

Kriminaalasja nr                  1-16-740 (16286000025)

Kohtunik                          Marju Persidskaja

Kohtuistungi sekretär             Merle Vaaks

Kriminaalasi                      Andres Visseli süüdistuses KarS § 424 järgi kiirmenetluse
                                  korras kokkuleppemenetluses

Prokurör                          Meelis Juursoo

Süüdistatav                       Andres Vissel, isikukood 36801186523, Eesti Vabariigi
                                  kodanik, emakeel: eesti keel, keskharidus, elukoht:
                                  xxxxxxxxxxxxxxx-xxxxxxxxxxxxx,                    töökoht:
                                  xxxxxxxxxxxxxxxxxxxx,         varem       kriminaalkorras
                                  karistatud, viimati
                                  - Tartu Maakohtu 30.07.2013.a otsusega KarS § 424 järgi
                                  vangistusega 4 kuud, mis KarS § 69 alusel asendati 240
                                  tunni ÜKT-ga (sooritatud täies mahus), lisakaristusena ära
                                  võetud mootorsõiduki juhtimise õigus 3 kuuks;
                                  - Tartu Maakohtu 08.07.2014.a otsusega KarS § 424 järgi
                                  rahalise karistusega 1 230 eurot (tasutud täies mahus),
                                  lisakaristusena ära võetud mootorsõiduki juhtimise õigus
                                  5 kuuks. Tõkend - ei ole kohaldatud.


Juhindudes KrMS §-dest 2561, 2565 lg 1 p 2, 248 lg 1 p 5, 249, 313 kohus
otsustas:

1. Süüdi tunnistada Andres Vissel KarS § 424 järgi ning karistuseks mõista 1 (üks) aasta
   ja 2 (kaks) kuud vangistust.

   KarS § 68 lg 1 alusel lugeda Andres Visseli eelvangistuses viibitud aeg 28.01.2016.a -
   29.01.2016.a, so 2 (kaks) päeva karistusaja hulka ning lugeda Andres Visseli kandmata
   karistuseks 1 (üks) aasta 1 (üks) kuu ja 28 (kakskümmend kaheksa) päeva vangistust.
   KarS § 74 lg 1 ja 3 alusel jätta 1 (üks) aasta 1 (üks) kuu ja 28 (kakskümmend kaheksa)
   päeva vangistust Andres Visseli suhtes tingimisi kohaldamata ja täielikult täitmisele
   pööramata, kui Andres Vissel ei pane 2 (kahe) aasta pikkuse katseaja kestel toime uut
   kuritegu ja täidab talle määratud kontrollnõudeid.

   Määrata Andres Vissel katseajaks kriminaalhooldusametniku järelevalve alla ja
   kohustada teda järgima KarS § 75 lg 1 alusel järgmiseid kontrollnõudeid:

  -    elama kohtu määratud alalises elukohas - xxxxxxxxxxxxxxx-xxxxxxxxxxxxx;
  -    ilmuma kriminaalhooldaja määratud ajavahemike järel kriminaalhooldusosakonda
       registreerimisele;
  -    alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
  -    saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
  -    saama kriminaalhooldusametnikult eelneva loa elu-, töö- või õppimiskoha vahetamiseks;
  -    saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

  KarS § 78 p 1 alusel hakkab katseaeg kulgema kohtuotsuse kuulutamisest.

  KarS § 50 lg 1 p 1 alusel võtta lisakaristusena Andres Visselilt ära mootorsõiduki
  juhtimise õigus 1 (üheks) aastaks.

  Lisakaristuse kandmise aeg hakkab kulgema alates kohtuotsuse jõustumisest. Juhul, kui
  kohtumenetluse pooled ei kasuta apellatsiooniõigust, jõustub kohtuotsus 16.veebruaril
  2016.a.

  Liiklusseaduse § 127 kohaselt on isik, kelle suhtes on jõustunud juhtimisõiguse äravõtmise
  otsus, kohustatud 5 (viie) tööpäeva jooksul otsuse jõustumisest arvates loovutama oma
  juhiloa Maanteeameti liiklusregistri büroosse.

2. Menetluskulud:

KrMS §-de 175 lg 1 p 4, 9; § 179 lg 1 p 2, 180 lg 1, 189 lg 2 ja 2565 lg 2 alusel mõista Andres
Visselilt välja menetluskulu järgmiselt:

      sundraha 322,50 (kolmsada kakskümmend kaks eurot ja viiskümmend senti) eurot;
      kaitsjatasu 24,00 (kakskümmend neli) eurot.

KrMS § 180 lg 3, § 313 lg 1 p 7, 12 alusel määrata, et Andres Visselil on õigus tasumisele
kuuluv menetluskulu kokku 346,50 (kolmsada nelikümmend kuus eurot ja viiskümmend
senti) eurot tasuda vabatahtlikult 12-ne kuu jooksul alates kohtuotsuse jõustumisest
järgmiselt: 11-ne kuu jooksul pärast kohtuotsuse jõustumist tasuda igakuiselt vähemalt
28,88 eurot ning 12-ndal kuul tasuda 28,82 eurot.

Riigi kasuks välja mõistetud menetluskulud tuleb tasuda kohtu poolt määratud tähtaja
jooksul pärast kohtuotsuse jõustumist Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300



                                             2 (4)
Nordea Bank AB Eesti filiaal, märkides ära viitenumbri 99916700007741 ning selgituse
“Andres Vissel, otsus nr 1-16-740, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või pidi
teada saama.

KOHTUOTSUSE PÕHIOSA

Andres Visselit süüdistatakse selles, et tema 28.jaanuaril 2016a. kella 01:20 ajal juhtis
xxxxxxxxxxxxxxxxxxxxxxx tänaval mootorsõidukit Volkswagen Passat registreerimismärgiga
xxxxxxx olles alkoholijoobes so alkoholisisaldus A.Visseli väljahingatavas õhus tõendusliku
alkomeetriga mõõdetuna oli 1,03 mg/l (-/+ 0,10 mg/l) kohta. Antud teoga rikkus Andres Vissel
Liiklusseaduse § 33 lg 11 p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani Andres Vissel toime KarS § 424 järgi kvalifitseeritava kuriteo - mootorsõiduki
juhtimise joobeseisundis

Kiirmenetluses sõlmitud kokkuleppe kohaselt nõuab prokurör Andres Visseli
süüditunnistamist KarS § 424 järgi ning karistamist 1 aasta ja 2 kuu pikkuse vangistusega. KarS
§ 68 lg 1 alusel arvata eelvangistus 28.01.2016.a - 29.01.2016.a, so 2 päeva Andres Visselil
kantud karistusaja hulka.

KarS § 74 alusel jätta 1 aasta 1 kuu ja 28 päevane vangistuskaristus Andres Visseli suhtes
tingimisi kohaldamata ja seda ei pöörata täielikult täitmisele, kui Andres Vissel ei pane 2-
aastasel katseajal toime uut kuritegu ja täidab talle pandud kontrollnõudeid. Anda Andres Vissel
katseajaks kriminaalhooldaja järelevalve alla ja panna talle KarS § 75 lg.1 alusel alljärgnevad
kontrollnõuded:
- elada oma alalises elukohas aadressil: xxxxxxxxxxxxxxxxxxxxxxxxx-xx;
- ilmuda kriminaalhooldaja määratud ajavahemike järel kriminaalhooldusosakonda
registreerimisele;
- alluda kriminaalhooldaja kontrollile oma elukohas ning esitada talle andmeid oma kohustuste
täitmise ja elatusvahendite kohta;
- saada kriminaalhooldusametnikult eelnev luba elukohast lahkumiseks Eesti territooriumi
piires kauemaks kui viieteistkümneks päevaks;

                                               3 (4)
- saada kriminaalhooldusametnikult eelnev luba elu-, töö- või õppimiskoha muutmiseks;
- saada kriminaalhooldusametnikult eelnev luba Eesti territooriumilt lahkumiseks ja väljas-pool
Eesti territooriumi viibimiseks

KarS § 50 lg 1 alusel lisakaristusena võtta Andres Visselilt ära mootorsõiduki juhtimise õigus
1 aastaks.

Kohtu seisukoht kokkuleppe osas

Kokkulepe oli süüdistatavale arusaadav ja ta jäi kohtus selle juurde. Prokurör jäi sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on veendumusel, et süüdistatav on sõlminud
kokkuleppe oma tõelise tahte kohaselt.

Kriminaalasjas kogutud tõendid annavad aluse Andres Visseli süüdi tunnistada KarS § 424 järgi
ja mõista talle karistus vastavalt kokkuleppele.

Kohtu seisukoht menetluskulu osas

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

Andres Visseli menetluskuluks on määratud kaitsjale kohtueelses menetluses makstud tasu 24
eurot. Samuti on menetluskuluks süüdimõistva kohtuotsusega kaasnev sundraha, milleks on
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot), mida tuleb KrMS § 2565 lg
2 alusel vähendada poole võrra.

KrMS § 180 lg 3 kohaselt võib kohus jätta osa menetluskulusid riigi kanda, kui menetluskulude
hüvitamine käib süüdimõistetule ilmselgelt üle jõu või määrata need tasumisele ositi.
Menetluskulusid määrates arvestab kohus süüdimõistetu varalist seisundit ja
resotsialiseerumisväljavaateid.

Andres Vissel on teadlik menetluskulude tasumise kohustusest ning taotles menetluskulude
tasumise ajatamist. Kohus leiab, et kõigi menetluskulude hüvitamine korraga, arvestades
Andres Visseli sissetulekuid, käib temale ilmselgelt üle jõu.

KrMS § 175 lg 1 p-de 4, 9, § 179 lg 1 p 2, § 180 lg 1, § 2565 lg 2 alusel nõuab kohus Andres
Visselilt riigituludesse kriminaalmenetluse kulud: sundraha 322,50 eurot ning määratud
kaitsjale makstud tasu 24 eurot, menetluskulu kokku 346,50 eurot.

Kohus on seisukohal, et arvestades Andres Visseli varalist seisundit ning
resotsialiseerumisväljavaateid, on põhjendatud anda süüdistatavale KrMS § 180 lg 3, § 313 lg
1 p 12 alusel võimalus menetluskulu kokku 346,50 eurot tasuda 12 kuu jooksul alates
kohtuotsuse jõustumisest.

/allkirjastatud digitaalselt/
Marju Persidskaja
kohtunik

                                             4 (4)
