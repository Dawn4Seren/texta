                        KOHTUMÄÄRUS
Kohus                          Harju Maakohus

Määruse tegemise aeg ja koht   10.11.2016.a Tallinn, Liivalaia kohtumaja

Kohtuasja nr                   1-14-7352

Kohtunik                       Eha Popova

Kohtuistungi sekretär          Julia Senkevitš

Kohtuasi                       Vangla materjalid Raul Märka tingimisi enne tähtaega
                               vangistusest vabastamiseks

Süüdimõistetu                  Raul Märka (ik 39012290240) viibib Vanglas

Kaitsja                         Valeriy Gimajev

Kohtuistungi toimumise aeg,    03.11.2016.a Tallinn,     Liivalaia   kohtumaja,   avalik
                               kaugkohtuistung
koht


RESOLUTSIOON

1. Vabastada Raul Märka karistuse kandmisest tingimisi enne tähtaega katseajaga kuni
06.12.2017.a.

2. KarS § 76 lg 5 alusel allutada Raul Märka katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
1) elama kohtu määratud alalises elukohas Xxxx;
2) ilmuma kriminaalhooldaja määratud ajavahemike järel kriminaalhooldusosakonda
   registreerimisele;
3) alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
   territooriumi piires kauemaks kui viieteistkümneks päevaks;
                                                 2

5) saama kriminaalhooldusametnikult eelneva loa elu-, töö- või õppimiskoha
   vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

3. Kohaldada Raul Märka suhtes käitumiskontrolli ajal KarS § 75 lg 2 p 2, 2-1, 4 ja 7
sätestatud kohustusi:
- mitte tarvitada alkoholi;
- mitte omada või tarvitada narkootilisi või psühhotroopseid aineid;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist,
- mitte suhelda talle teadaolevalt kriminaalkorras karistatud isikutega, välja arvatud
lähisugulased.

4. Raul Märkale määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata     Raul   Märkale  kriminaalhooldaja                       Vangla Lääne-Harju
kriminaalhooldusosakonna juhataja määramisel ja                     saata määrus täitmiseks
kriminaalhooldusosakonnale.

6. Raul Märka vabastada määruse jõustumisel.

7. KrMS       § 180 alusel välja mõista Raul Märkalt riigituludesse kaitsjatasu 72
(seitsekümmend kaks) eurot, mis tuleb tasuda 30 päeva jooksul alates kohtumääruse
jõustumisest. KrMS § 159 lg 3 kohaselt edastatakse makseinfo (kontod ja viitenumber)
menetluskulu tasumiseks süüdimõistetule eraldi dokumendina. Kui rahalised nõuded pole
täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

 Vangla esitas Harju Maakohtule materjalid kinnipeetava Raul Märka tingimisi enne tähtaega
vangistusest vabastamiseks.

Raul Märka tunnistati süüdi Harju Maakohtu 10.09.2015.a otsusega KarS § 184 lg 1 - § 25 lg 2
ja KarS § 392 lg 1- § 25 lg 2 järgi. KarS § 63 lg 1 alusel mõisteti karistuseks vangistus 1 aasta ja
7 kuud. KarS § 65 lg 2 alusel suurendati mõistetud karistust Harju Maakohtu 16.03.2011.a
kohtuotsusega mõistetud karistuse ärakandmata osa, s.o. vangistus 1 aasta 11 kuu ja 14 päeva
võrra ning lõplikuks karistuseks mõisteti 3 aastat 6 kuud ja 14 päeva vangistust. Karistusaja
alguseks loeti 22.05.2014.a. Kohtuotsus jõustus 28.10.2015.a.
Karistuse kandmise algus oli 22.05.2014.a ja lõpp on 06.12.2017.a.
                                               3

Raul Märka kohta kinnipidamisasutuses koostatud iseloomustusest nähtub, et kinnipeetav
läbis sotsiaalprogrammi „Sotsiaalsete oskuste treening“ ning ajavahemikul 15.04.2016-
29.09.2016 töötas väljaspool vanglat ettevõttes XxxxAS. Alates 07.09.2016 õpib
Tööstushariduskeskuses. Kehtivad distsiplinaarkaristused puuduvad.

Raul Märka kohta kriminaalhoolduses koostatud iseloomustusest nähtub, et kinnipeetav
soovib vabanemisjärgselt asuda elama s, Xxxx, kus elab kinnipeetava ema Xxxx. Vabanemisel
on võimalus tööle asuda Xxxx OÜ-s.

Raul Märka soovib vabaneda tingimisi enne tähtaega. Elama asub Xxxx, s ja töökoht on
olemas Xxxx OÜ. Kannab karistust KarS § 184 lg 1 ja § 392´ järgi. Kriminaalkorras karistatud
viis korda, vanglas teist korda. Alkoholi tarvitamist alustas 15 aastaselt ja narkootikumide
tarvitamist 16 aastaselt. Tänu eelmisele vangistusele sai sõltuvusest lahti. On nõus
lisakohustustega.

Abiprokurör Katrin Tron esitas kirjaliku seisukoha, mille kohaselt prokurör toetab Raul Märka
tingimisi ennetähtaegset vabastamist, nõustudes vangla         arvamusega.     Vangla toetab
kinnipeetava      tingimisi ennetähtaegset vabastamist.        Prokurör leiab, et vangla ja
kriminaalhooldaja poolt taotletud lisakohused on abiks kriminaalhoolduse läbimisel.

Kaitsja palub rahuldada taotlus tingimisi ennetähtaegseks vabastamiseks. Tingimused
ennetähtaegseks vabastamiseks on täidetud. Kuritegu, mille eest ta kannab karistust, jäi
katsestaadiumisse. R. Märkal puuduvad kehtivad distsiplinaarkaristused. Vangistuses on jäänud
olla veidi üle aasta. Vangla, kriminaalhooldusametnik ja prokurör toetavad R. Märka
vabastamist. Kaitsja palub anda R. Märkale võimaluse näidata, et ta suudab vabaduses
seadusekuulekat elu elada ja talle pandud kohustusi järgida.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Raul Märka võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Raul Märka on suutnud karistuse kandmise ajal käituda korrektselt, mida
kinnitab distsiplinaarkaristuste puudumine. Karistuse kandmise ajal on ta osalenud tööhõives.
Vangla ja prokurör toetavad R. Märka tingimisi ennetähtaegset vabastamist.

Kohus usub, et praegune vangistus on pannud R. Märka mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.
                                               4

Kohtu hinnangul võimaldab R. Märka tingimisi ennetähtaegne vabastamine kohaldada tema üle
käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

Pärast vabanemist on R. Märkal olemas kindel elu- ja töökoht ning kriminaalhoolduse
kohaldamisega on nõustunud ka süüdimõistetu, saades aru selle vajalikkusest ja kasulikkusest
oma edasise elu korraldamisel. Vanglamaterjalide kohaselt on kuritegude toimepanemise
soodusteguriks olnud alkoholi kuritarvitamine. Kohus lähtub ennetähtaegsel vabastamisel
kinnipeetava kohtuistungil avaldatud valmisolekust sõltuvusprobleemiga tegelemiseks ning
soovi pöörduda vastavale ravile ning paneb talle vabanemisel kohustuseks läbida alkoholi
sõltuvusvastane ravi. Kohtu hinnangul aitab kinnipeetava arusaam sõltuvusainete kahjulikkusest
ning tahe neid edaspidises elus vältida eelduslikult ära hoida ka uute süütegude toimepanemist.
Kõik need asjaolud aitavad kohtu hinnangul kaasa kinnipeetava edaspidisele õiguskuulekale
käitumisele ning ühiskonnas aktsepteeritavate hoiakute ja tõekspidamiste omaksvõtmisel. Kohus
usub, et süüdimõistetu on nüüdseks teinud karistusest vastavad järeldused ning oskab edaspidises
elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
