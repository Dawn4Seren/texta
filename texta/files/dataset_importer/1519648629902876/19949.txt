                                                                                  2-15-11108




                         KOHTUMÄÄRUS
Kohus                             Pärnu Maakohus

Kohtukoosseis                     Kohtunik Ivika Sillaots

Määruse tegemise aeg ja koht      30.märts 2016. a Pärnu,
Tsiviilasja number                2-15-11108
Tsiviilasi                        L.K. hagi A.K. vastu abielu lahutamise ning alaealise
                                  lapse K.K. ühise hooldusõiguse lõpetamise ja lapse
                                  hooldusõiguse hagejale andmise nõudes
Menetlustoiming                   Menetluse lõpetamine kompromissi kinnitamisega

Menetlusosalised ja nende         Hageja:     L.K.,    isikukood      xxxxxxxxxxx,     elukoht
esindajad                         Xxxxxxxxxxx, e-post xxxxxxxxxxx, lep.esindaja Merle
                                  Albrant, e-post merle@jkk.ee
                                  Kostja:     A.K.,    isikukood     xxxxxxxxxxx,      elukoht
                                  Xxxxxxxxxxx, lep.esindaja advokaat Valdo Lips, e-post
                                  menetlus@advokaadiburoo.ee
                                  Puudutatud isik K.K. (alaealine laps), isikukood
                                  xxxxxxxxxxx, elukoht Xxxxxxxxxxx, riigi õigusabi korras
                                  määratud esindaja vandeadvokaat Marika Jaanson, e-post
                                  info@aktseptus.ee
                                  Eestkosteasutused: Pärnu linn (linnavalitsuse kaudu),
                                  esindaja volikirja alusel Galina Rannamaa, e-post:
                                  linnavalitsus@lv.parnu.ee
                                  Audru vald (vallavalitsuse kaudu) , e-post info@audru.ee
Kohtuistungi toimumise aeg        30.03.2016.a.
RESOLUTSIOON

1. Kinnitada Pärnu Maakohtu tsiviilasjas nr 2-15-11108 hageja L.K. (K., isikukood
xxxxxxxxxxx) ja kostja A.K. (K., isikukood xxxxxxxxxxx) vahel Pärnu Maakohtu Rüütli tn
kohtumajas 30.03.2016.a. toimunud kohtuistungil sõlmitud kompromissleping alljärgnevalt:
   1. L.K. ja A.K. lepivad kokku lõpetada alaealise lapse K.K. (sünd. xxxxxxxxxxx.a.) ühine
   varahooldusõigus ja lapse varahooldusõigus jääb L.K.le (K.).
   2. L.K. ja A.K. lepivad kokku lõpetada alaealise lapse K.K. (sünd. xxxxxxxxxxx.a.) suhtes
   ühine isikuhooldusõigus osaliselt ja L.K.le jääb ainuotsustusõigus lapse K.K. viibimiskoha
   otsustamisel ning haridust ja tervist puudutavates küsimustes.
   3.L.K. annab A.K.le lapse K.K. igakordse telefoninumbri lapsega suhtlemise võimaldamiseks.

                                                                                         1 (2)
                                                                                         2-15-11108
    4. L.K. ei tee A.K.le takistusi lapse K.K.ga suhtlemisel.
    5. L.K. teatab A.K.le (e-posti aadressil xxxxxxxxxxx) esimesel võimalusel lapse K.K.ga seotud
    olulistest sündmustest (näit elukoha v. koolivahetus, telefoninumbri vahetus, lapse haigestumine
    vms).
    6. L.K. ei halvusta A.K.e lapse K.K. kuuldes.
    7. Menetluskulud jäävad menetlusosaliste endi kanda.
 2. Lõpetada menetlus L.K. hagis A.K. vastu alaealise lapse K.K. ühise hooldusõiguse
 lõpetamise ja lapse hooldusõiguse hagejale andmise nõudes.
 3. Määrus saata jõustumisest arvates kümne päeva jooksul perekonnaseisuasutusele hooldusõiguse
 andmete kandmiseks rahvastikuregistrisse. Vanema hooldusõiguse kuuluvuse asjas tehtud määrus
 on isiku perekonnaseisuandmetes muudatuste tegemise alus (TsMS § 5631).
 Menetluskulude jaotus ja poole riigilõivu tagastamine
 Menetluskulud jäävad menetlusosaliste endi kanda v.a. ½ riigilõivu, mis kuulub hagejale avalduse
 alusel tagastamisele.
 Lapse riigi õigusabi kulud jäävad riigi kanda.
 Edasikaebamise kord
 Määruse peale võib esitada (15) viieteist päeva jooksul selle kättesaamisest määruskaebuse
 Tallinna Ringkonnakohtule Pärnu Maakohtu kaudu.
Sisulised asjaolud ja kohtu seisukoht

Pärnu Maakohtu menetluses on L.K. hagi A.K. vastu abielu lahutamise ning alaealise lapse K.K.
ühise hooldusõiguse lõpetamise ja lapse hooldusõiguse hagejale andmise nõudes.
30.03.2016.a. toimunud kohtuistungil jõudsid menetlusosalised lapse hooldusõiguse osas
kompromissile, palusid kohtul kompromiss kinnitada ja menetlus asjas lõpetada TsMS § 428 lg 1 p
4 alusel. Menetluskulud jäävad kompromissi kohaselt menetlusosaliste endi kanda. Kohtuistungil
lapse elukohajärgne eestkosteasutus Pärnu Linnavalitsuse esindaja ja lapse esindaja ei vaielnud
kokkuleppele vastu.
Tsiviilkohtumenetluse seadustiku (TsMS) § 475 lg 1 p 8 alusel menetleb kohus hagita asjana ka
hagita perekonnaasju. TsMS § 477 lg 1 kohaselt vaatab kohus hagita asja läbi hagimenetluse sätete
kohaselt, arvestades hagita menetluse kohta sätestatud erisusi.
Kohus leiab kompromissi sisuga tutvumise järel, et menetlusosaliste taotlus on seaduslik, ei kahjusta
avalikku huvi ja kuulub rahuldamisele. Seega tuleb menetlusosaliste sõlmitud kompromiss esitatud
kujul kinnitada ning lõpetada käesolevas asjas menetlus. Kohus on kohtuistungil pooltele selgitanud
TsMS § 432 kohaselt menetluse lõpetamise tagajärgi, mille kohaselt ei või menetluse lõpetamisel
pöörduda kohtusse hagiga samade isikute vastu sama hagi eseme üle samal alusel.
TsMS § 168 lg 3 kohaselt kannavad kompromissi korral pooled oma menetluskulud ise, kui nad ei
ole kokku leppinud teisiti. Pooled on kokku leppinud menetluskulude jätmises menetlusosaliste endi
kanda ja seega tuleb menetluskulud jätta menetlusosaliste endi kanda v. a. lapse riigi õigusabi kulu,
mis jätta riigi kanda. Lapsele on antud riigi õigusabi ilma kohustuseta seda riigile hüvitada.
/allkirjastatud digitaalselt/
Ivika Sillaots
Kohtunik




                                                                                                2 (2)
