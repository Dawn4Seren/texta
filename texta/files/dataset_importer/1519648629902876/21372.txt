                                                                                 2-16-286




                                    KOHTUOTSUS
                                EESTI VABARIIGI NIMEL
                                     Tagaseljaotsus

Kohus                             Pärnu Maakohus

Kohtunik                          Ingrid Niinemägi

Otsuse tegemise aeg ja koht       14.märtsil 2016.a. Paide kohtumaja

Tsiviilasja number                2-16-286

Tsiviilasi                        AB`i ja AB`i hagi AB`i vastu elatise nõudes

Menetlusosalised ja nende         Hageja 1: AB, isikukood xxxxxxxxxxx
esindajad                         Hageja 2: AB, isikukood xxxxxxxxxxx
                                  Hagejate elukoht xxxxxxxx xxxxx xxxxx
                                  Hagejate seaduslik esindaja: AS, isikukood xxxxxxxxxxx,
                                  elukoht xxxxxxxx xxxx xxxxx e-post: x

                                  Kostja: AB, isikukood xxxxxxxxxxx, elukoht xxxxxxxxx xxxxx
                                  xxxxx, e-post: x

Tsiviilasja hind                  3870 [(215 x 9) + (215 x 9)] eurot

Menetluse liik                    Kirjalik eelmenetlus

RESOLUTSIOON
1. Rahuldada hagi.
2. Välja mõista AB AB`i ülalpidamiseks elatis igakuuliselt 195.00 (ükssada üheksakümmend viis)
eurot alates 08.12.2015 kuni 31.12.2015 ja alates 01.01.2016 igakuuline elatis 215.00 (kakssada
viisteist) eurot, kuid mitte vähem kui pool Vabariigi Valitsuse kehtestatud kuupalga alammäära
ühele lapsele, kuni AB`i täisealiseks saamiseni xx.xx.xxxx.a.
3. Välja mõista AB`ilt AB`i ülalpidamiseks elatis igakuuliselt 195.00 (ükssada üheksakümmend
viis) eurot alates 08.12.2015 kuni 31.12.2015 ja alates 01.01.2016 igakuuline elatis 215.00
(kakssada viisteist) eurot, kuid mitte vähem kui pool Vabariigi Valitsuse kehtestatud kuupalga
alammäära ühele lapsele, kuni AB`i täisealiseks saamiseni xx.xx.xxxx.a.
4. Elatis kanda hagejate esindaja AS`i a/arvele nr xxxxxxxxxxxxxxxxxxxx, selgitusse märkida
„Elatis“.
5. Tunnistada kohtuotsus viivitamata tagatiseta täidetavaks.
6. Kohtulahendi ärakiri toimetada kätte pooltele.

MENETLUSKULUD
Poolte menetluskulud jätta poolte enda kanda.

                                                                                        1
                                                                                          2-16-286




EDASIKAEBAMISE KORD
Kostja ei saa tagaseljaotsuse peale apellatsioonkaebust esitada.
Kostja võib esitada tagaseljaotsuse peale kaja, kui kohtule tähtaegselt vastamata jätmine oli tingitud
mõjuvast põhjusest. Kaja tuleb esitada Pärnu Maakohtu Paide kohtumajale 30 päeva jooksul alates
tagaseljaotsuse kättetoimetamisest ning kajale tuleb lisada kõik asja ettevalmistamise lõpuleviimiseks
vajalik. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada. Kaja
esitamisel tuleb eelnevalt tasuda kautsjon, mille summa vastab riigilõivule poolelt hagihinnalt, kuid
mitte vähem kui 100 eurot ja mitte rohkem kui 1500 eurot (TsMS § 142 lg 1,2). Kautsjon tuleb tasuda
Rahandusministeeriumi        arvelduskontole nr nr EE571010220229377229 AS SEB Pank, nr
EE062200221059223099 Swedbank AS, nr EE513300333522160001 Danske Bank AS Eesti Filiaal
või nr EE221700017003510302 Nordea Pank, märkides selgitusse isiku, kelle eest makse tehakse,
kohtuasja numbri ja makse liigi.
Hageja võib tagaseljaotsuse peale esitada apellatsioonkaebuse. Apellatsioonkaebus esitatakse Tallinna
Ringkonnakohtule 30 päeva jooksul alates kohtuotsuse kättetoimetamisest.

Menetlus
08.01.2016 esitatud hagiavalduse kohaselt nõuavad hagejad kostjalt elatist alates 08.12.2015 seadusega
sätestatud minimaalmääras, milleks on pool Vabariigi Valitsuse kehtestatud kuupalga alammäära, s.o.
alates 08.12.2015 195 eurot ja alates 01.01.2016.a. 215 eurot. Elatise nõuet põhjendatakse sellega, et
kostja ei ela enam lastega koos ega ole kinni pidanud eelnevatest kokkulepetest laste ülalpidamisel.
Kostja on küll osalenud laste kasvatamises, kuid ebajärjekindlalt ega ole täitnud oma kohustust lapsi
ülal pidada.
Kohus määras kostjale tähtaja hagiavaldusele vastamiseks ja hoiatas kostjat, et kohtu antud tähtajaks
vastamata jätmise korral võib kohus hagi tagaseljaotsusega rahuldada. TsMS § 407 lg 1 kohaselt võib
kohus hagi tagaseljaotsusega rahuldada hagiavalduses märgitud ja asjaoludega õiguslikult põhjendatud
ulatuses, kui kostja, kellele kohus on määranud vastamise tähtaja, ei ole tähtaegselt vastanud, isegi kui
hagi toimetati kostjale kätte välisriigis või kui see toimetati kätte avalikult. Sellisel juhul loetakse
hageja esitatud faktilised väited kostja poolt omaksvõetuks.
Kostja ei ole kohtule sisuliselt vastanud käesoleva ajani. Kostja ei ole teatanud kohtule vastamist
takistavate mõjuvate põhjuste esinemisest ega taotlenud vastamistähtaja pikendamist. Hagimaterjalid
on kätte toimetatud kostjale isiklikult. TsMS § 407 lg-tes 4 ja 5 sätestatud asjaolusid ei esine.

Õiguslikud alused ja kohtu järeldus
Perekonnaseaduse (PKS) § 96 kohaselt on ülalpidamist kohustatud andma täisealised esimese ja teise
astme ülenejad ja alanejad sugulased. Tulenevalt PKS § 97 p-st 1 on ülalpidamist õigustatud saama
alaealine laps. Vastavalt PKS § 99 lg-le 1 määratakse ülalpidamise ulatus kindlaks ülalpidamist saama
õigustatud isiku vajadusest ja tema tavalisest elulaadist lähtudes, kusjuures ülalpidamise
kindlaksmääramisel arvestatakse õigustatud isiku kõiki eluvajadusi, sealhulgas tema võimete ja
kalduvuste kohase hariduse ja kutsealase ettevalmistusega seotud kulutusi, alaealise ülalpeetava puhul
ka tema kasvatamise kulutusi. PKS § 101 kohaselt igakuine elatis ühele lapsele ei või olla väiksem kui
pool Vabariigi Valitsuse kehtestatud kuupalga alammäära. PKS § 100 lg 4 kohaselt makstakse elatist
iga kalendrikuu eest ette.

Eeltoodust tulenevalt ning arvestades, et TsMS § 407 lg 1 kohaselt loetakse kostja poolt omaksvõetuks
hagiavalduses esitatud hageja faktilised väited selle kohta, et kostja laste isana ei ole maksnud laste
ülalpidamiseks elatist vabatahtlikult, on hagejate nõue elatise väljamõistmiseks õiguslikult põhjendatud
ja tuleb rahuldada. PkS § 108 alusel on õigus nõuda ülalpidamiskohustuse täitmist tagasiulatuvalt kuni
aasta eest enne elatishagi kohtule esitamist.

                                                                                                 2
                                                                                         2-16-286


Ka vastab nõutud elatise suurus PKS § 101 lg-s 1 sätestatud elatise igakuisele alammäärale.

Riigilõivuseaduse (RLS) § 22 lg 1 p 2 kohaselt ei võeta riigilõivu elatise ja selle muutmise hagis.
TsMS § 164 mõtte kohaselt hagilises perekonnaasjas kannab kumbki pool oma menetluskulud ise.
Seega jäävad poolte kantud menetluskulud poolte enda kanda.


/allkirjastatud digitaalselt/

Ingrid Niinemägi
Kohtunik




                                                                                                3
