                                                                              1-16-3724




                         KOHTUOTSUS
                              EESTI VABARIIGI NIMEL
                                    (Resolutsioon)

Kohus                         Viru Maakohus

Otsuse tegemise aeg ja koht   16. august 2016, Narva kohtumaja

Kriminaalasja number          1-16-3724 (15233000185)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Galnykina

Kriminaalasi                  Aleksandr Stepoki süüdistuses KarS § 201 lg 2 p 1, § 121 lg 2 p
                              2 järgi, lühimenetluse korras
Prokurör                      Viru Ringkonnaprokuratuuri abiprokurör Pavel Gordijevski

Süüdistatav                   Aleksandr Stepok

                              Elukoht    xxx,     isikukood      38905072255,       määratlemata
                              kodakondsuseta, põhiharidus, emakeel – vene keel, töökoht xxx
                              Kriminaalkorras karistatud 3-l korral, neist viimane:
                                 - 15.05.2015 Viru Maakohtu Narva kohtumaja poolt KarS §
                                    212 lg 1, § 199 lg 1 järgi rahalise karistusega 140
                                    päevamäära ulatuses ehk summas 448 eurot, KarS § 65 lg
                                    2, § 69 lg 7 alusel rahalise karistusega 140 päevamäära
                                    ulatuses ehk summas 448 eurot.
                              Tõkend – elukohast lahkumise keeld alates 01.08.2015.
Kaitsja                       Vandeadvokaat Tatjana Massalina

Kohtuistungi toimumise aeg    16.08.2016



RESOLUTSIOON
Tunnistada Aleksandr Stepok süüdi KarS § 201 lg 2 p 1 järgi ning ja mõista karistuseks
rahaline karistus 90 (üheksakümmend) päevamäära (lähtuvalt isiku keskmisest
päevasissetulekust kuulub kohaldamisele päevamäär summas 3,20 eurot), so summas 288
(kakssada kaheksakümmend kaheksa) eurot.


                                                                                          1
                                                                            1-16-3724

KrMS § 238 lg 2 alusel vähendada mõistetud karistust ühe kolmandiku võrra ja karistada
Aleksandr Stepoki rahalise karistusega 60 päevamäära, so summas 192 (ükssada
üheksakümmend kaks) eurot.

KarS § 65 lg 1, § 64 lg 2 alusel liita mõistetud karistus Viru Maakohtu Narva kohtumaja
15.05.2015 kohtuotsusega mõistetud karistusega – rahaline karistus 140 päevamäära ehk
summas 448 eurot ning lugedes kergem karistus kaetuks raskema karistusega, mõista
Aleksandr Stepokile liitkaristuseks rahaline karistus 140 (ükssada nelikümmend) päevamäära
ehk summas 448 (nelisada nelikümmend kaheksa) eurot.

Tunnistada Aleksandr Stepok süüdi KarS § 121 lg 2 p 2 järgi ning mõista talle karistuseks 6
(kuus) kuud vangistust.

KrMS § 238 lg 2 alusel vähendada mõistetud karistust ühe kolmandiku võrra ja karistada
Aleksandr Stepoki vangistusega 4 (neli) kuud.

KarS § 68 lg 1 alusel arvata karistusaja hulka eelvangistuses viibitud aeg 01.08.2015, so 1
(üks) päev, ja mõista Aleksandr Stepokile karistuseks 3 (kolm) kuud ja 29 (kakskümmend
üheksa) päeva vangistust.

KarS § 65 lg 2, § 64 lg 2 alusel liita nimetatud karistus eelnevalt mõistetud liitkaristusega
(rahaline karistus summas 448 eurot) ning mõista liitkaristuseks 3 (kolm) kuud 29
(kakskümmend üheksa) päeva vangistust ning rahaline karistus 140 (ükssada nelikümmend)
päevamäära ehk summas 448 (nelisada nelikümmend kaheksa) eurot.

KarS § 64 lg 2 alusel viiakse rahaline karistus täide iseseisvalt.

KarS § 74 lg 1,3 alusel jätta mõistetud vangistus täitmisele pööramata tingimusel, et
Aleksandr Stepok ei pane 1-aastase katseaja jooksul toime uut kuritegu ja täidab KarS § 75
lg-s 1 sätestatud kontrollnõudeid. Ta on kohustatud:
    1) elama kriminaalhooldusametnikuga kooskõlastatud aadressil;
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3) alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
        vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks;

KarS § 78 p 1 kohaselt hakkab katseaeg kulgema kohtulahendi kuulutamisest ning
käitumiskontrolli nõuete osas kohtulahendi jõustumisest.

Aleksandr Stepokile valitud tõkend, elukohast lahkumise keeld, tühistada kohtuotsuse
jõustumisel.

Kannatanu tsiviilhagi rahuldada ning VÕS § 1043 ja § 1045 lg 1 p 5 alusel mõista Aleksandr
Stepokilt välja kannatanu A M (xxx) kasuks kuriteoga tekitatud kahju summas 250 (kakssada



                                                                                        2
                                                                                  1-16-3724
viiskümmend) eurot.        Nimetatud     summa      tuleb   tasuda    kannatanu      arveldusarvele
xxxxxxxxxxxxxxxxx.

Asitõend: CD-plaat, mis asub kriminaalasja materjalides, hoida kriminaalasja juures.

Mõista Aleksandr Stepokilt riigituludesse välja menetluskulud: sundraha 645 (kuussada
nelikümmend viis) eurot, kaitsja Tatjana Massalina poolt eeluurimisel osutatud õigusabi eest
216 (kakssada kuusteist) eurot, kaitsja Tatjana Massalina poolt kohtumenetluses osutatud
õigusabi eest 144 (ükssada nelikümmend neli) eurot.

Määrata, et Aleksandr Stepokil on õigus tasuda väljamõistetud menetluskulud (1005 eurot)
osade kaupa alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700055780 ning selgitus
„Aleksandr Stepok, 1-16-3724, kriminaalmenetluse kulud“. Kui rahalised nõuded pole täies ulatuses
tähtaegselt tasutud suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras.

Edasikaebamise kord
Kohtumenetluse pool, kes soovib otsust vaidlustada apellatsiooni korras, on kohustatud sellest Viru
Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav Viru
Maakohtu Narva kohtumaja kantseleis hiljemalt 30.09.2016 kell 16:00.
Otsusele võib esitada Tartu Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.

Kriminaalmenetluse kulude hüvitamist võib vaidlustada kohtuotsusest eraldi KrMS 15.peatüki
kohaselt. Sellisel juhul tuleb esitada 7 päeva jooksul alates kohtuotsuse resolutiivosa kuulutamisest
teade, et soovitakse vaidlustada menetluskulusid. Seejärel koostab kohus motiveeritud kohtuotsuse
ainult menetluskulude osas, mis on kättesaadav Viru Maakohtu Narva kohtumaja kantseleis
hiljemalt 30.09.2016 kell 16:00. Määruskaebus menetluskulude osas tuleb esitada Viru Maakohtule
15 päeva jooksul alates päevast, mil motiveeritud otsus menetluskulude osas oli kohtumenetluse
pooltele kohtus tutvumiseks kättesaadav.


Süüdistus

Aleksandr Stepok on antud kohtu alla süüdistatuna KarS § 121 lg 2 p 2 järgi selles, et tema
01.08.2015 kella 07.30 paiku xxx maja juures kasutas füüsilist vägivalda oma elukaaslase K P
suhtes, nimelt korduvalt lõi teda rusikaga vastu nägu ja vastu keha, tekitades kannatanule füüsilist
valu ja kehavigastusi.
Aleksandr Stepok on antud kohtu alla süüdistatuna KarS § 201 lg 2 p 1 järgi selles, et tema, olles
isikuna, kes on varem toime pannud varguse, 05.07.2014 kella 23.00 paiku, pööras enda kasuks
nutitelefon Samsung Galaxy III, maksumusega 240 eurot, koos mälukaardiga, maksumusega 10
eurot. Nimelt S T leidis Aleksandr Stepoki sõiduautos teel Narva-Jõesuu-Narva nutitelefon
Samsung Galaxy III ja andis telefoni Aleksandr Stepokile. Aleksandr Stepokile oli arusaadav, et
tegemist on võõra varaga ning vaatamata sellele, ta ebaseaduslik omandas telefoni ja kasutas oma
äranägemise järgi, tekitades telefoni omaniku A M varalist kahju summas 250 eurot.

                                                                                              3
                                                                       1-16-3724


Otsuse tegemisel kohus juhindub KrMS §-dest 233, 238, 311, 313, 315.

(allkirjastatud digitaalselt)

Astrid Asi
Kohtunik




                                                                                   4
