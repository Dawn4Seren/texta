                                                                              2-16-112756




                          KOHTUOTSUS
                               EESTI VABARIIGI NIMEL
                                   (Tagaseljaotsus)

Kohus                          Harju Maakohus
Kohtunik                       Maire Lukk

Otsuse tegemise aeg ja koht    18. oktoober 2016, Tallinn, Kentmanni Kohtumaja

Tsiviilasja number             2-16-112756

Tsiviilasi                     OÜ Aktiva Finants hagi xxxx vastu võla nõudes
Tsiviilasja hind               368,95 eurot
Menetlusosalised ja nende      Hageja OÜ Aktiva Finants (registrikood 10746479, asukoht
esindajad                      A. Weizenbergi 20, 10150 Tallinn), lepinguline esindaja Kadri
                               Timuska (OÜ Julianuse Õigusbüroo, A. Weizenbergi 20, 10150
                               Tallinn, e-post jurist@julianus.ee)
                               Kostja XXXX(isikukood          XXXX, registriaadress, XXXX,
                               faktiline asukoht teadmata)
Asja läbivaatamine             Kirjalikus menetluses

RESOLUTSIOON
1. Rahuldada hagi tagaseljaotsusega.
2. Välja mõista XXXXpõhinõue 300 (kolmsada) eurot ja viivised 44,95 (nelikümmend neli
eurot ja 95 senti) OÜ Aktiva Finants kasuks.
3. Välja mõista XXXXviivised põhinõudelt võlaõigusseaduse § 113 lõike 1 teises lauses
sätestatud määras alates 31.08.2016 kuni põhinõude 300,00 euro täitmiseni OÜ Aktiva
Finants kasuks.
4. Otsus kuulub viivitamata täitmisele.

Menetluskulude jaotus
5. Välja mõista XXXXmenetluskulud 300 (kolmsada) eurot OÜ Aktiva Finants kasuks.
6. Hüvitamisele kuuluvatelt menetluskuludelt tuleb XXXXtasuda menetluskulude suurust
kindlaks tegeva lahendi jõustumisest alates kuni täitmiseni viivist võlaõigusseaduse § 113 lg-
 1teises lauses sätestatud määras OÜ Aktiva Finants kasuks.

Edasikaebamise kord
Hageja võib esitada otsuse peale apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse
avalikult teatavakstegemisest. Apellatsioonkaebus võidakse lahendada ringkonnakohtus kirjalikus
menetluses, kui kaebuse esitaja ei taotle selle lahendamist istungil.
                                                                                  2-16-112756
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul. Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada. Kajale tuleb lisada kõik asja ettevalmistamise lõpuleviimiseks
vajalik. Kajalt tuleb tasuda kautsjonina summa, mis vastab riigilõivule poolelt hagihinnalt, kuid
mitte vähem kui 100 eurot ja mitte rohkem kui 1500 eurot (TsMS § 142 lg 2). Kautsjon tuleb
tasuda Rahandusministeeriumi arveldusarvele nr EE571010220229377229 AS-is SEB Pank,
arveldusarvele     nr     EE062200221059223099        Swedbank      AS-is,    arveldusarvele     nr
EE221700017003510302 Nordea Pangas või arveldusarvele nr EE513300333522160001 Danske
Bank AS Eesti filiaalis. Maksekorralduse selgituse reale märkida: Harju Maakohtu Kentmanni
kohtumaja, tsiviilasja number ja isiku nimi, kelle eest kautsjon tasuti. Maksedokument kautsjoni
tasumise kohta või maksedokumendil olevad kõik andmed selle elektrooniliseks kontrollimiseks
tuleb esitada kohtule.
Juhindudes TsMS § 444 lg 3 võib kohus teha tagaseljaotsuse kirjeldava ja põhjendava osata.
Tagaseljaotsuse täiendamist kirjeldava ja põhjendava osaga ei saa nõuda mistahes asjaoludel,
sealhulgas otsust ei täiendata kaja või kaebuse esitamise korral.
Menetlusabi taotluse esitamine ei pikenda eelmärgitud menetlustoimingute tegemiseks ettenähtud
tähtaegu.

Menetluskulud
Hageja palub menetluskuludena välja mõista tasutud riigilõivu summas 100 eurot ja õigusabikulud
summas 350 eurot.
Kohus leiab, et põhjendatud õigusabikulu käesolevas asjas on 200 eurot. Hageja nõude aluseks on
laenulepingust tekkinud võlgnevus. Kohus leiab, et tegemist ei ole õiguslikult keeruka vaidlusega.
Hageja esindaja igapäevatööks on samasisuliste hagide koostamine, kohtusse esitamine ning
esindamine. Hagiavaldusele ei ole lisatud ka mahukaid tõendeid. Kohtule esitatud õigusabikulude
arvelt nr 2065483 30.08.2016 ei nähtu mitu tundi ja mida hageja esindaja tegi, arvestusühikuks on
märgitud 1 tükk. Kohus leiab, et õigusabikulu summas 350 eurot on ülemäärane.
Võttes arvesse käesoleva vaidluse keerukust ja esitatud hagiavaldust peab kohus põhjendatuks
õigusabi kulu 200 eurot.
Kokku mõistab kohus hageja kasuks välja menetluskulud summas 300 eurot, so 100 eurot
riigilõivu eest ja 200 eurot õigusabikulude eest.

/allkirjastatud digitaalselt/
Maire Lukk
Kohtunik




                                                                                             2
