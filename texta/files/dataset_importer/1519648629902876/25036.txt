                                                                               1-15-9702




                           KOHTUOTSUS
                                EESTI VABARIIGI NIMEL

Kohus                          Viru Maakohus

Otsuse tegemise aeg ja koht    28. jaanuar 2016, Narva kohtumaja

Kriminaalasja number           1-15-9702 (14240103307)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Kriminaalasi                   Pjotr Russkihhi süüdistuses KarS § 188 lg 1 järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Ave Arnim

Süüdistatav                    Pjotr Russkihh

                               Elukoht: xxx; isikukood: 38304283716; määratlemata
                               kodakondsus; põhiharidus; emakeel: vene keel; töökoht: xxx
                               Kriminaalkorras karistatamata.
                               Tõkend – elukohast lahkumise keeld kehtis alates 14.08.2014
                               kuni 14.08.2015.
Kaitsja                        Süüdistatav loobus kaitsja osalemisest

Kohtuistungi toimumise aeg     28.01.2016



RESOLUTSIOON

Tunnistada Pjotr Russkihh süüdi KarS § 188 lg 1 järgi ning mõista talle karistuseks 1 (üks)
aastat ja 6 (kuus) kuud vangistust.

KarS § 74 lg 1, 3 alusel jätta mõistetud vangistus täitmisele pööramata tingimusel, et Pjotr
Russkihh ei pane 18-kuulise katseaja jooksul toime uut kuritegu ja täidab KarS § 75 lg-s 1
ja lg 2 p-s 21 sätestatud käitumiskontrolli nõudeid. Ta on kohustatud:
    - elama kriminaalhooldusametnikuga kooskõlastatud aadressil;
    - ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    - alluma kriminaalhooldaja kontrollile oma elukohas ning esitama talle andmeid oma

                                                                                           1
                                                                                  1-15-9702
       kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks;
   -   mitte omama või tarvitama narkootilisi või psühhotroopseid aineid.

Katseaja alguseks lugeda 28.01.2016.

Asitõendid:
   - Narkootiline aine (asub EKEI-s) – konfiskeerida KarS 191 alusel.
   - Politsei- ja Piirivalveameti Ida Prefektuuri Narva politseijaoskonna hoiuruumis
       (Narvas, aadressil Tiigi 9) hoiul olevad kaks plastpudelit ja paberinutsak -
       konfiskeerida KarS § 83 lg 1 alusel ning hävitada KrMS § 126 lg 3 p-st 4 juhindudes
       kohtuotsuse jõustumisel.
   - Politsei- ja Piirivalveameti Ida Prefektuuri Narva politseijaoskonna hoiuruumis
       (Narvas, aadressil Tiigi 9) hoiul olev mobiiltelefon Samsung IMEI 3575110538152 -
       tagastada omanikule kohtuotsuse jõustumisel.

Mõista Pjotr Russkihhilt riigituludesse välja menetluskulud: sundraha 645 (kuussada
nelikümmend viis) eurot, narkootilise aine ekspertiisi kulud 252 (kakssada viiskümmend
kaks) eurot; kaitsja Tatjana Massalina poolt kriminaalasja eeluurimisel osutatud õigusabi
kulud 226 (kakssada kakskümmend kuus) eurot ja 56 senti.

Ekspertiisi nr 14E-AN0900 kulud summas 84 (kaheksakümmend neli) eurot jätta riigi
kanda.

Määrata, et Pjotr Russkihhil on õigus tasuda väljamõistetud menetluskulud (summas
1123,56 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700005426 ning
selgitus „Pjotr Russkihh, 1-15-9702, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud
                                                                                              2
                                                                                       1-15-9702

Pjotr Russkihh on antud kohtu alla süüdistatuna KarS § 188 lg 1 järgi selles, et tema
ajavahemikul juuli 2014 kuni 14.08.2014 kasvatas ebaseaduslikult kanepitaimi xxx asuval
aiamaal.
14.08.2014 andis Pjotr Russkihh välja tema kasutuses olevalt aiamaalt kuus kanepitaime,
ajalehepaberisse pakitud taime lehtedega ja kaks plastpudelit.
Narkootilise ekspertiisi aktist nr 14E-AN0870 ( 05.09.2014) nähtub, et ekspertiisiks esitati:
    1. kuus kuivanud taime massiga 245,6 g (ilma juurteta), mis sarnanevad kanepitaimedega;
    2. kuivanud taimelehed massiga 8,85 g, mis sarnanevad kanepilehtedega;
    3. tumedate ainejälgedega suurem ja väiksem plastpudel.
Massi mõõtmiseks kasutati Eesti Kohtuekspertiisi Instituudi (EKEI) kinnitatud ning Eesti
Akrediteerimiskeskuse (EAK) poolt akrediteeritud (vt märkus) metoodikat (MR-MM01).
Taimi (1) ja taimelehti (2) uuriti visuaalselt ja mikroskoopiliselt (KO-MR-AN08), gaasi-
kromatograafilis-massispektromeetriliselt (KO-MR-AN05 – EAK poolt akrediteeritud
metoodika, vt märkus) ja gaasikromatograafiliselt (KO-MR-AN11 – EAK poolt akrediteeritud
metoodika, vt märkus), kasutades EKEI kinnitatud metoodikaid.
Plastpudelitest (3) võetud proovi uuriti gaasikromatograafilis-massispektromeetriliselt
(KO-MR-AN05 – EAK poolt akrediteeritud metoodika, vt märkus), kasutades EKEI kinnitatud
metoodikat.
Uurimise tulemusena selgus, et:
    1. taimedel on kanepile iseloomulikud morfoloogilised tunnused ja elemendid ning need
        sisaldavad 2,1% tetrahüdrokannabinooli (THC), seega on tegemist kanepitaimedega;
    2. taimelehtedel on kanepile iseloomulikud morfoloogilised tunnused ja elemendid ning
        need sisaldavad 0,71% tetrahüdrokannabinooli (THC), seega on tegemist
        kanepilehtedega;
    3. suuremas ja väiksemas plastpudelis leidub kanepis sisalduva tetrahüdrokannabinooli
        (THC) ja tubakas sisalduva nikotiini jälgi.
Eksperdiarvamusest nähtub, et
        1.–2. Ekspertiisiks esitatud:
    1. kuus kuivanud taime massiga 245,6 g (ilma juurteta) on kanepitaimed, mille
        tetrahüdrokannabinooli (THC) sisaldus on 2,1%;
    2. kuivanud taimelehed massiga 8,85 g on kanepilehed, mille tetrahüdrokannabinooli (THC)
        sisaldus on 0,71%;
    3. 5-liitrises plastpudelis kirjega JOOGIVESI ja 1,5-liitrises läbipaistvas plastpudelis kirjega
        DARIA leidub kanepis sisalduva tetrahüdrokannabinooli (THC) jälgi.
Kanep (v.a Euroopa Liidu ühtsesse põllukultuuride sordilehte võetud sordid, mille
tetrahüdrokannabinooli sisaldus ei ületa 0,2%) ja selle töötlemisproduktid kuuluvad
sotsiaalministri 18. mai 2005. a määruse nr 73 lisa 1 narkootiliste ja psühhotroopsete ainete
I nimekirja.
Narkootiliste ja psühhotroopsete ainete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel ja
teaduslikul eesmärgil, narkootiliste ja psühhotroopsete ainetega seotud kuritegude ennetamiseks,
avastamiseks ning tõkestamiseks või seaduses ettenähtud õppeotstarbel kasutamise eesmärgil.

Kooskõlas Pjotr Russkihhi, tema kaitsja Tatjana Massalina ja Viru Ringkonnaprokuratuuri
abiprokuröri Ave Arnimi vahel sõlmitud kokkuleppega nõuab prokurör kohtus süüdistatavale
karistuseks KarS § 188 lg 1 ettenähtud kuriteo toimepanemise eest 1 aasta 6 kuud vangistust.
KarS § 74 lg 1 alusel palub prokurör mõistetud karistust täitmisele mitte pöörata, kui Pjotr
Russkihh ei pane 18-kuulise katseaja jooksul toime uut kuritegu. Katseajaks allutada Pjotr
Russkihh kriminaalhooldaja käitumiskontrollile ühes kohustusega järgida KarS § 75 lg 1
sätestatud kontrollnõudeid: elama kohtu määratud alalises elukohas; ilmuma kriminaalhooldaja

                                                                                                   3
                                                                                    1-15-9702
määratud      ajavahemike     järel   kriminaalhooldusosakonda      registreerimisele;  alluma
kriminaalhooldaja kontrollile oma elukohas ning esitama talle andmeid oma kohustuste täitmise
ja elatusvahendite kohta; saama kriminaalhooldusametnikult eelneva loa elukohast lahkumiseks
kauemaks kui viieteistkümneks päevaks; saama kriminaalhooldusametnikult eelneva loa elu-,
töö- või õppimiskoha vahetamiseks; saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. KarS § 75 lg 2 p 2¹
alusel kohustada Pjotr Russkihhi katseajal mitte tarvitama narkootilisi või psühhotroopseid
aineid.

Kohtuistungil avaldas Pjotr Russkihh, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Pjotr Russkihhi KarS
§ 188 lg 1 järgi vastavalt sõlmitud kokkuleppele.

Asitõendiks olevad narkootilised ained kuuluvad konfiskeerimisele vastavalt KarS §-le 191.
Pjotr Russkihhilt ära võetud ning Politsei- ja Piirivalveametis hoiul olevad kaks plastpudelit ja
paberinutsak kuuluvad kohtuotsuse jõustumisel KarS 83 lg 1 ja KrMS § 126 lg 3 p 4 alusel
konfiskeerimisele ja hävitamisele. Politsei- ja Piirivalveameti Ida Prefektuuri Narva
politseijaoskonna hoiuruumis hoiul olev mobiiltelefon Samsung IMEI 3575110538152 – tuleb
kohtuotsuse jõustumisel tagastada omanikule.

Ekspertiisi nr 14E-AN0900 kulud summas 84 seurot jätta riigi kanda. Ülejäänud menetluskulud
kuuluvad KrMS § 180 kohaselt tasumisele süüdistatava poolt. Arvestades käesoleva
kriminaalmenetluse kulude suurust annab kohus süüdistatavale õiguse tasuda väljamõistetud
menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                                4
