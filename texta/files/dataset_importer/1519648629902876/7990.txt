                                                                                          1-16-6213




                          KOHTUOTSUS
                               EESTI VABARIIGI NIMEL


Kohus                           Pärnu Maakohus
Otsuse tegemise aeg ja koht     2. september 2016. a Haapsalu kohtumaja
Kriminaalasja number            1-16-6213 (15257000326)
Kohtukoosseis                   Kohtunik Piia Jaaksoo
Kohtuistungi sekretär           Gerda Raidla
Kriminaalasi                    Toivo Lobjakas süüdistus       KarS    §   199   lg   1   järgi
                                kokkuleppemenetluses
Prokurör                        Agnes Ollema-Barndõk
Süüdistatav
                                TOIVO LOBJAKAS – isikukood 33902254734, elukoht *,
                                telefon *, * kodanik, *haridus, emakeel * keel, *,
                                kriminaalkorras karistamata, väärteokorras karistatud 1 kord.
                                Kohaldatud tõkend elukohast lahkumise keeld.


RESOLUTSIOON
 1. Süüdi mõista Toivo Lobjakas KarS § 199 lg 1 järgi ja karistada vangistusega 3 (kolm) kuud.
 2. Vastavalt KarS § 73 lg 1, 3 jätta ärakandmata vangistus Toivo Lobjakas suhtes tingimuslikult
 kohaldamata ning määrata, et mõistetud 3 kuud vangistust ei pöörata täitmisele kui Toivo Lobjakas
 12 (kaheteistkümne) kuulise katseaja jooksul ei pane toime uut tahtlikku kuritegu.
 3. Katseaja alguseks lugeda kohtuotsuse kuulutamise päev, s.o 2. september 2016. a.
 4. Tühistada Toivo Lobjakas suhtes kohaldatud tõkend elukohast lahkumise keeld.
 5. Välja mõista Toivo Lobjakas’elt riigi tuludesse kriminaalmenetluse kulu /tasuda Maksu- ja
 Tolliameti arveldusarvele nr EE351010052031000004 SEB Pank AS-is, a/a nr
 EE502200221014193355 Swedbank AS-is, a/a nr EE401700017002872300 Nordea Bank Finland
 PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
 on märkida maksekorraldusele viitenumber 99916700060474 . Maksekorralduse selgitusse lisada:
 Haapsalu kohtumaja, otsus nr 1-16-6213, menetluskulu, Toivo Lobjakas/:
 - sundraha 645 (kuussada nelikümmend viis) eurot;
 - määratud kaitsjale makstud tasu ja kulud 156 (ükssada viiskümmend kuus) eurot.
 Ajatada välja mõistetud kriminaalmenetluse kulu tasumise tähtaeg 12 kuu peale - määrata
 menetluskulud kogusummas 801 eurot tasumisele osade kaupa 12 kuu jooksul alljärgnevalt -
 esimene osamakse tasuda 7. septembriks 2016, järgnevad 11 osamakset järgnevate kuude
 7.kuupäevaks. Osamakse suurus 66,75 eurot Eelnimetatud tähtaja möödumisel pööratakse otsus
 täitmisele ja saadetakse kohtutäiturile ning lisandub kohtutäituri tasu.

      1                                                                                           1
                                                                                           1-16-6213


 6. Asitõendid – 5 CD plaati Haapsalus Jaama 12 asuva Säästumarketi turvakaamerate salvestustega
 ja 1 CD plaat videoanalüüsi tabeliga, jätta kriminaalasja juurde.


Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Toivo Lobjakas’t süüdistatakse selles, et tema, töötades *, kust võttis ajavahemiku 20.09.2015 kuni
09.10.2015 jooksul võõra vallasasja ebaseadusliku omastamise eesmärgil ära erinevaid kaupu
alljärgnevalt:
20.09.2015 kella 10.18-10.20 ajal 8 kg sea abaliha kogumaksumusega 23,12 eurot (1 kg maksumus
2,89 eurot) ja 8 kg klassikalist seapraadi kogumaksumusega 34,32 eurot (1 kg maksumus 4.29 eurot);
- ajavahemikus kell 11.03-11.06 kümme lillesibulat kogumaksumusega 17,90 eurot (1 tk maksumus
1,79 eurot):
- ajavahemikus kell 12.06-12.07 kaks plastikust säilituskasti kogumaksumusega 8,98 eurot (1 tk
maksumus 4,49 eurot);
- ajavahemikus kell 12:18:30-12:18:58 0,244 kg kodusinki maksumusega 1,70 eurot, 0,304 kg
kuumsuitsu peekonit maksumusega 1,70 eurot, 0,324 kg kuumsuitsu peekonit maksumusega 1,80
eurot ja 0,268 kg peekonit maksumusega 2,10 eurot,
- ajavahemikus kell 13.47-13.50 4 kg sea abaliha kogumaksumusega 18,60 eurot (1 kg maksumus
4,65 eurot) ja 1 kg kanafileed maksumusega 5,89 eurot;
- ajavahemikus kell 14.48-14.55 kaks kanalihast sülti kogumaksumusega 2,96 eurot (1 tk maksumus
1,48 eurot) ja ühe pasteedi maksumusega 0,94 eurot;
- ajavahemikus kell 15.10-15.13 3 kg ploome kogumaksumusega 5,37 eurot (1 kg maksumus 1,79
eurot);
- ajavahemikus kell 16.22-16.23 7 purki Felixi marineeritud kurke kogumaksumusega 10,85 eurot
(1 tk maksumus 1,55 eurot);
- ajavahemikus kell 17.22-17.24 2 tk lõhefileed kogumaksumusega 5,58 eurot (1 tk maksumuse 2,79
eurot);
- ajavahemikus kell 17.41.05-17.41.50 2 kg banaani kogumaksumusega 1,78 eurot (1 kg maksumus
0,89 eurot);
- ajavahemikus kell 18.12-18.15 3 pakki suhkrut kogumaksumusega 1,71 eurot (1 pakk kaalub 1 kg
ja ühe paki maksumus 0,57 eurot), 4 tk kassitoitu KiteKat kogumaksumusega 4,60 eurot (1 tk
maksumus 1,15 eurot);
- ajavahemikul kell 18.44-18.49 2 tk Krakovi poolsuitsuvorsti kogumaksumusega 3,78 eurot,
- ajavahemikul kell 19:30:00-19:30:50 ühe plastikust säilituskasti maksumusega 4,49 eurot;
- ajavahemikul kell 19.50-19.57 ühe paki Kalevi küpsist maksumusega 0,51 eurot, 2 juustustritslit
kogumaksumusega 3,78 eurot (1 tk maksumusega 1,89 eurot);
- ajavahemikul kell 20.19-20.25 3 Perenaise saia kogumaksumusega 0,87 eurot (1 tk maksumus
0,29 eurot) ja 2 pakki Tere võid kogumaksumusega 2,58 eurot (1 tk maksumus 1,29 eurot);
21.09.2015 ajavahemikul kell 12.19-12.25 3 Perenaise saia kogumaksumusega 0,87 eurot, 3 Õnne
sepikut kogumaksumusega 1,47 eurot (1 tk maksumus 0,49 eurot) ja ühe paki Alma hapukoort
maksumusega 0,68 eurot;
      2                                                                                             2
                                                                                            1-16-6213


- ajavahemikul kell 12.37-12.42 ühe värske kurgi maksumusega 1,39 eurot, 1 Perenaise saia
maksumusega 0,29 eurot, 1 paki Väike ruks maksumusega 0,55 eurot, 2 Alma hapukoort
kogumaksumusega 1,36 eurot (1 tk maksumus 0,68 eurot), 2 Nivea kreemi kogumaksumusega 3,30
eurot (1 tk maksumus 1,65 eurot), 3 jalageeli kogumaksumusega 5,37 eurot (1 tk maksumus 1,79
eurot), 2 jalakreemi kogumaksumusega 2,98 eurot (1 tk maksumus 1,49 eurot) ja ühe öökreemi Oreon
maksumusega 4,89 eurot;
- ajavahemikul kell 13.23-13.24 2 pakki Havarti juustu kogumaksumusega 2,58 eurot (1 pakk
maksumusega 1,29 eurot);
- ajavahemikul kell 15.25-15.26 ühe plastikust säilituskasti maksumusega 2,99 eurot;
- ajavahemikul kell 17:09:21-17:09:56 ühe paki Rahvapräänikut maksumusega 1,49 eurot;
03.10.2015 ajavahemikul kell 11.58-11.59 2 Purrfect kassitoitu kogumaksumusega 3,18 eurot ( 1 tk
maksumus 1,59 eurot);
- ajavahemikul kell 15.56-15.58 2 pakki Farmi hapukoort kogumaksumusega 0,98 eurot (1 tk
maksumus 0,49 eurot), ühe paki Alma hapukoort maksumusega 0,68 eurot:
- ajavahemikul kell 17.26-17.29 2 pakki Alma kodujuustu kogumaksumusega 2,38 eurot (1 tk
maksumus 1,19 eurot);
06.10.2015 ajavahemikul kell 18.33-18.36 ühe paki Alma piima maksumusega 0,67 eurot, ühe paki
Alma võid maksumusega 1,89 eurot, 5 pakki Alma hapukoort kogumaksumusega 3,40 eurot (ühe
paki maksumus 0,68 eurot), 2 pakki Farmi hapukoort kogumaksumusega 2,98 eurot (ühe paki
maksumus 1,49 eurot), kolm 1-kilogrammist pakki sea välisfileed kogumaksumusega 11,07 eurot (1
tk maksumus 3,69 eurot), 1 kanasüldi maksumusega 1,48 eurot ja 1 sealihasüldi maksumusega 1,37
eurot;
09.10.2015 ajavahemikul kell 11.00-11.05 ühe tk sea välisfileed maksumusega 5,95 eurot, ühe
Perenaise saia maksumusega 0,29 eurot, ühe paki lõhefileed maksumusega 15,99 eurot, 1 tk
täissuitsuvorst juustuga maksumusega 1,98 eurot ja 820 grammi Eesti juustu maksumusega 4,79
eurot;
-ajavahemikul kell 17.02-17.03 kaks tk sea välisfileed kogumaksumusega 22,14 eurot (1 tk
maksumuse 11,07 eurot), ühe Perenaise saia maksumusega 0,29 eurot, 2 tk kassitoitu KiteKat
kogumaksumusega 2,30 eurot (1 tk maksumus 1,15 eurot);
- ajavahemikul kell 19.38.00-19:38.59 5 pakki Farmi hapukoort kogumaksumusega 2,45 eurot (1 paki
maksumus 0,49 eurot), 2 tk kassitoitu Gourmet Gold kogumaksumusega 1,04 eurot (1 tk maksumus
0,52 eurot).
Oma sellise jätkuva tegevuse tagajärjel tekitas Toivo Lobjakas Rimi Eesti Food Aktsiaseltsile varalise
kahju kogusummas 283,42 eurot.
Sellise tegevusega Toivo Lobjakas, võttes ebaseadusliku omastamise eesmärgil ära võõra
vallasasja, pani toime varguse, s.o KarS § 199 lg 1 järgi kvalifitseeritava kuriteo.

Kannatanu on andnud nõusoleku kokkuleppemenetluse kohaldamiseks /tl 189 I kd/.
Prokuröri poolt kohtus Toivo Lobjakas’ele nõutud karistus: KarS § 199 lg 1 järgi
kvalifitseeritava kuriteo toimepanemise eest nõudis prokurör kohtus süüdistatavale karistuseks 3
kuud vangistust. KarS § 73 sätete alusel vabastada süüdistatav tähtajalise vangistuse kandmisest
tingimuslikult 12 kuulise katseajaga.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Toivo Lobjakas süüdi, kohaldab tema suhtes kokkuleppes kokkulepitud karistuse.

      3                                                                                              3
                                                                                          1-16-6213


Tsiviilhagi - kuriteo toimepanemisega tekitas Toivo Lobjakas kannatanule Rimi Eesti Food AS-le
varalise kahju summas 283,42 eurot /tl 11-12, tl 169-171/, millest on kohtueelse menetluse käigus
hüvitatud 220 eurot. Rimi Eesti Food AS poolt on käesolevas kriminaalasjas esitatud tsiviilhagi
summas 63,42 eurot /tl 188/. Süüdistatav avaldas kokkuleppe sõlmimisel, et on nõus tsiviilhagi
väljamõistmisega kannatanu kasuks kuriteoga tekitatud varalise kahju hüvitamiseks. Kohtuistungil
esitas T.Lobjaks maksekorralduse, et kannatanule on 08.08.2016 kahju 63,42 eurot hüvitatud /tl 5 II
kd/. Seega on kuriteoga tekitatud kahju hüvitatud.
Tõkend – Toivo Lobjakas suhtes on kohaldatud tõkendit elukohast lahkumise keeld /tl 143/, mis
tuleb tühistada.
Asitõendid - käesolevas kriminaalasjas on asitõendina vaadeldud ja fotografeeritud Haapsalu linnas
Jaama tänav 12 asuva Säästumarketi kaupluse turvakaamerate salvestised kokku 5 CD plaadil /tl 13-
134/, mis asuvad eraldi pakendis kriminaalasja materjalide juures, jätta kriminaalasja juurde KrMS §
126 lg 3 p 1 alusel.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Toivo Lobjakas`elt kohtuotsusega välja mõista riigituludesse
teise astme kuriteos süüdimõistmisega seoses 1,5 palga alammäära suuruses summas s.o 645 eurot
(1,5 * 430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Margus Viira Toivo Lobjakas kaitsmise eest makstud tasu
ja kulud 156 eurot /tl 207-215/.
Toivo Lobjakas on taotlenud kokkuleppes ja taotles ka kohtuistungil, et saaks menetluskulud tasuda
ositi 12 kuu jooksul.
Kohus rahuldab Toivo Lobjakas taotluse menetluskulude tasumise ajatamiseks KrMS § 180 lg 3
alusel.

/allkirjastatud digitaalselt/
Piia Jaaksoo
kohtunik




      4                                                                                            4
