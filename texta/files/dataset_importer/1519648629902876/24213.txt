                                                                   Väärteoasi nr. 4-16-862




                                  KOHTUOTSUS
                                      (resolutiivosa)
                                   Eesti Vabariigi nimel



08.veebruaril 2016.a Tartu kohtumajas
Tartu Maakohtu kohtunik Anneli Tanum
sekretär Evelin Ets juuresolekul,
kohtuvälise menetleja Politsei-ja Piirivalveameti Lõuna Prefektuuri Tartu politseiosakonna
esindaja vanem väärteomenetleja Vallo Tõnuvere ja menetlusaluse isiku Reigo Reinomägi (IK
38712142757, töökoht: XXXX , elukoht: XXXX) osavõtul arutades avalikul kohtuistungil
väärteoasja nr. 2780,16,000863.

Juhindudes väärteomenetluse seadustiku § 107-111, § 113, kohtunik

                                       o t s u s t a s:

Süüdi tunnistada ja mõista Reigo Reinomäele karistuseks liiklusseaduse § 227 lg 4 järgi arest
kümme (10) päeva.

Karistusaja hulka arvata Reigo Reinomäe kinnipidamine 06.veebruar 2016.a (algusega kell
16.10) – 08.veebruar 2016.a, s.o kaks (2) päeva ja lõplikuks ärakandmisele kuuluvaks
karistuseks mõista kaheksa (8) päeva aresti.

KarS § 66 lg 1 alusel on Reigo Reinomäel kohtuotsuse jõustumisel õigus mõistetud karistust
kanda osade kaupa järgnevalt:
alates 20.veebruarist 2016.a kaks (2) päeva;
alates 27.veebruarist 2016.a kaks (2) päeva;
alates 05.märtsist 2016.a kaks (2) päeva ja
alates 12.märtsist 2016.a kaks (2) päeva.

Liiklusseaduse § 227 lg 5 p 3 alusel kohaldada Reigo Reinomäele lisakaristusena sõiduki
juhtimisõiguse äravõtmist kuueks (6) kuuks, milline karistus hakkab kehtima kohtuotsuse
jõustumisest.

Reigo Reinomäele määratud arest kuulub kandmisele Lõuna Prefektuuri Tartu arestikambris.

Kohtu poolt määratud karistuse kandmisele asumise tähtaegade mittejärgimisel Reigo
Reinomäe poolt kohaldada tema suhtes sundtoomist KrMS § 139 alusel Lõuna Prefektuuri
kaudu.
Liiklusseaduse § 127 alusel on Reigo Reinomägi kohustatud loovutama oma juhiloa
Maanteeameti elukohajärgsele liiklusregistri büroole alates kohtuotsuse jõustumisest viie (5)
tööpäeva jooksul.

Kohtumenetluse pooltel on õigus esitada kohtuotsuse peale apellatsioonkaebus Tartu
Ringkonnakohtule Tartu Maakohtu kaudu.
Apellatsioonkaebuse esitamise soovist tuleb teatada Tartu Maakohtule Tartu kohtumajale
seitsme (7) päeva jooksul, alates kohtuotsuse või selle lõpposa kuulutamisest ning
apellatsioonkaebus tuleb esitada Tartu Maakohtule Tartu kohtumajale viiteistkümne (15) päeva
jooksul, alates päevast, mil kohtuotsus on kohtumenetluse pooltele Tartu Maakohtu Tartu
kohtumajas tutvumiseks kättesaadav.
Kohtuotsus on tervikuna tutvumiseks kättesaadav, kui on esitatud apellatsiooni esitamise teade,
kohtu kantseleis alates 01.märtsist 2016.a.




Kohtunik Anneli Tanum
/allkirjastatud digitaalselt/
