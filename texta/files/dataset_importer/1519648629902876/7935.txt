                             KOHTUMÄÄRUS
 Kohus                            Harju Maakohus
 Kohtunik                         Mai Grauberg
 Kohtujurist                      Mari-Liis Kobakene
 Määruse tegemise aeg ja koht     05. september 2016. a, Tallinn, Kentmanni kohtumaja
 Tsiviilasja number               2-13-5333
 Tsiviilasi                       XXXXAS (pankrotis) halduri XXXXhagi OÜ XXXX
                                  vastu
 Menetlustoiming                  menetluskulude      kindlaksmääramine, kompromissi
                                  kinnitamine, menetluse lõpetamine
 Menetlusosalised ja nende        Hageja: XXXXAS (pankrotis, XXXX, XXXX), esindaja
 esindajad                        v.adv. Martin Tamme;
                                  Kostja: OÜ XXXX (XXXX, XXXX), esindaja juhatuse liige
                                  XXXX.
 Menetluse liik                   Kirjalik menetlus


RESOLUTSIOON
1. Lõpetada tsiviilasjas nr 2-13-5333 menetluskulude kindlaksmääramise menetlus ning
   kinnitada XXXXAS (pankrotis) halduri XXXXja OÜ XXXX kompromiss järgmistel
   tingimustel.
2. Osaühing XXXX kohustub tasuma XXXXAS (pankrotis) poolt tsiviilasjas nr 2-13-5333
   kantud menetluskulude katteks 9 000 eurot käesoleva kompromissilepingu allkirjastamisest
   3 (kolme) pangapäeva jooksul XXXXAS (pankrotis) kontole nr EEXXXXXXXXXXXX
   Swedbank´is. Maksega viivitamisel on XXXXAS (pankrotis) õigus nõuda viivist määraga
   0,1% ööpäevas kuni võlgnevuse tasumiseni.
3. Ülejäänud osas jäävad kummagi poole poolt tsiviilasjas nr 2-13-5333 kantud menetluskulud
   nende endi kanda.
Edasikaebamise kord
Menetlusosalistel on õigus esitada määruse peale määruskaebust hiljemalt 15 päeva jooksul
arvates käesoleva kohtumääruse kättetoimetamisest maakohtu kaudu Tallinna
Ringkonnakohtule. Määruskaebuse esitamisel tuleb tasuda riigilõivu 50 eurot.

Menetluse käik

1. Harju Maakohtu menetluses oli XXXXAS (pankrotis) halduri XXXXhagi OÜ XXXX vastu.
   Kohus rahuldas 12.06.2015.a otsusega osaliselt hageja hagi. Otsus jõustus 14.06.2016.a.
   Kohus palus 22.06.2016.a kirjaga pooltel edastada enda menetluskulude nimekirjad Harju

                                                                                         1
   Maakohtule hiljemalt 01.08.2016.a. XXXXAS (pankrotis) halduri XXXXmenetluskulud
   esitati kohtule 01.08.2016.a. Kohus edastas hageja menetluskulude nimekirjas kostjale ning
   palus kostja vastust hageja menetluskulude osas hiljemalt 09.08.2016.a. Pooled teatasid
   01.09.2016.a kohtule soovist lõpetada tsiviilasjas nr 2-13-5333 menetluskulude
   kindlaksmääramise menetlus ning kinnitada poolte vahel kompromiss. Pooled on jõudnud
   kokkuleppele lõpetada menetluskulude kindlaksmääramise vaidlus kompromissiga.
Kohtu põhjendused
2. Tulenevalt TsMS §-st 477 lg 1 vaatab hagita asja kohus läbi hagimenetluse sätete kohaselt,
   arvestades hagita menetluse kohta sätestatud erisusi.

3. TsMS § 428 lg 1 p 4 ja § 430 lg 1 kohaselt võivad pooled menetluse kuni hagi kohta tehtud
   lahendi jõustumiseni lõpetada kompromissiga. Kohus kinnitab kompromissi määrusega,
   millega ühtlasi lõpetab asja menetluse. Kompromissi kinnitamise määruses märgitakse
   kompromissi tingimused. TsMS § 430 lg 3 kohaselt kohus ei kinnita kompromissi, kui see
   on vastuolus heade kommetega või seadusega või rikub olulist avalikku huvi või kui
   kompromissi ei ole võimalik täita. TsMS § 8 lg 2 alusel kohaldab kohus menetlussuhet
   reguleeriva sätte puudumise korral kõige lähedasemat suhet reguleerivat sätet. Kuna
   menetluskulude suuruse kindlaksmääramise kohta esitatud kompromissi kinnitamist
   reguleerivat vastavat sätet pole, on lähedasemad sätted hagimenetluse kompromissi
   kinnitamist ja menetluse lõpetamist reguleerivad sätted TsMS § 428 lg 1 p 1, § 430 lg 1, 3,
   § 432. Tulenevalt TsMS § 432 menetluse lõpetamise korral kompromissiga, on lõpetamisel
   samad materiaalõiguslikud ja protsessuaalsed tagajärjed nagu menetluse lõpetamisel
   kohtuotsusega, kui seadusest ei tulene teisiti.

4. Kohus, tutvunud tsiviilasja materjalidega, asub seisukohale, et kohtule esitatud taotlus
   kompromissi kinnitamiseks ja menetluse lõpetamiseks vastab seadusest tulenevatele
   nõuetele, ei ole vastuolus heade kommetega ega riku avalikku huvi, ei esine selle
   kinnitamisest keeldumise aluseid ning kuulub rahuldamisele. Seega kuulub TsMS § 428 lg
   1 p 4 ja § 430 lg 1 ja § 8 lg 2 järgi menetluskulude kindlaksmääramise menetlus tsiviilasjas
   nr 2-13-5333 lõpetamisele ja kompromiss kinnitamisele järgmistele tingimustel:

        o Osaühing XXXX kohustub tasuma XXXXAS (pankrotis) poolt tsiviilasjas nr 2-13-
          5333 kantud menetluskulude katteks 9 000 eurot käesoleva kompromissilepingu
          allkirjastamisest 3 (kolme) pangapäeva jooksul XXXXAS (pankrotis) kontole nr
          EEXXXXXXXXXXXX Swedbank´is. Maksega viivitamisel on XXXXAS
          (pankrotis) õigus nõuda viivist määraga 0,1% ööpäevas kuni võlgnevuse tasumiseni.
        o Ülejäänud osas jäävad kummagi poole poolt tsiviilasjas nr 2-13-5333 kantud
          menetluskulud nende endi kanda.



/allkirjastatud digitaalselt/

Mai Grauberg
Kohtunik




                                                                                             2
