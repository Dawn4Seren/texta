                                                                        Väärteoasi nr.4-16-6216




                        KOHTUOTSUS
                             EESTI VABARIIGI NIMEL




  Otsuse kuupäev                      25.10.2016.a.
  Otsuse teinud kohus                 Harju Maakohus Liivalaia Kohtumaja
  Kohtunik                            Julia Vernikova
  Sekretär
  Menetlusalune isik                  Andrei Petrov, isikukood 38104020361, elukoht XXXX,
                                      töökoht puudub

  Väärtegu                            NPALS § 151 järgi (väärteoasi nr 2317,16,004220)
  Istungil osalenud isikud            Põhja PP Lääne-Harju politseijaoskonna esindaja Oleg
                                      Klok

LÕPPOSA

Tunnistada süüdi Andrei Petrov Narkootiliste ja psühhotroopsete ainete ja nende
lähteainete seaduse § 151 järgi ja määrata talle karistusena arest 15 päeva.

Arest tuleb ära kanda Põhja prefektuuri Arestimajas Rahumäe tee 6 hiljemalt 01.12.2016.a.
Tähtaegselt aresti kandmata jätmisel kohaldada Andrei Petrovi suhtes sundtoomist arestimajja.

Välja mõista Andrei Petrovilt joobeseisundi tuvastamise kulu 35 eurot. Menetluskulude tasumise
kohta edastatakse eraldi makseinfo.

Apellatsiooniteate esitamise korral on kohtuotsus menetluspooltele tutvumiseks kättesaadav
25.10.2016.a. Harju Maakohtus.

Apellatsiooniõiguse kasutamisest tuleb teatada Harju Maakohtule seitsme päeva jooksul alates
kohtuotsuse kuulutamisest.
Apellatsioon tuleb esitada Harju Maakohtule viieteistkümne päeva jooksul alates päevast, mil
kohtuotsus on menetlusosalistele tutvumiseks kättesaadav.

Tuvastatud asjaolud

Vastavalt väärteoprotokollile nr AB 1381599 oli isik eelnevalt tarvitanud narkootilist ainet –
fentanüüli, amfetamiini, metadooni, metamfetamiini ja klonasepaami ilma arsti ettekirjutuseta.

Oma tegevusega pani ta toime NPALS § 151 lg 1 järgi kvalifitseeritava väärteo.
                                                2

Kohtu seisukoht

Menetlusalune isik on teadlik asja arutamise ajast ja kohast, temale saadetud kohtukutse on kätte
saanud ema Natalja Petrova. Vastavalt VTMS § 41 lg 2 kui kutsutavale ei ole võimalik kutset kätte
anda, antakse see temaga koos elavale täisealisele perekonnaliikmele, seega kutse loetakse
kättesaaduks. Menetlusalune isik ei ole taotlenud asja arutamise edasilükkamist, seega on alust
vastavalt VTMS § 90 lg 1 arutada asja tema osavõtuta.

Menetlusaluse isiku süü on tõendamist leidnud joobeseisundi tuvastamise saatekirja-
uuringuaktiga, mille kohaselt tuvastati isikul narkojoove fentanüüli, amfetamiini, metadooni,
metamfetamiini ja klonasepaami tarvitamisest; menetlusaluse isiku enda ütlustega selle kohta, et
ta tarvitas amfetamiini ja teiste toimiku materjalidega.

Karistuse määramisel kohus arvestab, et Andrei Petrov on varem korduvalt karistatud väärteo
korras samalaadsete väärtegude toimepanemise eest, sh arestiga, kuid ei teinud sellest vajalikke
järeldusi. Seega ei mõjutanud teda eelmised karistused elama seaduskuulekalt ning
kergemaliigiliste karistusega ei ole võimalik karistuse eripreventiivset eesmärki saavutada. Andrei
Petrov ei oma kindlat töökohta ja sissetulekut, varem määratud rahatrahvid on tal tasumata,
mistõttu on alust arvata, et karistusena määratav rahatrahv jäetakse tema poolt järjekordselt
tasumata. Tema karistust kergendavad ja raskendavad asjaolud puuduvad. Seega kohus ei pea
võimalikuks karistada Andrei Petrovi rahatrahviga ning teda tuleb karistada arestiga. Aresti
määramisel arvestab kohus isiku süü suurust, karistust kergendavate asjaolude puudumist,
karistuse üld- ja eripreventiivseid eesmärke ning peab otstarbekaks karistada menetlusalust isikut
sanktsiooni keskmise määra lähedale jääva arestiga.


Kohus juhindub VTMS § 107 lg 1 p 1, § 109-111.

Julia Vernikova
Kohtunik


(allkirjastatud digitaalselt)




                                                                                                 2
