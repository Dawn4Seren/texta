                                                             Kriminaalasi nr 1-12-4507




                         KOHTUMÄÄRUS

Kohus                            Tartu Maakohus

Määruse tegemise aeg ja koht     16. mai 2016 Jõgeva kohtumaja

Kriminaalasja number             1-12-4507

Kohtunik                         Liivi Loide

Kohtuistungi sekretär            Viivi Kalme

Taotlus                          Riigi Tugiteenuste Keskuse taotlus Rivo Õunapile
                                 asenduskaristuse määramiseks
Süüdimõistetu                    RIVO ÕUNAP

                                 isikukood          38404112744,         elukoht:
                                 xxxxxxxxxxxxxxxxxxxxxxxxxxxxxxxxxxxxxxx
                                 maakond,    e-post  rxxxxxxxxxxxxxxxxx,  telefon
                                 xxxxxxxxxxx
RESOLUTSIOON

KarS § 70 lg 1, 2 alusel asendada Rivo Õunapile 21.05.2012. a Tartu Maakohtu otsusega
kriminaalasjas nr 1-12-4507 karistuseks mõistetud rahalise karistuse tasumata osa
summas 534,64 eurot, s.o 167 päevamäära, millele vastab 55 päeva vangistust, 55
(viiskümmend viis) tunni üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 4 (neli) kuud alates
käesoleva kohtumääruse jõustumisest.

KarS § 69 lg 4 alusel on Rivo Õunap kohustatud üldkasuliku töö tegemisel järgima
KarS § 75 sätestatud kontrollnõudeid ja kohustusi:
   1) elada         kohtu          määratud         alalises       elukohas         –
      xxxxxxxxxxxxxxxxxxxxxxxxxxxxxxxxxxxxxxxxxxxxxxx;
   2) ilmuda         kriminaalhooldaja        määratud       ajavahemike        järel
      kriminaalhooldusosakonda registreerimisele;
   3) alluda kriminaalhooldaja kontrollile oma elukohas ja esitada talle andmeid oma
      kohustuste täitmise ja elatusvahendite kohta;
   4) saada kriminaalhooldusametnikult eelneva loa elukohast lahkumiseks kauemaks
      kui 15 päevaks;


                                                                                 1 (3)
    5) saada kriminaalhooldusametnikult eelneva loa elu-, töö- või õppimiskoha
       vahetamiseks;
    6) saada kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.
Käitumiskontrolli teostamiseks määrata Rivo Õunap üldkasuliku töö tegemise tähtajaks
Tartu Vangla kriminaalhooldusosakonna Jõgeva esinduse kriminaalhooldaja
järelevalve alla.

Kohtumäärus tuleb saata täitmiseks Tartu Vangla kriminaalhooldusosakonna Jõgeva
esindusele ning teadmiseks Riigi Tugiteenuste Keskusele ja Rivo Õunapile.

Edasikaebamise kord
Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.

TAOTLUSE SISU JA MENETLUSE KÄIK
Rivo Õunap on süüdi tunnistatud Tartu Maakohtu 21.05.2012. a kohtuotsusega kriminaalasjas
nr 1-12-4507 KarS § 329 järgi ja karistuseks mõistetud rahaline karistus 190 päevamäära
ulatuses, s.o 608 eurot. KarS § 66 lg 1, 3 alusel määrati rahaline karistus tasumisele ositi ühe
aasta jooksul kohustades Rivo Õunapit tasuma igakuiselt hiljemalt 25. kuupäevaks alates
2012. a juunist rahalise karistuse katteks vähemalt 51 eurot kuus kuni kogu summa
tasumiseni. Kohtuotsus jõustus 05.06.2012.

14.04.2016 esitas Eesti Vabariik (Riigi Tugiteenuste Keskuse kaudu) avalduse Tartu
Maakohtule Rivo Õunapile asenduskaristuse määramiseks. Tasumata on rahaline karistus
summas 534,64 eurot. Asjas on toimunud laekumisi, kuid väga väikestes summades.
Tasumata on ka sama kriminaalasja raames riigi kasuks väljamõistetud teised rahalised
kohustused ning kohtukulud kuues teises kohtuasjas. Avalduse kohaselt on kohtutäitur
kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane katmaks vara realiseerimisega tekkivaid kulusid.
Võlgnikul on kokku 4215,03 euro ulatuses tasumata riiginõudeid.

16.05.2016. a kohtuistungil selgitas Rivo Õunap, et tal on rahaline karistus tasumata, kuna
sissetulekust ei piisa selle maksmiseks ning ka seetõttu, et ta kandis vahepeal karistust
vanglas. Rahalise karistuse asendamisel soovis Rivo Õunap teha üldkasulikku tööd. Enda
hinnangul on ta võimeline üldkasulikku tööd tegema põhitöö kõrvalt 2 päeval nädalas.

KOHTU SEISUKOHT
KarS § 70 lg 1 sätestab, et kui süüdlane ei tasu talle mõistetud rahalise karistuse summat,
asendab kohus rahalise karistuse vangistusega või süüdlase nõusolekul üldkasuliku tööga
käesoleva seadustiku §-s 69 sätestatud korras või käesoleva seadustiku §-s 692 sätestatud
narkomaanide sõltuvusraviga.
Rivo Õunap on vaid osaliselt tasunud talle karistuseks mõistetud rahalise karistuse vaatamata
sellele, et kohtuotsus rahalise karistuse mõistmise kohta tehti juba peaaegu 4 aastat tagasi.
Kohtuistungil antud selgituste kohaselt ei ole ta suutnud rahatrahvi tasuda vähese sissetuleku
tõttu ning ka seetõttu, et kandis vanglakaristust. Praegu Rivo Õunap töötab, kuid 500 euro
suurune sissetulek ei võimalda tema hinnangul rahalisi kohustusi nõuetekohaselt täita.
Arvestades asjaolu, et Rivo Õunapil on suures summas teisigi tasumata kohustusi, ei ole
käesoleva rahalise karistuse nõuetekohane tasumine ilmselt tõenäoline ka edaspidi. Eeltoodu
põhjal leiab kohus, et Rivo Õunapile karistuseks mõistetud rahaline karistus tuleb asendada


                                                                                           2 (3)
vangistusega. Kuna Rivo Õunap on kohtuistungil andnud nõusoleku üldkasuliku töö
tegemiseks, siis tulenevalt KarS § 69 lg 1 on võimalik vangistus asendada üldkasuliku tööga.

Rivo Õunapil on karistuseks mõistetud rahalist karistust tasumata 534,64 eurot, s.o 167
päevamäära ulatuses. KarS § 70 lg 2 kohaselt vastab rahalise karistuse kolmele päevamäärale
üks päev vangistust, s.o 55 päeva vangistust, millele vastab 55 tundi üldkasulikku tööd.
Kohus võtab üldkasuliku töö tegemise tähtaja määramisel arvesse, et Rivo Õunap käib ka
palgatööl ning selleks, et tagada sissetuleku säilimine määrab kohus KarS § 69 lg 3 alusel
üldkasuliku töö tegemise tähtajaks 4 kuud alates käesoleva kohtumääruse jõustumisest. Kohus
märgib, et üldkasuliku töö tähtajaks sooritamata jätmisel tuleb süüdlasel minna vangistust
kandma.
KarS § 69 lg 4 alusel on Rivo Õunap kohustatud üldkasuliku töö tegemisel järgima KarS § 75
sätestatud kontrollnõudeid ja kohustusi.

/allkirjastatud digitaalselt/
Kohtunik




                                                                                       3 (3)
