                                                                        4 – 16-6548




                           KOHTUOTSUS
                              EESTI VABARIIGI NIMEL

Kohus                               Harju Maakohus
Otsuse tegemise aeg ja koht         17. novembril 2016.a. Tallinn, Liivalaia kohtumaja
Väärteoasja number                  4-16-6548
Kohtunik                            Leili Raedla

Kohtuistungi sekretär               Jane Põldoja

Väärteoasi                          Tanel Poom väärteoasi LS § 201 lg.2 järgi –Väärteoprotokoll
                                    AB1455530 18.08.2016.a. /väärtegu nr. 2303,16,000987/.
Menetlusalune isik                  Tanel Poom isikukood 38904170262 elukoht XXXX.

Kohtuväline menetleja               Politsei- ja Piirivalveameti Põhja Prefektuuri       korrakait-
                                    sebüroo liiklusjärelevalvetalitus
Asja läbivaatamise aeg ja koht      17. novembril 2016.a. Tallinnas Liivalaia kohtumajas.

Istungil osalenud isikud            Kohtuvälise menetleja esindaja      Hannes Küünarpuu,
                                    menetlusalune isik kohtuistungile ei ilmunud, kohtukutse
                                    isiklikult kätte saanud .


                                      RESOLUTSIOON
Juhindudes KarS § 48 ning VTMS §-dest 83 p 2, §-d 90 lg.1, §107, 108, 109, 111, 113, kohus

                                            otsustas:


Süüdi tunnistada Tanel Poom LS § 201 lg.2 järgi ning mõista karistuseks arest 14 (neliteist)
päeva.
 Tanel Poomile mõistetud arest 14 (neliteist) päeva kuulub ärakandmisele Lõuna Prefektuuri
 Viljandi Arestimajas Pargi 7 , Viljandi ning arest peab olema ärakantud hiljemalt 01. veebrua-
 riks 2017.a.

 Aresti ärakandmist arvestada alates karistuse kandmisele asumisest.

 Tähtaegselt aresti kandmata jätmisel kohaldada Tanel Poom suhtes sundtoomist arestimajja.



                                                                                            1
Edasikaebamise kord.
Kohtuotsuse peale võib edasi kaevata Tallinna Ringkonnakohtule, teatades kirjalikult apellat-
siooni esitamisest Harju Maakohtu Liivalaia kohtumajale 7 päeva jooksul alates kohtuotsuse sa
kuulutamisest ning esitades Tallinna Ringkonnakohtule apellatsiooni 15 päeva jooksul, ala-
tes päevast, mil kohtuotsus on kohtumenetluse pooltele kohtus tutvumiseks kättesaadav.



Asjaolud.

18.08. 2016.a. koostatud väärteoprotokolli kohaselt juhtis Tanel Poom 18.08.2016.a..a. kell 10.15
ajal Harjumaal Tallinnas Lootsi tn. 13 juures mootorsõidukit omamata vastava kategooria
mootorsõiduki juhtimise õigust, olles eelnevalt LS § 91 lg.2 p.3 alusel mootorsõiduki juhtimiselt
kõrvaldatud.

Rikkus LS 90 lg.1 p.1 , p.3 nõudeid ja väärtegu kvalifitseeriti LS § 201 lg.2 järgi.


 Tanel Poom väärteoasja arutamisele 27. oktoobril 2016.a. ei ilmunud, kohus lükkas kohtuistungi
 edasi 17. novembrile 2016.a, kuid ka sellele kohtuistungile Tanel Poom ei ilmunud, kohtukutse
 on ta ise isiklikult 31. oktoobril 2016.a. kätte saanud. Menetlusalune isik ei teavitanud kohut
 kohtuistungile mitteilmumise võimatusest ega taotlenud väärteoasja arutamine edasi lükata.
 Eelnevast tulenevalt kohus arutas Tanel Poomi väärteoasja VTMS § 90 lg.1 alusel ilma tema
 kohalolekuta.

 Kohtuväline menetleja jäi väärteoprotokollis toodu juurde ning palus karistada Tanel Poomi
 väärteoprotokollis kirjeldatud rikkumise eest arestiga 15 päeva, kuna menetlusalune isik ei ole
 asunud seadusekuulekalt käituma . Menetlusalusel isikul on seitse kehtivat väärteokaristust LS
 sätete rikkumiste eest ning talle on 04.04.2016.a. Põhja prefektuuri Korrakaitsebüroo Liiklus-
 järelevalvekeskuse otsusega määratud rahatrahv LS § 201 lg.2 rikkumise eest summas 860 eurot.
 Karistuse täitmise info puudub.
 Kohus, kuulanud ära kohtuvälise menetleja seisukoha ning uurinud väärteoasja kirjalikke
 materjale, leidis, et Tanel Poomi süü LS § 201 lg 2 järgi väärteo toimepanemises on tõenda-
 mist leidnud alljärgnevate tõenditega:

 - tunnistaja Keidi Purde ütlustega, mille kohaselt ta , täites 18.08.2016.a. tööülesandeid peatas
 kell 10.15 ajal Tallinnas Lootsi 13 juures autorongi, mis liikus Petrooleumi tänava suunas.
 Mootorsõiduk reg. nr. XXXX, Mercedes-Benz V220, millel haakes haagis reg. nr. XXXX, Tiki
 CP327-L/high. Mootorsõidukit juhtis EV kodanik Tanel Poom, isikukood 38904170262. Isik
 juhtis mootorsõidukit omamata vastava kategooria mootorsõiduki juhtimise õigust./tl.4/;

 -sõiduki juhtimiselt kõrvaldamise otsus 18.08.2016.a. , millega Tanel Poom kõrvaldati liiklus-
 seaduse § 91 lg.2 p.3 alusel sõiduki juhtimiselt, kuna tal puudub vastava kategooria mootor-
 sõiduki juhtimisõigus /toimik lk. 7/;

 -Maanteeameti liiklusregistri väljavõttest nähtub, et Tanel Poomil (ik. 38904170262) kehtivaid
 juhilube ei leitud /tl.8/;




                                                                                            2
-Karistusregistri väljavõte, millest nähtub, et Tanel Poomil on 7 (seitse) kehtivat väärteokaris-
tust LS sätete rikkumise eest.

Kohtu seisukoht:

Kohus asub seisukohale, et menetlusalusele isikule – Tanel Poomile inkrimineeritud väärtegu
LS § 201 lg 2 järgi on kvalifitseeritud õigesti , õigusrikkumine on tõendamist leidnud ja vasta-
valt toimepandule tuleb menetlusalust isikut karistada.

Kohtu hinnangul on menetlusalune isik pannud LS § 201 lg 2 kvalifitseeritava väärteo toime
tahtlikult, kuna menetlusalune isik pidi teadma, et tal juhtimisõigust ei ole.
Käesolevas väärteoasjas ei ole kohus tuvastanud Tanel Poomi käitumises õigusvastasust, süü-
võimet ega süüd välistavaid asjaolusid.
Karistuse mõistmisel arvestab kohus isiku süüd, karistust kergendavaid ja raskendavaid asja-
olusid, võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid. Karistust kergendavad ja raskendavad asjaolud menetlusaluse isiku käitu-
mises puuduvad. Kohus asub seisukohale, et Tanel Poom ei ole varasematest väärteokaris-
tustest järeldusi teinud ja pani toime uue väärteo. Isik rikub süstemaatiliselt õiguskorda.

Karistuse mõistmisel võtab kohus arvesse, et kuna karistusregistri väljavõtte kohaselt ei ole
Tanel Poom hoolimata varem määratud karistustest oma käitumisviisi muutnud ega asunud
õiguskuulekalt käituma ja seetõttu on põhjendatud tema karistamine arestiga, mis sunniks teda
hoiduma samalaadsete süütegude toimepanemisest edaspidi. Kuivõrd menetlusalust isikut ei ole
kohtumenetluse ajaks kinni peetud, leiab kohus, et puudub alus aresti viivitamatult täitmisele
pööramiseks VTMS § 205 lg 1 alusel ja isikule tuleb määrata tähtaeg, mille vältel peab isik
karistuse ära kandma. Kohus määrab aresti ärakandmise tähtajaks 01. veebruar 2017.a.

Kohus juhindub KarS § 48 ning VTMS §-dest 83 p 2, § 90 lg.1 , § 107 lg 1 p 1, 108-111, 113.

/allkirjastatud digitaalselt/
Leili Raedla
Kohtunik




                                                                                           3
4
