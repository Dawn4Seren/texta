                              KOHTUOTSUS
                              EESTI VABARIIGI NIMEL

Otsuse tegemise aeg ja koht      Tartu Maakohus Viljandi kohtumaja    28. detsember 2016
Kriminaalasja number             1-16-10426 (16284000387)
Kohtunik                         Kadi Aavik
Kohtuistungi sekretär            Irina Meremaa
Kriminaalasi                     Gennadi Aedma süüdistuses KarS § 121 lg 1 järgi
                                 kokkuleppemenetluses
Prokurör                         abiprokurör Triin Tumala
Süüdistatav                      Gennadi Aedma (isikukood: 36908142218; elukoht:
                                 xxxxxx xxxx xxxxxxxxx xxx xx-x xxxxxxxxxxxx )

                                 Kehtivad kriminaalkaristused puuduvad

                                 Kehtivaid väärteokaristusi 2

                                 Tõkend elukohast lahkumise keeld alates 03.10.2016

RESOLUTSIOON

Süüdi tunnistada Gennadi Aedma KarS § 121 lg 1 järgi ning mõista talle karistusena 1
(üks) aasta vangistust.

Arvata KarS § 68 lg 1 alusel Gennadi Aedmal eelvangistuses viibitud aeg 01.10.2016-
03.10.2016, s.o. 3 päeva, karistusaja hulka ning lugeda temal veel kandmisele kuuluvaks
karistuseks vangistus 11 (kuud) kuud ja 27 (kakskümmend seitse) päeva.

Jätta KarS § 73 lg 1 ja 3 alusel karistus täielikult täitmisele pööramata, kui Gennadi
Aedma ei pane 2 (kahe) aastase katseaja kestel toime uusi tahtlikke kuritegusid. Katseaeg
hakkab kulgema alates kohtuotsuse kuulutamisest.

Välja mõista KrMS § 180 lg 1 alusel Gennadi Aedmalt riigituludesse sundraha 322
(kolmsada kakskümmend kaks) eurot ja 50 senti ning riigi õigusabi tasu 72
(seitsekümmend kaks) eurot riigi kasuks.

Määrata, et KrMS § 180 lg 3 alusel on Gennadi Aedmal õigus tasuda menetluskulud 394
(kolmsada üheksakümmend neli) eurot ja 50 senti ositi (12) kaheteistkümne kuu jooksul
alates kohtuotsuse jõustumisele järgnevast kuust. Gennadi Aedma on kohustatud tasuma
kohtuotsuse jõustumisele järgneva kuu 10ndaks kuupäevaks vähemalt 32,88 eurot kuni
kogusumma tasumiseni. Tasumiseks vajalikud andmed sisalduvad kohtuotsusele lisatud
makseinfos, mis tehakse kättesaadavaks ka e-toimiku (https://www.e-toimik.ee/) süsteemi

                                            1
vahendusel. Tähtajaks menetluskulude tasumata jätmisel                 pööratakse     kohtuotsus
sundtäitmisele täitemenetluse seadustikus sätestatud korras.

Jätta KrMS § 126 lg 3 p 1 alusel kriminaalasja materjalide juurde CD-plaat
kõnesalvestisega Häirekeskusele.

Tagastada KrMS § 126 lg 3 p 2 alusel asitõend, lauanuga (asub Lõuna Prefektuuri
asitõendite hoidlas), eseme seadusjärgsele omanikule X.X (sünd xx.xx.xxxx ).

Tagastada KrMS § 126 lg 3 p 2 alusel asitõendid, teksapüksid ja tennised (asuvad Lõuna
Prefektuuri asitõendite hoidlas), esemete seadusjärgsele omanikule Gennadi Aedmale.

Kohtuotsuse jõustumisel tühistada Gennadi Aedmale tõkendina kohaldatud elukohast
lahkumise keeld.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul
alates otsuse avalikult teatavakstegemisest.

Kohtuotsus jõustub edasikaebe (apellatsiooni) tähtaja möödumisel.

KOHTUOTSUSE PÕHIOSA

I Süüdistus
Gennadi Aedmat süüdistatakse KarS § 121 lg 1 järgi selles, et tema, olles alkoholijoobes,
01.10.2016.a kella 20.45 paiku Viljandi linnas xxxxxx x-x korteris tungis kallale kannatanu
X.Xle , keda lõi ühel korral noaga näopiirkonda, põhjustades oma tahtliku tegevusega
kannatanule füüsilist valu ja tekitades tervisekahjustusi – põse ja temporomandibulaarse
piirkonna lahtise haava.

II Kokkuleppe sisu
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe: KarS § 121 lg 1 järgi
kvalifitseeritava kuriteo toimepanemise eest nõuab prokurör kohtus süüdistatavale karistuseks 1
(üks) aasta vangistust. KarS § 68 lg 1 alusel arvata Gennadi Aedmal 01.10.2016-03.10.2016. a
eelvangistuses viibitud aeg, s.o. 3 päev karistusaja hulka ning lugeda temal veel kandmisele
kuuluvaks karistuseks 11 (kuud) kuud ja 27 (kakskümmend seitse) päeva vangistust. KarS § 73
lg 1 ja 3 alusel jätta karistus täielikult täitmisele pööramata, kui Gennadi Aedma ei pane 2
(kahe) aastase katseaja kestel toime uut tahtlikku kuritegu.

Süüdistatav nõustus kokkulepet sõlmides ositi aasta jooksul hüvitama järgnevad menetluskulud:
- vandeadvokaadi kaitsjatasu summas 72 eurot.
- süüdimõistva kohtuotsusega kaasnev sundraha teise astme kuriteos süüdimõistmise korral on
1,5 kuupalga alammäära, s. o summas 645 eurot. KrMS § 180 lg 3 alusel vähendada sundraha
poole võrra, s.o 322,50 eurot.

                                                2
III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde. Prokurör jäi kohtuistungil samuti sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid.

Kriminaalasjas kogutud tõendid annavad aluse mõista Gennadi Aedma süüdi KarS § 121 lg 1
järgi ning mõista talle karistuse vastavalt sõlmitud kokkuleppele. Samuti tuleb Gennadi Aedmalt
välja mõista menetluskulud vastavalt sõlmitud kokkuleppele.

Kohus selgitab, et vastavalt KarS § 78 p-le 1 hakkab katseaeg kulgema kohtuotsuse
kuulutamisest.

Kriminaalasja juures on asitõenditeks CD plaat kõnesalvestisega Häirekeskusele, pakendatud
ümbrikusse (asub kriminaalasja juures), lauanuga (asub Lõuna Prefektuuri asitõendite hoidlas)
ning teksapüksid ja tennised (asuvad Lõuna Prefektuuri asitõendite hoidlas). Kohus leiab, et CD-
plaat kõnesalvestisega Häirekeskusele tuleb jätta KrMS § 126 lg 3 p 1 alusel kriminaalasja
materjalide juurde. Lauanuga tuleb KrMS § 126 lg 3 p 2 alusel tagastada eseme omanikule X.X
ning teksapüksid ja tennised tuleb KrMS § 126 lg 3 p 2 alusel tagastada eseme omanikule
Gennadi Aedmale.

Kohtuotsuse jõustumisel tühistada Gennadi Aedmale tõkendina kohaldatud elukohast lahkumise
keeld.

(allkirjastatud digitaalselt)

Kadi Aavik
kohtunik




                                               3
