                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    15.03.2016 Tallinnas

                               1-16-1646 (15230106782)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Kertu Kuusik

Tõlk                           Julia Zautina

Kriminaalasi                   Svetlana Laid süüdistuses karistusseadustiku (KarS) § 184 lg
                               1 järgi kokkuleppemenetluses.
Abiprokurör                    Marek Soomaa

Süüdistatav                    Svetlana Laid

                               isikukood: 46601130218; kodakondsus: määratlemata;
                               emakeel: vene keel; elukoht: XXX; kesk-eriharidus; töökoht:
                               XXX- koristaja; varem kriminaalkorras karistatud:
                               - 18.04.2013.a Harju Maakohtu Liivalaia kohtumaja
                               otsusega KarS § 199 lg 2 p 4- § 25 lg 2 alusel vangistusega 6
                               kuud, millele kohaldati KarS § 74 lg 1 ja 3 kohaselt katseaega
                               2 aastat.

                               Tõkend-elukohast lahkumise keeld alates 10.12.2015.a.
                               Kahtlustatavana kinni peetud 10.12.2015.a, so 1 (üks) päev.
Kaitsja                        Kristina Suvalova (kohtuistungil ei osalenud)

RESOLUTSIOON
Juhindudes kriminaalmenetluse seadustiku (KrMS) § 239 lg 1, § 248 lg 1 p 5, § 249, §
175 lg 1 p 4, 9 § 179 lg 1 p 1, § 180 lg 1 kohus otsustas:

   1) Süüdi mõista Svetlana Laid KarS § 184 lg 1 järgi ja karistada 1 (ühe) aasta ja 8
      (kaheksa) kuu pikkuse vangistusega.
2) KarS § 68 lg 1 järgi lugeda karistusaja hulka Svetlana Laidi poolt eelvangistuses
    viibitud aeg 1 (üks) päev (10.12.2015a.). Svetlana Laid peab ära kandma 1 (ühe)
    aasta 7 (seitsme) kuu ja 29 (kahekümne üheksa) päeva pikkuse vangistuse.
3) KarS § 74 lg 1 ja lg 3 alusel jätta Svetlana Laidile mõistetud ja ärakandmisele
    kuuluv karistus täielikult täitmisele pööramata, kui Svetlana Laid ei pane 2
    (kahe) aasta ja 6 (kuue) kuu pikkuse katseaja kestel toime uut kuritegu ja täidab
    talle katseajal määratud kontrollnõudeid ja kohustusi.
4) Võttes aluseks KarS § 75 lg 1 kohustada Svetlana Laidi järgima katseajal järgmisi
    kontrollnõudeid:
    4.1. elab kohtu poolt määratud alalises elukohas: XXX;
    4.2.ilmub         kriminaalhooldaja        määratud         ajavahemike      järel
    kriminaalhooldusosakonda            registreerimisele;
    4.3.allub kriminaalhooldaja kontrollile oma elukohas ning esitab
    kriminaalhooldajale andmeid oma kohustuste täitmise ja elatusvahendite kohta;
    4.4 saab kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    4.5 saab kriminaalhooldusametnikult eelneva loa elu-, töö- või õppimiskoha
        vahetamiseks;
    4.6 saab kriminaalhooldusametnikult eelneva loa Eesti territooriumilt
        lahkumiseks ja väljaspool Eesti territooriumi viibimiseks.
5) Võttes aluseks KarS § 75 lg 2 p 2¹ kohus määrab, et Svetlana Laid on
    käitumiskontrolli ajal kohustatud mitte omama või tarvitama narkootilisi või
    psühhotroopseid aineid.
6) Võttes aluseks KarS § 75 lg 2 p 7 kohus määrab, et Svetlana Laid on
    käitumiskontrolli ajal mitte suhtlema narkootilisi või psühhotroopseid aineid
    käitlevate ja selliste ainete käitlemise eest karistatud isikutega (välja arvatud
    lähisugulased).
7) Määrata         Svetlana     Laid     katseajaks      Tallinna     Vangla    Harju
    kriminaalhooldusosakonna juhataja poolt nimetatud kriminaalhooldaja
    järelevalve alla.
8) KarS § 78 p 1 alusel arvestada Svetlana Laidile määratud 2 (kahe) aasta ja 6
    (kuue) kuu pikkuse katseaja pikkuse katseaja kulgemist alates kohtuotsuse
    kuulutamisest, s.o alates 15.03.2016.a.
9) Svetlana Laidi suhtes kohaldatud tõkend – elukohast lahkumise keeld – tühistada
    kohtuotsuse jõustumisel.
10) KarS § 832 lg 1 alusel konfiskeerida riigi tuludesse Svetlana Laidilt sularaha
    summas 805,00 eurot, mis on Harju Maakohtu Liivalaia kohtumaja 10.02.2016.a
    määruse nr 1-16-917 alusel arestitud ning kantud Rahandusministeeriumi
    Politsei- ja Piirivalveameti tagatiskontole.
11) Välja mõista Svetlana Laidilt sundraha 1075,00 eurot, kaitsjatasu 96,00 eurot
    ning ekspertiisitasu 504,00 eurot. Kriminaalmenetluse kulud tasuda kohtuotsuse
    jõustumisest arvates 12 (kaheteistkümne) kuu jooksul. Väljamõistetud
    menetluskulud         tasuda     Maksu-        ja    Tolliameti     arveldusarvele
    EE351010052031000004 SEB pangas, EE502200221014193355 Swedbankis,
    EE873300333499990003 Danske Bankis või EE401700017002872300 Nordea
    pangas, märkides selgitusena „Svetlana Laid, 1-16-1646, menetluskulud“.
    Menetluskulude tasumiseks vajaminev viitenumber edastatakse makseinfona
    süüdimõistetu postiaadressile. Samuti on makseinfo koos kohtuotsusega
    kättesaadav e-toimiku süsteemi kaudu. Kui rahalised nõuded ei ole täies ulatuses
    tähtaegselt tasutud, suunatakse nõuded täitemenetluse läbiviimiseks


                                                                                    2
        kohtutäiturile täitemenetluse seadustikus sätestatud korras ning süüdimõistetul
        tuleb kanda ka kohtuotsuse täitmisega seonduvad kulud.
    12) Asitõendid:
    - narkootiline aine on jäetud EKEI keemiaosakonda hoiule- konfiskeerida ja jätta
        ekspertiisiasutusele aine säilitamiseks, õppeotstarbel kasutamiseks või
        hävitamiseks.
    - narkootilise aine ekspertiisiaktiga 15E-AN1466 tagastatud esemed (1 minigrip
        kilekott, 4 fooliumvoldikut), mis asuvad kriminaalasja materjalide juures-
        hävitada kohtuotsuse jõustumisel KrMS § 126 lg 3 p 4 alusel.
 Edasikaebamise kord
 Kohtuotsuse peale on õigus esitada apellatsioon seoses kokkuleppemenetlust
 reguleerivate menetluse normide rikkumisega või kriminaalmenetlusõiguse olulise
 rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus
 selle eest ette ei näe. Apellatsioonkaebuse esitamise soovist tuleb teatada kirjalikult
 Harju Maakohtu Liivalaia Kohtumajale 7 päeva jooksul alates kohtuotsuse
 kuulutamisest. Apellatsioon tuleb esitada 15 päeva jooksul alates kohtuotsuse
 kohtumenetluse pooltele kättesaadavaks tegemise päevast Tallinna Ringkonnakohtule
 Harju Maakohtu Liivalaia Kohtumaja kaudu.

 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

Asjaolud:
Svetlana Laidi süüdistatakse suures koguses narkootilise aine ebaseaduslikus kätlemises, mis
seisnes selles, et tema omandas edasiandmise eesmärgil ebaseaduslikult perioodil 2015.aasta
septembrist kuni 10.12.2015.a eeluurimisel osaliselt tuvastamata kohas ja tuvastamata isikult
kokku 10-15 korda narkootilist ainet fentanüüli erinevates suurustes fooliumvoldikutes 1-4
fooliumvoldiku kaupa, mida käitles eeluurimisel osaliselt tuvastamata viisil, ajani ja kohas. Osa
suures koguses narkootilist ainet omandas Svetlana Laid ebaseaduslikult 10.12.2015.a kella
13.30 paiku Tallinnas Mustamäe piirkonnas eeluurimisel tuvastamata isikult edasiandmise
eesmärgil. Svetlana Laid omandas vähemalt 0,19 grammi pulbrilist ainet, milles sisalduvad
narkootilised ained 3-metüülfentanüül ja fentanüül, pulbris kokku 0,0011 grammi 3-
metüülfentanüüli ja 0,00018 grammi fentanüüli. Kahtlustatavana kinnipidamisel 10.12.2015.a
kella 14.20 ajal aadressil Tallinn, Nõmme linnaosa, Männiku tee 98 leiti ja võeti
politseiametnike poolt ära Svetlana Laid rinnahoidja vahelt soonkinnitusega kilekott, milles 4
fooliumvoldikut, milles olev pulber massiga 0,19 grammi sisaldab 0,56% 3-metüülfentanüüli
ja 0,094% fentanüüli, pulbris sisaldub 0,0011 grammi 3-metüülfentanüüli ja 0,00018 grammi
fentanüüli.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil. Fentanüül ja 3-
metüülfentanüül kuuluvad narkootiliste ja psühhotroopsete ainete ning nende lähteainete
seaduse § 31 lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega


                                                                                               3
nr 73 vastu võetud „Narkootiliste ja psühhotroopsete ainete meditsiinilisel ja teaduslikul
eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad“ lisa 1 narkootiliste ja psühhotroopsete
ainete II nimekirja. Vastavalt narkootiliste ja psühhotroopsete ainete ning nende lähteainete
seaduse § 31 lg 3 loetakse narkootilise aine suureks koguseks aine kogus, millest piisab joobe
tekitamiseks kümnele inimesele. Fentanüüli puhul piisab kümnele inimesele joobe tekitamiseks
keskmiselt 1,3 milligrammist narkootilisest ainest. Seega piisaks süüdistatava käideldud 0,18
milligrammist fentanüülist narkojoobe tekitamiseks kokku umbes 1 inimesele. 3-
metüülfentanüüli puhul piisab vähemalt kümnele inimesele narkootilise joobe tekitamiseks
keskmiselt 0,08 mg narkootilisest ainest (puhtal kujul). Seega piisaks süüdistatava käideldud
1,1 mg 3-metüülfentanüülist narkootilise joobe tekitamiseks umbes 137 inimesele. Suures
koguses narkootilise aine (fentanüül) ebaseadusliku käitlemisega (omandamise,
valdamisega) pani Svetlana Laid toime KarS § 184 lg 1 järgi kvalifitseeritava kuriteo.

Kokkuleppe sisu, menetlusosaliste seisukohad:
Süüdistatava, tema kaitsja ja abiprokuröri vahel sõlmitud kokkuleppe alusel nõudis abiprokurör
kohtus süüdistatava süüdi mõistmist ja karistamist alljärgnevalt:
Svetlana Laid süüditunnistamist KarS § 184 lg 1 järgi kvalifitseeritava kuriteo toimepanemises
ja tema karistamist vangistusega 1 aasta 8 kuud.
KarS § 68 lg 1 järgi lugeda eelvangistuses viibitud aeg 10.12.2015 (1 päeva), mil Svetlana Laid
oli kahtlustatavana kinni peetud karistusaja hulka, mõistes lõplikuks karistuseks 1 aastat 7 kuud
ja 29 päeva vangistust.
KarS § 74 lg 1, 3 alusel määrata, et mõistetud karistust ei pöörata täitmisele, kui süüdistatav ei
pane 2 aasta 6 kuu pikkuse katseaja jooksul toime uut kuritegu ja täidab KarS § 75 lg 1 p 1-6
sätestatud käitumiskontrolli ajaks pandud kontrollnõudeid:
1)elama kohtu määratud alalises elukohas;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS § 75 lg 2 p 2¹ alusel käitumiskontrolli ajal mitte omama või tarvitama narkootilisi või
psühhotroopseid aineid.
KarS § 75 lg 2 p 7 alusel mitte suhtlema narkootilisi või psühhotroopseid aineid käitlevate ja
selliste ainete käitlemise eest karistatud isikutega (välja arvatud lähisugulased).

Svetlana Laid nõusolekul ning juhindudes KarS § 184 lg 5 p-st 2 ja § 832 lg-st 1 konfiskeerida
kohtuotsusega tema poolt kuriteo toimepanemise tulemusena saadud varana sularaha summas
805 eurot, mis on Harju Maakohtu Liivalaia kohtumaja 10.02.2016.a määruse nr 1-16-917
alusel arestitud. Sularaha kanti 05.02.2016.a Politsei- ja Piirivalveameti tagatistekontole
Rahandusministeeriumi arveldusarve EE1700017001577198.
Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Abiprokurör jäi kohtuistungil sõlmitud kokkuleppe juurde.



                                                                                                4
Kohtu seisukoht:
Kohtuliku arutamise põhjal tegi kohus järelduse, et Svetlana Laidi poolt kokkuleppe sõlmimine
oli tema vaba tahe. Kohus nõustub kuriteo kvalifikatsiooniga, karistuse liigi ja määraga. Seega
tuleb Svetlana Laidile mõista kokkuleppe kohane karistus.

Menetluskulud:
KrMS § 179 lg 1 p 1 järgi on süüdimõistva kohtuotsusega kaasnev sundraha I astme kuriteo
korral 2,5 palga alammäära; Vabariigi Valitsuse 18.12.2015 määrusega nr 139 kehtestati
töötasu alammääraks täistööajaga töötamise korral 2,54 eurot tunnis ja 430 eurot kuus. Seega
on sundraha I astme kuriteo toimepanemise korral 1075,00 eurot. Svetlana Laid pani toime I
astme kuriteo, seega tuleks temalt välja mõista sundraha 1075,00 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu Svetlana
Laidil oli kaitsja määratud riigi poolt; kaitsja on esitanud taotlusi kokku 96,00 eurot riigi
õigusabi tasu määramises ja riigieelarvest hüvitamises; kaitsja taotlused on rahuldatud, seega
tuleks Svetlana Laidilt välja mõista kaitsjatasu 96.00 eurot.

KrMS § 175 lg 1 p 3 kohaselt loetakse menetluskuluks ekspertiisitasu. Kriminaalasjas on
läbiviidud narkootilise aine ekspertiis, maksumusega 504,00 eurot; ekspertiisitasu on
rahuldatud, seega tuleb Svetlana Laidilt välja mõista ekspertiisitasu 504,00 eurot.

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus
määrata, et menetluskulud tasutakse ositi. Kohus leiab, et Svetlana Laid võib menetluskulud ja
sundraha tasuda 12 kuu jooksul arvates otsuse jõustumisest.

Asitõendid:
- narkootiline aine on jäetud EKEI keemiaosakonda hoiule- konfiskeerida ja jätta
ekspertiisiasutusele aine säilitamiseks, õppeotstarbel kasutamiseks või hävitamiseks.
-narkootilise aine ekspertiisiaktiga 15E-AN1466 tagastatud esemed (1 minigrip kilekott, 4
fooliumvoldikut), mis asuvad kriminaalasja materjalide juures-hävitada kohtuotsuse
jõustumisel KrMS § 126 lg 3 p 4 alusel.



/allkirjastatud digitaalselt/




                                                                                             5
