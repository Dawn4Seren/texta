                                                                                     1-15-618




                        KOHTUMÄÄRUS
Kohus                               Viru Maakohus

Määruse tegemise aeg ja koht        02. märts 2016, Narva kohtumaja

Toimiku number                      1-15-618 (14233000754)

Täitmiskohtunik                     Innokenti Menšikov (kirjalikus menetluses)

Asi                                 Viru Vangla Kriminaalhooldusosakonna Narva talituse
                                    kriminaalhooldusametnik Anne Kirss erakorraline
                                    ettekanne 8-2/5392-1 Maksim Žitkovski suhtes

Kriminaalhooldusalune               Maksim Žitkovski

                                    Elukoht xxx, isikukood 38402012238, xxx
                                    Varasemad karistused: varem kriminaalkorras karistatud
                                    4-l korral, neist viimane:
                                    - 20.03.2015 Viru Maakohtu poolt KarS § 121 järgi,
                                    KarS § 74 lg 1, § 68 lg 1 alusel tingimisi vangistusega 3
                                    kuud 28 päeva, katseajaga 2 aastat.
RESOLUTSIOON

KarS § 75 lg 2 p 5 ja lg 3 alusel määrata Maksim Žitkovskile Viru Maakohtu Narva
kohtumaja 20.03.2015 kohtuotsuse järgi kriminaalasjas nr 1-15-618 täiendav kohustus –
läbida alkoholisõltuvuse ravikuuri ja esitada kriminaalhooldusametnikule sellekohane
tõend hiljemalt 01. septembriks 2016.

Määrus saata Maksim Žitkovskile ja Viru Vangla Kriminaalhooldusosakonna Narva
talitusele.


Edasikaebamise kord
Määruse peale võib 15 päeva jooksul arvates määruse kättesaamisele järgnevast päevast
esitada määruskaebuse Viru Maakohtu Narva kohtumajale.

Maakohtu poolt tuvastatud asjaolud

Viru Maakohtu Narva kohtumaja 20.03.2015 kohtuotsusega kriminaalasjas nr 1-15-618
tunnistati Maksim Žitkovski süüdi KarS § 121 järgi ja mõisteti talle karistuseks 6 (kuus) kuud
vangistust. KrMS § 238 lg 2 alusel vähendati mõistetud karistust ühe kolmandiku võrra ja
karistati Maksim Žitkovskit vangistusega 4 (neli) kuud. Arvati KarS § 68 lg 1 alusel
eelvangistuses viibitud aeg alates 26.12.2014 kuni 27.12.2014, s.o 2 (kaks) päeva karistusaja
hulka ja mõisteti ärakandmisele 3 (kolm) kuud ja 28 (kakskümmend kaheksa) päeva
vangistust. Kohaldati KarS § 74 lg 1 ja mitte pöörata vangistust täielikult täitmisele, kui
                                                                                             1
                                                                                      1-15-618
Maksim Žitkovski ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt: 1) elama aadressil xxx 2) ilmuma
kriminaalhooldaja määratud ajavahemike järel kriminaalhooldusosakonda registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta; 4) saama kriminaalhooldusametnikult eelneva
loa elukohast lahkumiseks Eesti territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks; 6)
saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks ning KarS § 75 lg 2 p 2 ettenähtud kohustust: - mitte tarvitama
alkoholi. Katseajaks määrati 2 (kaks) aastat. Katseaja algus - 20.03.2015. Viru Maakohtu
Narva kohtumaja 20.03.2015 kohtuotsus jõustus 28.03.2015.

23.02.2016 saabus Viru Maakohtu Narva kohtumajja erakorraline ettekanne Maksim
Žitkovski suhtes. KarS § 74 lg 4, KarS § 75 lg 2 p 5 kriminaalhooldusametnik teeb kohtule
ettepaneku määrata Maksim Žitkovskile täiendav kohustus läbida alkoholisõltuvuse ravikuuri
ja esitada kriminaalhooldusametnikule sellekohane tõend.

Erakorralisest ettekandest nähtub, et Maksim Žitkovski on rikkunud kontrollnõudeid, et ei
tulnud registreerimisele 16.06.2015. Oli tehtud esimene kirjalik hoiatus, ja 09.09.2015. Oli
tehtud teine kirjalik hoiatus. Samuti ei ilmunud registreerimisele 08.10.2015. Hoiatust tehtud
ei olnud. Samuti Maksim Žitkovski rikkus kohtu poolt määratud kohustust mitte tarvitada
alkoholi. Nimelt tuvastati 12.02.2015 toimunud Viru Vangla kriminaalhooldusosakonna
Narva esinduses alkoholi tarvitamise kontrolli käigus Maksim Žitkovskil joobeseisund 0,414
mg/l. Selle kohta oli koostatud joobeseisundi tuvastamise protokoll. Alkoholi tarvitamise
kontroll viisid läbi Viru Vangla Kriminaalhooldusosakonna Narva talituse
vanemkriminaalhooldusametnik Ülle Siig ja kriminaalhooldusametnik Anne Kirss. Seega
Maksim Žitkovski on rikkunud kohtuotsusest tulenevat lisakohustust mitte tarvitada alkoholi.

Seletuses 17.06.2015 Maksim Žitkovski ei tulnud registreerimisele sest, et vanaema tundis
end halvasti. Seletuses 11.09.2015 Maksim Žitkovski ei tulnud registreerimisele sest arvas, et
tema registreerimise kuupäev on 11.09.2015. Seletuses 09.10.2015 Maksim Žitkovski ei
tulnud registreerimisele sest oli kaotanud meelespeakaardi, kus on märgitud kuupäev ja
kellaaeg millal ta pidi tulema registreerimisele. 15.02.2015 kriminaalhooldusametnikule antud
kirjalikus seletuses põhjendas Maksim Žitkovski juhtunut sellega, et oli haige ja soendas
organismi. Kahetseb tehtut ja palub kohtult mitte pöörata karistust täitmisele. Palub määrata
talle lisakohustus „läbida ravikuuri“.

Esimene kohtumine Maksim Žitkovski toimus 06.04.2015, kus talle selgitati
kriminaalhooldusaluse õigusi ja kohustusi ning erakorralise ettekande koostamise ja
läbivaatamise korda. Õigused ja kohustused on Maksim Žitkovskile olnud arusaadavad, mida
on ta kinnitanud oma allkirjaga. Maksim Žitkovskile on selgitatud kontrollnõudeid,
lisakohustusi ja nende täitmise vajalikkust. Maksim Žitkovski on kolmel korral rikkunud
kontrollnõuet, 16.06.2015, 09.09.2015, 08.10.2015. Kriminaalhooldusametniku hinnangul
registreerimisnõude rikkumine, alkoholi tarvitamine hooldusaluse poolt on takistavateks
asjaoludeks kriminaalhoolduse teostamisel. Maksim Žitkovski kohta on tuvastatud, et
käesolev kuritegu, mille eest ta on karistatud ja allutatud käitumiskontrollile, oli sooritatud
alkoholijoobe seisundis. Alkoholi tarvitamine Maksim Žitkovski poolt suurendab uue kuriteo
toimepanemise riski. Seoses sellega, et Maksim Žitkovski katseaeg on lõppemas 19.03.2017
ja ta on motiveeritud edaspidi elada seaduskuulekalt, teeb kriminaalhooldusametnikuga
koostööd, leiab kriminaalhooldusametnik, et Maksim Žitkovski suhtes vangistuse täitmisele
pööramine ei ole käesoleval ajal otstarbekas. Kriminaalhooldusametnik on arvamusel, et
hooldusalusele võiks siiski anda võimaluse katseaja positiivseks läbimiseks.


                                                                                             2
                                                                                    1-15-618
Maakohtu seisukoht

Täitmiskohtunik leiab, et kriminaalhooldusametniku erakorralise ettekande ettepanek on
põhjendatud ja kuulub rahuldamisele.

Karistusseadustiku KarS § 75 lg 3 alusel võib kohus kriminaalhooldusametniku ettekande
alusel panna süüdimõistetule täiendavaid kohustusi vastavalt käesoleva paragrahvi lõikes 2
sätestatule. Nimetatud paragrahvi lg 2 p 5 kohaselt võib kohus arvestades kuriteo
toimepanemise asjaolusid ning süüdimõistetu isikut määrata, et süüdimõistetu on
käitumiskontrolli ajal kohustatud alluma ettenähtud ravile, kui ta on selleks eelnevalt
nõusoleku andnud.

On tuvastatud, et kriminaalhooldusalune Maksim Žitkovski rikkus katseajal kohtu poolt
määratud kohustust - mitte tarvitada alkoholi. Nimelt tuvastati 12.02.2015 toimunud Viru
Vangla kriminaalhooldusosakonna Narva esinduses alkoholi tarvitamise kontrolli käigus
Maksim Žitkovskil joobeseisund 0,414 mg/l. Selle kohta oli koostatud joobeseisundi
tuvastamise protokoll. Sellega rikkus ta KarS § 75 lg 2 p 2. Kohustuse rikkumise põhjendus ei
ole kohtu hinnangul mõjuv.

Kohus leiab, et täiendava kohustuse – alluda ettenähtud ravile - määramine aitab korrigeerida
käitumist, tõstab motivatsiooni sõltuvuskäitumise ja eluviisi muutmiseks ning soodustab tema
eduka katseaja läbimist.

KarS § 427 lg 1 tulenevalt KarS § 75 lg 3 kohaselt süüdimõistetule täiendavate kohustuste
määramise otsustab süüdimõistetu elukoha järgse maakohtu täitmiskohtunik oma määrusega.

Kohus paneb KarS § 75 lg 4 alusel Maksim Žitkovskile täiendava kohustuse – läbida
alkoholisõltuvuse ravikuuri ja esitada kriminaalhooldusametnikule sellekohane tõend hiljemalt
01. septembriks 2016.

Kohus teeb määruse eeltoodule tuginedes ja juhindudes KrMS § 427 lg-st 1.

/allkirjastatud digitaalselt/

Innokenti Menšikov
Täitmiskohtunik




                                                                                           3
