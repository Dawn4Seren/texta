                                     MÄÄRUS
Kohus                                  Tartu Ringkonnakohus
Kohtukoosseis                          Agu Timmi, Tiina Pappel, Maili Lokk
Määruse tegemise aeg ja koht           17.02.2016, Tartu
Haldusasja number                      3-15-1213
Haldusasi                              Nikolai Lilitškini kaebus Tartu Vangla haldusaktide
                                       nr 6-23/533-2 ja 6-237618-2 (kartseris viibimise ajal ei
                                       antud      luba       kokkusaamistele      lähedastega)
                                       õigusvastasuse tuvastamiseks
Vaidlustatud kohtulahend               Tartu Halduskohtu 12.11.2015. a otsus
Menetluse alus ringkonnakohtus         Nikolai Lilitškini apellatsioonkaebus
Menetlusosalised                       Kaebaja Nikolai Lilitškin
                                       Vastustaja Tartu Vangla
RESOLUTSIOON
Tagastada apellatsioonkaebus läbivaatamatult selle esitajale.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse ärakirja
kättetoimetamisest.

 ASJAOLUD

 1.   Kaebaja esitas Tartu Halduskohtu 12.11.2015. a otsuse peale apellatsioonkaebuse.

 2.  Tartu Ringkonnakohus jättis 18.12.2015. a määrusega kaebaja menetlusabi taotluse
 rahuldamata ja kaebaja apellatsioonkaebuse käiguta ning andis kaebajale tähtaja kümme
 päeva alates määruse jõustumisest riigilõivu 15 euro tasumiseks.

 3.  Kaebaja esitas Tartu Ringkonnakohtu 18.12.2015. a määruse peale määruskaebuse
 Riigikohtule. Riigikohus jättis 04.02.2016. a määrusega kaebaja määruskaebuse
 halduskohtumenetluse seadustiku (HKMS) § 234 ja § 219 lg 6 alusel menetlusse võtmata.

 RINGKONNAKOHTU PÕHJENDUSED

 4. HKMS § 187 lg 4 teise lause kohaselt tagastab kohus apellatsioonkaebuse määrusega
 apellandile, kui apellant jätab tähtajaks täitmata kohtu nõudmise kõrvaldada
 apellatsioonkaebuse menetlusse võtmist takistav puudus. Tartu Ringkonnakohus on
 18.12.2015. a määrusega andnud kaebajale tähtaja apellatsioonkaebuse menetlusse võtmist
 takistava puuduse kõrvaldamiseks, s. o selle esitamisel riigilõivu tasumiseks summas
 15 eurot. Sama määruse põhjendavas osas (p 9) on ringkonnakohus kaebajale selgitanud, et
kui kaebaja jätab kohtu nõudmise riigilõivu tasumiseks tähtpäevaks täitmata, tagastab kohus
apellatsioonkaebuse määrusega kaebajale.

5. Tulenevalt Tartu Ringkonnakohtu 18.12.2015. a määruse resolutsiooni p-st 3 tuli kaebajal
kõrvaldada ringkonnakohtu poolt viidatud apellatsioonkaebuse puudus määruse jõustumisest
kümne päeva jooksul. HKMS § 179 lg 3 kohaselt jõustub määrus, mille peale saab esitada
määruskaebuse, kui seaduse järgi ei saa seda tähtaega ennistamata enam vaidlustada muul
viisil kui teistmismenetluses või kui määruskaebus jäetakse jõustunud lahendiga rahuldamata
või läbi vaatamata. Seega jõustus Tartu Ringkonnakohtu 18.12.2015. a määrus 04.02.2016,
kui Riigikohus tegi lahendi, millega jättis kaebaja poolt Tartu Ringkonnakohtu 18.12.2015. a
määruse peale esitatud määruskaebuse menetlusse võtmata. Kuna ringkonnakohtu
18.12.2015. a määrus jõustus 04.02.2016, hakkas tähtaeg apellatsioonkaebuses esinenud
puuduste kõrvaldamiseks kulgema 05.02.2016 ning viimane päev riigilõivu tasumiseks oli
15.02.2016. Käesoleva määruse tegemiseni ei ole kaebaja kõrvaldanud apellatsioonkaebuses
esinenud puudust, s. o ei ole esitanud kohtule andmeid selle esitamiselt riigilõivu tasumise
kohta. Riigilõivu tasumist kaebaja poolt ei nähtu ka Kohtute Infosüsteemist.

6. Ringkonnakohus leiab, et kaebajal on olnud mõistlik aeg apellatsioonkaebuses esinenud
puuduse kõrvaldamiseks. Hoolimata sellest on kaebaja jätnud tasumata selle esitamisel ette
nähtud riigilõivu. Seega tuleb apellatsioonkaebus HKMS § 187 lg 4 alusel kaebajale
tagastada. HKMS § 187 lg 2 teise lause alusel loetakse, et apellatsioonkaebust ei ole esitatud.

7. HKMS § 187 lg 7 kohaselt võib apellant määruse peale, millega kohus keeldub
apellatsioonkaebust menetlusse võtmast, esitada määruskaebuse Riigikohtule.




    /allkirjastatud digitaalselt/   /allkirjastatud digitaalselt/   /allkirjastatud digitaalselt/
            Tiina Pappel                    Agu Timmi                        Maili Lokk




2                                                 2
