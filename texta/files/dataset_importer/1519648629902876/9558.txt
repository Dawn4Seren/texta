                          KOHTUMÄÄRUS
 Kohus                                Tartu Ringkonnakohus
 Määruse tegemise aeg ja koht         11. august 2016, Tartu (kirjalik menetlus)
 Kriminaalasja number                 1-16-4296
 Kohtukoosseis                        Tiit Lõhmus, Mati Kartau, Maarika Kuusk
 Vaidlustatud kohtulahend             Viru Maakohtu (Jõhvi kohtumaja) 30. mai 2016 otsus
                                      kokkuleppemenetluses
 Kaebuse esitaja ja kaebuse liik      süüdimõistetu Mihhail Igonin (isikukood 37207272243),
                                      määruskaebus
RESOLUTSIOON
Jätta süüdistatav Mihhail Igonini määruskaebus läbi vaatamata ja tagastada esitajale.

Edasikaebamise kord
Määruse peale võib KrMS § 384 lg 2 alusel advokaadi vahendusel Tartu Ringkonnakohtu kaudu
esitada määruskaebuse Riigikohtule 15 päeva jooksul alates päevast, mil isik sai vaidlustatavast
kohtumäärusest teada või pidi teada saama.
Asjaolud ja menetluse käik
1. Viru Maakohtu 30.05.2016 otsusega karistati Mihhail Igoninit KarS § 121 lg 2 p 2 järgi
1 aasta vangistusega, millest KarS § 68 lg 1 alusel arvestati maha eelvangistuses viibitud aeg ja
mõisteti lõplikuks karistuseks 11 kuud 27 päeva vangistust.
KarS § 74 lg-te 1, 3 alusel jäetakse M. Igonini suhtes vangistus kohaldamata ning täitmisele
pööramata, kui M. Igonin ei pane 1 aasta pikkuse katseaja jooksul toime uut kuritegu ja täidab
KarS § 75 lg-s 1 ettenähtud kontrollnõudeid, elukohaga XXX . Lisaks pandi M. Igoninile
lisakohustus KarS § 75 lg 2 p 2 alusel mitte tarvitada alkoholi.
M. Igoninilt mõisteti välja menetluskulud summas 703,08 eurot, mis sisaldas kaitsjatasu 58,08
eurot ja sundraha 645 eurot. Menetluskulud tuli M. Ignoninil tasuda 12 kuu jooksul alates
kohtuotsuse jõustumisest. Kohtuotsus jõustus 15.06.2016.
2. Süüdimõistetu M. Igonin esitas 27.07.2016 maakohtule kaebuse otsusega väljamõistetud
menetluskulude osas. Süüdimõistetu ei ole rahul kulude väljamõistmisega, kuna ta ei ole
võimeline seda summat maksma. Hetkel tal töökohta ei ole ja vangla ei saa talle töökohta ka
garanteerida. Finantse süüdimõistetul endal ei ole.

Ringkonnakohtu poolt tuvastatud asjaolud ja järeldused
3. Ringkonnakohus, tutvunud maakohtu otsuse ja esitatud kaebusega, leiab, et M. Igonini
kaebus tuleb jätta läbi vaatamata ja tagastada esitajale.
4. Kuna alates 29.03.2015 on kriminaalmenetluse kulud KrMS § 245 lg 1 p 12 kohaselt
kokkuleppe osa, siis saab menetluskulusid vaidlustada apellatsioonmenetluse korras.


                                               1
KrMS § 319 lg 2 kohaselt esitatakse apellatsioon ringkonnakohtule kirjalikult 15 päeva jooksul
alates otsuse avalikult teatavakstegemisest. Maakohtu otsus kuulutati 30.05.2016, mil see anti
kätte ka M. Igoninile. Süüdimõistetu viimane päev kaebuse esitamiseks oli 14.06.2016. Kuna
selleks ajaks otsust vaidlustatud ei ole, jõustus maakohtu 30.05.2016 otsus 15.06.2016.
KrMS § 326 lg 2 p 1 kohaselt koostab kohtunik apellatsiooni läbi vaatamata jätmise määruse ja
tagastab apellatsiooni apellandile, kui apellatsioon on esitatud pärast KrMS §-s 319 sätestatud
apellatsioonitähtaja möödumist ja tähtaja ennistamise taotlust ei ole esitatud või kui kohus on
jätnud tähtaja ennistamata. Kuna apellatsioonitähtaeg on möödunud, siis tuleb jätta M. Igonini
kaebus läbi vaatamata.
5. Eelnevast lähtudes ja juhindudes KrMS § 326 lg 2 p-st 1 jätab ringkonnakohus M. Igonini
määruskaebuse läbi vaatamata ja tagastab esitajale.



       /allkiri/                    /allkiri/              /allkiri/
       Tiit Lõhmus                   Mati Kartau           Maarika Kuusk




                                                2
