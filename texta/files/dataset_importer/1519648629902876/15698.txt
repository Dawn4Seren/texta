                             KOHTUMÄÄRUS

 Kohus                                Pärnu Maakohus
 Kohtunik                             Ruth Sild
 Määruse tegemise aeg ja koht         12. mai 2016. a Haapsalu kohtumaja

 Tsiviilasja number                   2-15-124789
 Tsiviilasi                           Korteriühistu Lihula Ristiku 7 maksekäsu kiirmenetluse
                                      avaldus Ene Torrim vastu 250,48 euro nõudes
 Määruskaebus                         Ene Torrim'i määruskaebus Pärnu Maakohtu 24.03.2016. a
                                      kohtumääruse, s.o maksekäsu peale
 Menetlusosalised ja nende
                                      Määruskaebuse esitaja (võlgnik) Ene Torrim, isikukood *,
 esindajad
                                      elukoht *, e-post *
                                      Korteriühistu Lihula Ristiku 7, registrikood 80085312, asukoht
                                      Ristiku 7, 90302 Lihula, Lihula vald,Lääne maakond
                                      Vastustaja seaduslik esindaja Kersti Ajaots, asukoht *, e-post *

 Menetlustoiming                      Määruskaebuse edastamine ringkonnakohtule


 RESOLUTSIOON
 1. Jätta rahuldamata Ene Torrim'i 03.04.2016. a määruskaebus Pärnu Maakohtu 24.03.2016.
    kohtumääruse, s.o maksekäsu peale tsiviilasjas nr 2-15-124789.
 2. Edastada määruskaebus koos toimikuga Tallinna Ringkonnakohtule läbivaatamiseks ja
    lahendamiseks.
 3. Edastada määrus menetlusosalistele.


 Edasikaebamise kord
 Käesoleva kohtumääruse peale ei saa esitada määruskaebust.

Asjaolud
19.11.2015. a esitas Korteriühistu Lihula Ristiku 7 Pärnu Maakohtule maksekäsu kiirmenetluse
avalduse Ene Torrim'i vastu 250,48 euro saamiseks ning menetluskulu hüvitamiseks. 24.11.2015.
a koostas kohus makseettepaneku, milles võlgnikult nõutav summa koos riigilõivu ja
menetluskuluga kokku on 315,48 eurot. 06.01.2016. a teatas võlgnik 199 euro tasumisest.
07.01.2016 teatas võlgnik 39,85 euro tasumisest. 09.01.2016. a kinnitas avaldaja esindaja 199 euro
ja 39,85 euro tasumist. Makseettepanek on võlgnikule isiklikult kätte toimetatud 14.01.2016. a.

Vaidlustatud kohtumäärus

                                                                                             1
Pärnu Maakohtu maksekäsuosakonna 24.03.2016. a määrusega maksekäsu kiirmenetluses
käesolevas tsiviilasjas tegi kohus makskäsu, millega kohustas võlgnikku Ene Torrim tasuma
avaldajale Korteriühistu Lihula Ristiku 7 põhinõudeid summas 11,63 eurot ning hüvitama
riigilõivu 45 eurot ja menetluskulu 20 eurot /tlk 37-38/.

Määruskaebus, menetluse käik
03.04.2016. a esitas võlgnik Ene Torrim kohtule määruskaebuse maksekäsule /tlk 43-51/.
Määruskaebuses tugineb võlgnik asjaolule, et nõue on täies ulatuses tasutud ning avalduse
esitamine kohtule oli põhjendamatu, kuna võlgnik on korteriühistut teavitanud, et soovib üüri
maksta 2 korda aastas, mitte igakuiselt. Seega palub E. Torrim tühistada Pärnu Maakohtu
24.03.2016. a maksekäsk käesolevas tsiviilasjas.
05.04.2016. a määrusega jättis kohtunikuabi määruskaebuse käiguta ja andis võlgnikule tähtaja
puuduste kõrvaldamiseks, s.o allkirjastatud määruskaebuse esitamiseks ja riigilõivu tasumiseks
/tlk 52-53/. Riigilõiv tasuti võlgniku poolt 07.04.2016. a /tlk 55/ ja allkirjastatud määruskaebus
saabus kohtusse 11.04.2016. a /tlk 59-64/.
14.04.2016. a küsis kohus avaldaja seisukohta esitatud määruskaebusele TsMS § 663 lg 3 alusel
/tlk 65/. Avaldaja seaduslik esindaja on kinnitanud seisukoha nõude kättesaamist, kuid kohtule
seisukohta esitatud ei ole /tlk 66/.
04.05.2016. a andis kohtunikuabi määruskaebuse lahendamiseks üle kohtunikule TsMS § 663 lg
6 alusel /tlk 1-2/.

Kohtu seisukoht
TsMS § 663 lg 5 sätestab, et kui maakohus ei rahulda määruskaebust, esitab ta määruskaebuse
viivitamata koos selle lisade ja sellega seotud menetlusdokumentidega kohtualluvuse järgi õigele
ringkonnakohtule läbivaatamiseks ja lahendamiseks.
Võlgnik on 06.01.2016. a e-kirja teel esitanud kohtule väljavõtte maksekorraldusest, millest
nähtub 06.01.2016. a OÜ H. poolt 199 euro tasumine avaldajale, selgitusega „Ene Torrim
üürivõlg“ /tlk 16/. 07.01.2016. a on võlgnik edastanud kohtule maksekorralduse eelnevalt
nimetatud tasumise kohta (06.01.2016. a summas 199 eurot) /tlk 29-30/ ja täiendavalt ka teise
maksekorralduse, millest nähtuvalt on 07.01.2016. a OÜ H. tasunud avaldajale 39,85 eurot,
selgitusega „Ene Torrim üürivõlg“ /tlk 31/.
09.01.2016. a on avaldaja saatnud kohtule nõude tasumist tõendavad maksekorraldused /tlk 32-
36/, millest nähtuvad eelnevalt kohtule võlgniku poolt edastatud maksekorraldused tasumistega
summas 199 eurot ja 39,85 eurot /tlk 35-36/. Teised avaldaja poolt edastatud maksekorraldused
pole seostavad käesolevas tsiviilasjas esitatud nõude ja selle tasumisega /tlk 33-34/.
Eeltoodust tulenevalt oli maksekäsu tegemise ajal kohut teavitatud võlgniku võlgnevuse
tasumisest summas 238,85 eurot (199 + 39,85) ning tasumata oli võlgnevus summas 11,63 eurot.
Maksekäsu kiirmenetluses oli avaldaja esitanud nõude kogusummas 250,48 eurot, milline summa
oli nimetatud ka 24.11.2015. a makseettepanekus. Võla täielikust tasumisest on avaldaja poolt
kohut teavitatud peale maksekäsu tegemist, s.o 28.03.2016. a /tlk 41/. Seega Ene Torrim'i
määruskaebuses esitatud põhjendused ei anna alust määruskaebuse rahuldamiseks.
Eeltoodust tulenevalt tuleb esitada määruskaebus koos tsiviilasja toimikuga läbivaatamiseks ja
lahendamiseks Tallinna Ringkonnakohtule.

Ruth Sild(allkirjastatud digitaalselt)
kohtunik



                                                                                             2
