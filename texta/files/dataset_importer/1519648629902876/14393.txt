                            KOHTUOTSUS
                                  EESTI VABARIIGI NIMEL
                                         (Tagaseljaotsus)

Kohus                            Harju Maakohus
Kohtunik                         Nele Seping
Otsuse tegemise aeg ja koht      26. mai 2016, Tallinnas, Kentmanni kohtumaja
Tsiviilasja number               2-15-18430
Tsiviilasi                       XXXhagi AS XXX vastu leppetrahvi ja viivise saamiseks
Tsiviilasja hind                 10 393,80 eurot
Menetlusosalised ja nende Hageja XXX(isikukood XXX, elukoht XXX), lepinguline
esindajad                 esindaja XXX (XXX OÜ, XXX, e-post XXX)
                          Kostja AS XXX (registrikood XXX, asukoht XXX), lepinguline
                          esindaja vandeadvokaat Anto Variku (Advokaadibüroo Simson
                          & Variku, Tartu mnt 4, 10117 Tallinn, e-post
                          anto.variku@svlaw.ee
Istungi toimumise aeg     18.05.2016
Istungil osalenud isikud  Hageja XXX
                          Hageja lepinguline esindaja XXX
RESOLUTSIOON
1. Hagi rahuldada tagaseljaotsusega.
2. Välja mõista kostjalt Aktsiaselts XXX hageja XXXkasuks leppetrahv summas 10 393,80 eurot.
3. Tagaseljaotsus on tagatiseta viivitamata täidetav (TsMS § 468 lg 1 p 2).
Menetluskulude jaotus
4. Menetluskulud jätta kostja Aktsiaselts XXX kanda.
Menetluskulude rahalise suuruse määrab kohus kindlaks kohtumäärusega mõistliku aja jooksul
peale käesoleva kohtulahendi jõustumist.
Edasikaebamise kord
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse lahendada
ringkonnakohtus kirjalikus menetluses, kui kaebuse esitaja ei taotle selle lahendamist istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul. Kajale tuleb lisada kõik asja ettevalmistamise
lõpuleviimiseks vajalik. Kui tagaseljaotsus toimetatakse kätte avalikult, võib kaja esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.
Kajalt tuleb tasuda kautsjonina summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele nr EE062200221059223099 Swedbankis, arveldusarvele nr
EE571010220229377229 SEB Pangas, arveldusarvele nr EE513300333522160001 Danske Bank
AS Eesti filiaalis või arveldusarvele nr EE221700017003510302 Nordea Bank Finland PLC Eesti
filiaalis. Maksekorralduse selgituse reale tuleb märkida selgelt ja arusaadavalt: Harju Maakohtu
Kentmanni kohtumaja, tsiviilasja number, milles kautsjoni tasutakse ja isiku nimi, kelle eest
kautsjon tasuti. Maksedokument kautsjoni tasumise kohta või maksedokumendil olevad kõik
andmed selle elektrooniliseks kontrollimiseks tuleb esitada kohtule.
Menetlusabi taotluse esitamine ei pikenda eelmärgitud menetlustoimingute tegemiseks ettenähtud
tähtaegu.
Hageja nõue
Hagiavalduse kohaselt palub hageja kostjalt välja mõista lepingu rikkumisest tuleneva leppetrahvi
summas 10 393,80 eurot (tl 70, 146).
Nõude aluseks on hageja, kostja ja kostja abikaasa vahel 02.04.2014 sõlmitud notariaalne
korteriomandi müügileping, hüpoteegiga koormamise leping ja asjaõiguslepingud ja
kinnistamisavaldused. Lepingu esemeks oli kostjale kuuluv XXX asuv korteriomand, mille
reaalosaks on eluruum 11. Korteriomand müüdi kostja poolt hagejale valge musta karbi kujul.
Lepingu p-s 4.9 leppisid hageja ja kostja kokku, et kostja kohustub hiljemalt 31.12.2014 omal
kulul hankima lepingu eseme oluliseks osaks olevale ridaelamule kasutusloa. Kasutusloa
hankimise kohustusega täitmisega viivitamisel on hagejal õigus nõuda kostjalt leppetrahvi 0.023%
lepingu eseme ostuhinnast iga kasutusloa hankimise kohustuse täitmisega viivitatud päeva eest.
Kostja tähtaegselt lepingu esemele kasutusluba ei hankinud, vaatamata hageja poolsetele
pretensioonidele. Kasutusloa hankis kostja alles 07.12.2015. Hageja on arvestanud kostjale
tulenevalt lepingu p-st 4.9 leppetrahvi perioodi 01.01.2015-07.12.2015 eest kokku summas
10 393,80 eurot.
Menetluse käik
10.03.2016 toimunud korraldaval kohtuistungil määras kohus pooltega kooskõlastatult uueks
istungiajaks 18.05.2016 kell 10.00. Hageja ja kostja lepingulised esindajad andsid allkirjad, et nad
on istungi toimumise ajast teadlikud (tl 144-145). Samuti määras kohus 10.03.2016 kohtuistungil
kohustada 18.05.2016 istungil isiklikult osalema hagejat ja kostja seaduslikku esindajat (tl 147
pöördel).
Kohus edastas hagejale ja kostja seaduslikule esindajale kohtukutse, milles kohustas hagejat ja
kostja seaduslikku esindajat ilmuma kohtuistungile isiklikult (tl 148-149). Kohtukutses on
hoiatatud kohtuistungil ilma põhjuseta mitteosalemise tagajärgedest. Kohtukutse kostja
seaduslikule esindajale on kätte toimetatud dokumendi avamisega e-toimikus 18.04.2016 (178).
18.05.2016 kell 10.00 toimunud korraldavale kohtuistungile kostja seaduslik ja lepinguline
esindaja ei ilmunud. Hageja lepinguline esindaja teavitas kohut 18.05.2016 kell 9:03 saadetud e-
kirjaga (tl 179), et on ootamatul haigestunud ja palus istungi edasi lükata. Tõendi haigestumise
kohta lubas esitada       nädala jooksul. Kostja seaduslik esindaja kohtule kohtuistungile
mitteilmumise takistustest ei teavitanud.
Hageja taotles 18.05.2016 toimunud korraldaval kohtuistungil rahuldada hagi tagaseljaotsusega.
Kohus rahuldas hageja taotluse.
Maakohtu põhjendused.
TsMS § 410 sätestab, et kui kostja ei ilmu kohtuistungile, muu hulgas eelistungile, teeb kohus
hageja taotlusel kas tagaseljaotsuse, lahendab asja sisuliselt või lükkab asja arutamise edasi. TsMS
§ 413 lg 1 sätestab, et kui hageja taotleb kohtuistungile ilmumata jäänud kostja vastu
tagaseljaotsuse tegemist, teeb kohus hageja kasuks tagaseljaotsuse tingimusel, et hagi on
hagiavalduses märgitud ulatuses ja asjaoludega õiguslikult põhjendatud. Sel juhul loetakse hageja
esitatud faktilised väited kostja poolt omaksvõetuks. TsMS § 413 lg 2 järgi kohus võib
tagaseljaotsuse teha muu hulgas juhul, kui kostja ei ilmunud isiklikult kohtusse, kuigi kohus
kohustas teda seda isiklikult tegema, ilma et kostja või tema esindaja oleks teatanud kohtule
mõjuvast põhjusest ilmumata jätmiseks või oleks seda põhistanud. Kohtul on see õigus sõltumata
                                                                                                  2
sellest, et istungil osaleb kostja esindaja.
TsMS § 413 lg 3 kohaselt ei tee kohus tagaseljaotsust kui
- kohtuistungile ilmumata jäänud kostjat ei kutsutud istungile õigel ajal või kutses ei ole selgitatud
istungilt puudumise tagajärgi või kui on eiratud muid istungile kutsumise nõudeid;
- kostja on teatanud kohtule mõjuvast põhjusest kohtuistungile ilmumata jätmiseks ja on seda
põhistanud;
- kostja oli nõus asja kirjaliku menetlusega või asja lahendamisega tema osavõtuta.
Kohus on seisukohal, et käesoleval juhul puuduvad TsMS § 413 lg 3 sätestatud tagaseljaotsuse
tegemist välistavad asjaolud ja hagi kuulub rahuldamisele tagaseljaotsusega juhindudes TsMS §
410, § 413 lg 1 ja 2. Kohus on kohustanud kostja seaduslikku esindajat ilmuma isiklikult
18.05.2016 kell 10:00 toimunud istungile, kostja seaduslikule esindajale on teatatud istungi
toimumisest piisava ajavaruga, kostja seaduslik ega lepinguline esindaja ei ole informeerinud
kohut kostja seadusliku esindaja seaduslikust takistusest juhindudes TsMS § 422, mis teeks tal
istungile ilmumise võimatuks. Nimetatud juhul tagaseljaotsuse tegemist on jaatanud ka Riigikohus
oma kohtulahendis kohtuasjas 3-2-1-60-12 p 11.
Kohus on ka seisukohal, et arvestades hageja nõuet ja esitatud asjaolusid, on hageja esitanud
kohtule õiguslikult põhjendatud hagi. Hageja palub kostjalt välja mõista lepingurikkumisest
tuleneva leppetrahvi summas 10 393,80 eurot, millise summas ja tasumises on pooled kokku
leppinud enda poolt sõlmitud notariaalses lepingus. Hageja nõue on kvalifitseeritav
võlaõigusseadus (VÕS) § 158 lg 1 alusel, mille kohaselt on leppetrahv lepingus ettenähtud
lepingut rikkunud lepingupoole kohustus maksta kahjustanud lepingupoolele lepingus määratud
rahasumma. VÕS 76 ja § 82 lg 1 kohaselt tuleb kohustus täita vastavalt lepingule või seadusele
kindlaks määratud tähtpäeval ja VÕS § 101 lg 1 p 1 lubab võlausaldajal võlgniku poolse kohustuse
rikkumise korral nõuda muuhulgas kohustuse täitmist.
Menetluskulud
Tsiviilasja hind on käesolevas asjas TsMS § 124 lg 1 ja § 133 lg 1 ja 2 järgi 10 393,80 eurot.
Juhindudes TsMS § 173 lg 1 ja kooskõlas TsMS §-ga 162 lg 1, 2 jätab kohus menetluskulud
täielikult kostja kanda.
Kohus määrab menetluskulude rahalise suuruse kindlaks kohtumäärusega mõistliku aja jooksul
peale käesoleva lahendi jõustumist juhindudes TsMS § 177 lg 2.

/allkirjastatud digitaalselt/
Nele Seping
Kohtunik




                                                                                                  3
