                           KOHTUOTSUS
                                EESTI VABARIIGI NIMEL

Kohus                            Viru Maakohus

Otsuse tegemise aeg ja koht      10. november 2016, Rakvere kohtumaja

Kriminaalasja number             1-16-9865

Kohtunik                         Kristel Vedro

Kohtuistungi sekretär            Raili Raja

Prokurör                         Viru Ringkonnaprokuratuuri abiprokurör Elle Karm

Kriminaalasi                     Ants Murrik süüdistuses          KarS    §    424    järgi
                                 kokkuleppemenetluses

Süüdistatav                      ANTS MURRIK, isikukood 36510045210, Eesti Vabariigi
                                 kodanik; elukoht xxxx; keskharidus; emakeel eesti keel;
                                 töökoht xxxx, xxxx; varem kriminaalkorras karistamata,
                                 väärteokorras karistatud 1-l korral; kaitsja vandeadvokaat
                                 Anti Aasmaa
RESOLUTSIOON:
Juhindudes KrMS § 239 – 249, 256¹ - 2565, 306, 309, 313, 315, 318, 319 kohus

                                              otsustas:

Tunnistada ANTS MURRIK süüdi KarS § 424 järgi ja mõista talle karistuseks 6 (kuus) kuud
vangistust.

Mõistetud vangistust ei pöörata KarS § 73 lg 1 ja 3 alusel tingimisi täitmisele, kui Ants
Murrik ei pane 1 (ühe) aastase katseaja jooksul toime uut tahtlikku kuritegu.

KarS § 78 p 1 alusel lugeda katseaja alguseks 10.11.2016.

KarS § 50 lg 1 p 1 alusel võtta Ants Murrikult lisakaristusena ära mootorsõiduki juhtimise
õigus 4 (neljaks) kuuks.

Liiklusseaduse § 127 alusel on Ants Murrik kohustatud 5 (viie) tööpäeva jooksul arvates
otsuse jõustumisest loovutama oma juhiloa Maanteeametile.




                                                                                          1
MENETLUSKULUD
KrMS § 175 lg 1 p 4 alusel välja mõista Ants Murrikult menetluskuluna kaitsjatasu
112,50 (ükssada kaksteist eurot 50 senti) eurot riigituludesse v.adv. Anti Aasmaa poolt
osutatud õigusabi eest.

KrMS § 175 lg 1 p 9, § 179 lg 1 p 2 ja § 180 lg 3 alusel välja mõista Ants Murrikult
menetluskuluna 2/3 sundrahast summas 430 (nelisada kolmkümmend) eurot riigituludesse.

KrMS § 180 lg 3 ja KarS § 66 lg 3 alusel võimaldada Ants Murrikul tasuda menetluskulud
kokku summas 542,50 (viissada nelikümmend kaks eurot 50 senti) eurot ositi 12 kuu jooksul
alates kohtuotsuse jõustumisest selliselt, et esimesel kuul tuleb tasuda vähemalt 47,50 eurot ja
edaspidi igakuiselt vähemalt 45 eurot.

Menetluskulude osamaksed tuleb tasuda Maksu- ja Tolliameti arveldusarvele SEB PANK
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003, viitenumbriga
99916700081181 ning selgitusega: „Ants Murrik, 1-16-9865, menetluskulude osamakse“. Kui
rahalised nõuded pole täies ulatuses tähtaegselt tasutud, suunatakse nõue täitemenetluse
läbiviimiseks kohtutäiturile täitemenetluse seadustikus sätestatud korras.

ASITÕEND
Asitõend – 1 CD politseisõiduki pardakaamera videosalvestisega, mis asub kriminaalasja
juures – jätta KrMS § 126 lg 3 p 1 alusel kohtuotsuse jõustumisel kriminaalasja juurde.

EDASIKAEBAMISE KORD
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega, samuti KrMS § 318 lg 4 sätestatud juhtudel. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Apellatsioon esitatakse Tartu Ringkonnakohtule kirjalikult 15 päeva jooksul
alates otsuse avalikult teatavakstegemisest.

SÜÜDISTUS
Ants Murrikut süüdistatakse selles, et tema olles alkoholijoobes, juhtis 11.07.2016 kella 12.05
paiku Rakvere linnas Ilu puiesteel mootorsõidukit xxxx registreerimismärgiga xxxx, liikus
mööda Rakvere-Haljala maanteed Haljala suunas, kuni ta maantee 1. km-l juhtimiselt
kõrvaldati. A. Murriku joove tuvastati tõendusliku alkomeetriga Dräger Alcotest 7110 EST
seeria nr ARAF-0024, mille mõõtetulemus oli 0,76 mg/l. Vastavalt Liiklusseaduse § 69 lg 1 ei
tohi juht olla joobeseisundis ning vastavalt § 69 lg 2 p 1 loetakse alkoholijoobes olevaks juhti,
kelle väljahingatavas õhus on alkoholi 0,75 milligrammi ühe liitri kohta või rohkem.
Seega Ants Murrik, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

MAAKOHTU SEISUKOHT
Süüdistatava, kaitsja ja prokuröri vahel sõlmitud kokkuleppe kohaselt on Ants Murrikule
mõistetavaks karistuseks KarS § 424 ettenähtud kuriteo toimepanemise eest 6 kuud
vangistust. KarS § 73 lg 1 ja 3 alusel jätta vangistus tingimisi kohaldamata ja määrata


                                                                                               2
katseajaks 1 aasta. KarS § 50 lg 1 p 1 alusel võtta Ants Murrikult lisakaristusena ära
mootorsõiduki juhtimise õigus 4 kuuks.

Süüdistatav Ants Murrik on kokkuleppest aru saanud ja nõustus sellega. Kokkuleppe arutamise
põhjal tegi kohus järelduse, et süüdistatav Ants Murrik on kokkulepet sõlmides väljendanud oma
tõelist tahet ja kriminaalasja menetlemisel on järgitud kokkuleppemenetlust reguleerivaid sätteid.
Ants Murrik tuleb süüdi tunnistada KarS § 424 järgi ning mõista talle karistus vastavalt
kokkuleppele.

Asitõend, 1 CD politseisõiduki pardakaamera videosalvestisega, mis asub kriminaalasja
juures, jätta kohtuotsuse jõustumisel kriminaalasja juurde.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 645 eurot ja mille
vähendamist taotletakse 1/3 võrra, seega summas 430 eurot ning KrMS § 175 lg 1 p 4 alusel
kaitsjatasu summas 112,50 eurot. Kokkuleppe kohaselt kuuluvad menetluskulud kokku
summas 542,50 eurot tasumisele igakuiste osamaksetena 12 kuu jooksul alates kohtuotsuse
jõustumisest. Kohus kinnitab kokkuleppe kõigis kokkuleppe punktides, sh ka menetluskulude
suuruses ja ositi tasumises.

(allkirjastatud digitaalselt)

Kristel Vedro
kohtunik




                                                                                                3
