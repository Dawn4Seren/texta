                             KOHTUOTSUS
                                  EESTI VABARIIGI NIMEL

Kohus                           Harju Maakohus, Kentmanni kohtumaja
Kohtunik                        Mai Grauberg

Otsuse tegemise aeg ja koht 15.04.2016, tsiviilkantselei kaudu

Tsiviilasja number              2-15-115977

Tsiviilasi                      OÜ XXXX hagi XXXXvastu võla, intressi ja viivise, kulude
                                saamiseks
Hagihind                        190,34 eurot
Menetlusosalised ja nende       Hageja XXXX OÜ (XXXX, XXX), esindaja XXXX, e-post: XXXX
esindajad
                                Kostja XXXX(XXXX, XXXX, faktiline elukoht teadmata), e-post:
                                XXXX

Menetluse liik                  Lihtmenetlus
 RESOLUTSIOON
    1. Hagi rahuldada.
    2. Välja mõista XXXX XXXX OÜ kasuks võlgnetavat laenu 110,77 eurot ja võlgnetavat
       intressi 20,97 eurot, viivist 8,60 eurot ja kulusid 50 eurot.
    3. Välja mõista XXXX XXXX OÜ kasuks menetluskulude katteks riigilõivu 75 eurot.
    4. Otsus kuulub viivitamatule täitmisele.
 Edasikaebamise kord
 Ringkonnakohus võtab apellatsioonkaebuse menetlusse üksnes juhul, kui maakohtu otsuses on antud
 luba edasikaebamiseks või kui maakohtu otsuse tegemisel on selgelt ebaõigesti kohaldatud
 materiaalõiguse normi või on selgelt rikutud menetlusõiguse normi või on selgelt ebaõigesti hinnatud
 tõendeid ja see võis oluliselt mõjutada lahendit.
 Kohtuotsuse peale apellatsioonkaebuse esitamise tähtaeg on 30 päeva alates kohtuotsuse, kuid mitte
 hiljem kui viis kuud alates kohtuotsuse avalikult teatavaks tegemisest. Apellatsioonkaebus esitatakse
 vahetult Tallinna Ringkonnakohtule Ringkonnakohus võib asja menetleda kirjalikus menetluses, kui
 kaebuses ei esitata taotlust kohtuistungi pidamiseks.
 Juhul, kui menetlusosaline taotleb menetlusabi kohtule esitatava kaebuse või taotluse koostamiseks
 peab menetlusabi taotleja tegema seaduses sätestatud tähtaja järgimiseks tähtaja kestel ka
 menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
 põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
 on seotud menetlusabi taotlemisega, annab kohus mõistliku tähtaja pärast menetlusabi andmise
 taotluse lahendamist, kui nimetatud taotlus ei olnud esitatud põhjendamatult või tähtaja pikendamise
 eesmärgil. See ei välista menetlustähtaja ennistamist.

Nõue, põhjendused
  Pooled sõlmisid 01.01.2014 laenulepingu nr XXXX ja hageja andis kostjale laenu 186,90
  eurot XXXX OÜ-lt kauba ostmiseks. Laenu tagastamise tähtaeg oli 20.12.2014. Laenult pidi
  kostja maksma intressi 19 % aastas. Laenu tagastamise graafiku kohaselt pidi kostja laenu ja
intressi tagastama 01.01.2014 kuni 20.12.2015 iga kuu 20. kuupäeval summas 9,10 eurot.
Kostjal on tasutud vaid osamaksed kuni 20.09.2014 ja pärast seda ei ole kostja midagi enam
tasunud. 16.09.2015 seisuga oli kostja võlg kokku 110,77 €.

Hageja hoiatas kostjat 04.06.15 kirjaga, et kui ta võlga ära ei hiljemalt 14.06.2015,siis ütleb
hageja kostjale lepingu üles. Kostja võlg ei tasunud. 16.06.2015 kirjaga ütles hageja kostjale
lepingu alates 26.06.2015 ütles, kuna kostja rikkus lepingust tulenevaid kohustusi ja ühtlasi
palus hageja kostjal 26.06.2015 võlg ära tasuda. Kostja võlga ära ei tasunud.

Kooskõlas lepingu p 1.4 ja p 3.8 on kostjal kohustus tasuda võlalt viivist 19% aastas ehk
0,052% päevas. Ühe meeldetuletuse eest võib hageja kostjalt lepingu p 1.3 alusel nõuda kuni
30 €. Hageja saatis kostjale 3 teadet 05.10.15, mille kulu on 5 €, 25.02.15 saadetud teate kulu
on 15 €, 21.05.15 saadeetud teate kulu on 30 €, kokku 50 €, mida kostja ei ole hüvitanud.

16.09.2015 seisuga on kostja laenuvõlg 110,77 eurot ja intressivõlg 20,97 eurot ja viivisevõlg
8,60 € ja meeldetuletustasud kokku 50 €.

Hageja palub kostjalt välja mõista põhiosa võlg 110,77 eurot ja intressivõlg 20,97 eurot ja
viivisevõlg 8,60 € ja meeldetuletustasud kokku 50 €. Menetluskulud, milleks on riigilõiv 75
€, palub jätta kostja kanda.

Vastuses kostja 08.12.2015 e-kirjale teatas hageja, et kostja pole võlga ära tasunud.

Kostja vastuväited
Kostja allkirjastatud vastust kohtule esitanud pole, kuid e-kirjaga teatas 08.12.2015, et maksis
liisingut 2 kuud, ja jäänud on veel 190 €, mille maksab ära 2015.a. detsembris. Tõendeid
esitanud pole.

Kohtu põhjendused
VÕS § 397 lg 1 järgi kohustub laenulepinguga üks isik (laenuandja) andma teisele isikule
(laenusaaja) rahasumma või asendatava asja (laen), laenusaaja aga kohustub tagasi maksma
sama rahasumma või tagastama sama liiki asja samas koguses ja sama kvaliteediga. VÕS 397
lg 1 I lause sätestab, et majandus- või kutsetegevuses antud laenult tuleb maksta intressi. VÕS
§ 399 lg 1 alusel on laenuandjal lepingu õigus erakorraliselt üles öelda ja nõuda laenu kohest
tagastamist kui laenusaaja on p 1-3 tulenevaid kohustusi rikkunud.
VÕS § 416 lg 1 sätestab, et tarbijakrediidilepingu võib tarbijale üles öelda, kui tarbija on
võlgnevuse täielikult või osaliselt viivituses vähemalt 3 järjestikuse tagasimaksega ja
krediidiandja on andnud tähtaja võla tasumiseks ja hoiatanud, et kui võlga ära ei tasuta, siis
leping öeldakse üles.
VÕS § 401 lg 1 kohaselt krediidileping on leping, millega üks isik (krediidiandja) kohustub
andma teise isiku (krediidisaaja) käsutusse rahasumma (krediit), krediidisaaja aga kohustub
krediidi kasutamise eest maksma tasu ja lepingu lõppemisel krediidi tagasi maksma ning 2
järgi võib krediidilepingu esemeks olla ka tasuline maksetähtaja edasilükkamine, liising või
muu abi finantseerimisel, lg 3 kohaselt kohaldatakse krediidilepingule laenulepingu kohta
sätestatut.
VÕS § 414 lg 1 sätestab, et müügileping moodustab tarbijakrediidilepinguga seotud lepingu,
kui krediidilepingu eesmärk on ostuhinna tasumise finantseerimine ning mõlemaid lepinguid
vaadeldakse majanduslikult ühtsena. Lepinguid vaadeldakse majanduslikult ühtsena, kui
müüja annab ostuhinna finantseerimiseks krediiti ise, krediidiandja on tarbijakrediidilepingu
ettevalmistamisel või sõlmimisel kasutanud müüja kaasabi või kui müügilepingu ese on
tarbijakrediidilepingus sõnaselgelt kindlaks määratud.
VÕS § 76 lg 1 kohaselt kohustus tuleb täita vastavalt lepingule või seadusele. VÕS § 101 lg 1
p 1, 2,4 ja 6 sätestab, et kui võlgnik on kohustust rikkunud, võib võlausaldaja nõuda kohustuse
                                                                                           2 (4)
täitmist, keelduda oma kohustuse täitmisest, lepingu üles öelda, sellest taganeda, ja rahalise
kohustuse täitmisega viivitamise korral nõuda viivist. VÕS § 108 lg 1 kohaselt kui võlgnik
rikub raha maksmise kohustust, võib võlausaldaja nõuda selle täitmist. VÕS § 113 lg 1
kohaselt rahalise kohustuse täitmisega viivitamise korral võib võlausaldaja nõuda võlgnikult
viivitusintressi (viivis), arvates kohustuse sissenõutavaks muutumisest kuni kohase täitmiseni.
Viivise määraks loetakse käesoleva seaduse §-s 94 sätestatud intressimäär, millele lisandub
seitse protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär. VÕS § 414 lg 3
sätestab, et kui müüja ei täida tarbijakrediidilepinguga seotud müügilepingust tulenevat asja
üleandmise kohustust või kui asi ei vasta lepingutingimustele ning müüja on õigustamatult
keeldunud tarbija õiguskaitsevahendite rahuldamisest, võib tarbija müügilepingu alusel
krediidiandja suhtes keelduda omapoolse kohustuse täitmisest. Kui tarbija on taganenud
müügilepingust, võib ta taganeda ka müügilepinguga seotud krediidilepingust.

Oma vastuses on kostja sisuliselt kinnitanud seda, et tal on jäänud veel võlga 190 €, mis vastab
peaaegu hageja nõudele (190,34 €), muid sisulisi vastuväiteid pole kostja hagile esitanud.

Kuna kostja ei ole sisulisi vastuväiteid hagile esitanud, siis ei ole vaidlust selle üle, et
   • pooled sõlmisid 01.01.2014 lepingu nr 0217312206, mille alusel sai kostja hagejalt
      laenu 186,90 eurot XXXX OÜ-lt kauba ostmiseks laenu ja intressi tagastamise
      tähtajaga 20.12.2015,
   • kostja pidi laenult tasuma intressi 19% aastas,
   • laenu ja intresside tagastamine toimus graafiku kohaselt alates 01.01.2014 kuni
      20.12.2015 iga kuu 20. kuupäeval summas 9,10 eurot,
   • kostjal tasus osamaksei kuni 20.10.2014, pärast seda ei ole kostja makseid tasunud,
   • kostja on tarbija,
   • kostjale on antud võimalus võlg tasuda enne lepingu ülesütlemist kirjaga 04.06.15 ja
      hoiatatud, et kui ta võlga ei tasu 14.06.15, siis ütleb hageja talle lepingu üles,
   • kostja, vaatamata hoiatusest 04.06.2015, võlga ära ei tasunud,
   • 16.06.2014 on kostjale leping rikkumise tõttu üles öeldud alates 26.06.2015,
   • lepingu p 1.3 järgi on 5 meeldetuletuste tasud kokku on 50 €,
   • kostja laenuvõlg on 110,77 €, intressivõlg on 20,97 €,
   • viivis on lepingu p 1.4, 3.8 tulenevalt 19 % aastas ja viivise võlg on kokku 8,60 €,

Kuna nende asjaolude üle vaidlus puudub, ei pea kohus andma hinnangut hageja esitatud
toendeile (leping, graafik, meeldetuletuskirjad, lepingu ülesütlemise hoiatus, avaldus
ülesütlemiseks)

Kuna kostja sai lepingu alusel laenu 186,90 eurot kauba ostmiseks ja kohustus tasuma laenu
tagasi ning maksma sellelt intressi, siis oli poolte vahel sõlmitud laenuleping
tarbijakrediidilepingu tähenduses VÕS § 396 lg 1, 397 lg 1 § 401 lg 1, 2, § 402 järgi, kuna
kostja sai kauba ostuks finantsabi ning samas on tegemist VÕS § 414 lg 1 (lepingu sõlmimise
aja red, vt ülalpool) järgi krediidilepinguga seotud müügilepinguga.

Vaidlustamata asjaolusid leiab kohus, et kostja, jättes tasumata lepingust tulenevad laenu ja
intressimaksed alates 20.10.2014, on rikkunud VÕS § 76 lg 1, 2, § 100, § 401 lg 1, 396 lg 1,
397 lg 1 tulenevat laenu- ja intressimaksete tasumise kohustust kostja ees.

Vaatamata sellele, et hageja andis 04.06.15 kostjale tähtaja 14.06.15 võla tasumiseks ja
hoiatas, et kui kostja võlga ei tasu, siis ütleb lepingu kostjale üles, kostja siiski võlga ära ei
tasunud. Eeltoodu tõttu leiab kohus, et hagejal oli õigus kostjale kohustuste rikkumise tõttu
VÕS §101 lg 1 p 4, 399 lg 1 p 1-3 , § 195 lg 3, § 196 lg 2 , § 416 lg 1 alusel leping üles öelda
                                                                                             3 (4)
alates 26.06.2015, sest lepingu ülesülemise ajaks oli kostja jätnud tasumata üle kolme
järjestikuse laenu osamakse (võlg alates 20.10.2014).

Kuna leping on üles öeldud kostjale, on hagejal õigus VÕS § 396 lg 1, § 397 lg 1, § 399 lg 1,
§ 401 lg 1, § 76 lg 1, § 101 lg 1 p 1 ja § 108 lg 1 alusel nõuda kogu laenu ja võlgnetava intressi
tasumist. Kostja ei ole vaidlustanud laenu- ja intressivõlga, seega on lepingujärgne võlgnetav
laen 110,77 eurot ning võlgnetav intress 20,97 eurot. Kuna kostja pole tõendanud, et ta oleks
võlgnetava laenu 110,77 eurot ja võlgnetava intressi 20,97 eurot hagejale ära tasunud, siis
tuleb temalt VÕS § 396 lg 1, § 397 lg 1, § 399 lg 1, § 401 lg 1, § 76 lg 1, § 101 lg 1 p 1 ja §
108 lg 1 järgi laenuvõlg 110,77 eurot ja intressivõlga 20,97 eurot hageja kasuks välja mõista.

Vaidlus puudus selles, et lepingu p 1.4, 3.8 järgi tasuda võlalt viivist 19% aastas ehk 0,052%
päevas. Kostja pole viivisevõlga 8,60 eurot vaidlustanud, seega on võlgnetav viivis 8,60 eurot.
Kostja pole väitnud ega tõendanud, et ta oleks viivise ära tasunud, mistõttu rikub ta lepingut
ka VÕS § 100 mõttes (lepingu rikkumine on kohustuse täitmisega viivitamine) ning seega on
hagejal õigus nõuda kostjalt ka viivist VÕS § 76 lg1, § 101 lg 1 p 6, § 113 lg 1 ja lepingu p
1.4, 3.8 järgi ning viivis 8,60 eurot tuleb kostjalt hagejale välja mõista.

Kuna vaidlus puudu selles, et lepingu p 1.3 on hagejal õigus nõuda kostjalt kulusid selle eest,
kui kostja laenu/võlga ei tasu ning hageja peab seetõttu saatma kostjale vastavaid teateid-
nõudeid. Vaidlus puudus selles, et kostjale on tehtud 5 meeldetuletust, mille tasu on kokku 50
€ . Kostja pole vaidlustanud nende kulude suurust, seega on hagejal õigus nõuda VÕS § 76 lg
1, 2 ja lepingu p 1.3 alusel kostjalt nende hüvitamist ning märgitud 50 eurot tuleb kostjalt
hageja kasuks välja mõista.

Eeltoodu alusel kuulub hagi rahuldamisele ja kostjalt tuleb hageja kasuks välja mõista
laenuvõlga 110,77 eurot ja intressivõlga 20,97 eurot, viivist 8,60 eurot ja kulusid 50 eurot.

Käesoleva lihtmenetluse otsus kuulub TsMS § 405 lg 1 p 10 alusel viivitamatule täitmisele.

Menetluskulud
TsMS § 162 lg 1, 2 alusel jäävad hagi rahuldamise tõttu kõik menetluskulud kostja kanda.
Hageja menetluskuluks on riigilõiv 75 €, mis tuleb kostjalt hagejale välja mõista. Kostja
menetluskulusid ei esitanud.

(digitaalne allkiri)
Mai Grauberg
Kohtunik




                                                                                             4 (4)
