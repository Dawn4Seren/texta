                                                                  Kriminaalasi nr. 1-16-5655




                               KOHTUOTSUS
                                 Eesti Vabariigi nimel


27.juuni 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Jane Pajus
Kaitsja advokaat Eve Laine

Kriminaalasi Kaimar Korkmanni süüdistuses            KarS    §   424   järgi   kiirmenetluses
kokkuleppemenetluse sätteid kohaldades

Süüdistatav Kaimar Korkmann, IK 36702212778; sünniaeg: 21.veebruar 1967.a;
kodakondsus: XXXX; emakeel: XXXX; haridus: XXXX; perekonnaseis: XXXX; töökoht:
XXXX; elukoht: XXXX; varasem karistatus: kriminaal- ja väärteokorras karistamata; tõkend:
ei ole kohaldatud

RESOLUTSIOON

Süüdi tunnistada Kaimar Korkmann KarS § 424 järgi ja mõista karistuseks kuus (6) kuud
vangistust.

KarS § 68 lg 1 alusel arvata karistusaja hulka Kaimar Korkmanni eelvangistus 26-27.juuni
2016.a, s.o kaks (2) päeva ning lõplikuks karistuseks mõista viis (5) kuud kakskümmend
kaheksa (28) päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Kaimar
Korkmann ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Kaimar Korkmanni katseaega arvestama alates kohtuotsuse
kuulutamisest.

KarS § 50 lg 1 p 1 alusel võtta Kaimar Korkmannilt lisakaristusena ära mootorsõiduki
juhtimise õigus kolmeks (3) kuuks, milline karistus hakkab kehtima kohtuotsuse jõustumisest.

Liiklusseaduse § 127 alusel on Kaimar Korkmann kohustatud loovutama oma juhiloa
Maanteeameti elukohajärgsele liiklusregistri büroole alates kohtuotsuse jõustumisest viie (5)
tööpäeva jooksul.
KrMS § 180 lg 1 alusel välja mõista Kaimar Korkmannilt riigituludesse menetluskuludena
sundraha kolmsada kakskümmend kaks (322) eurot 50 senti ja kaitsjatasu nelikümmend
kaheksa (48) eurot.

KrMS § 180 lg 3 alusel määrata, et Kaimar Korkmannil on õigus tasuda väljamõistetud
menetluskulud osade kaupa alates kohtuotsuse jõustumisest kuue (6) kuu jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700048632.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Kaimar Korkmann hoolimata liiklusseaduse (LS) § 69 lõikes 1 sätestatud keelust, mille kohaselt
juht ei tohi olla joobeseisundis juhtis 26.juunil 2016.a Tartumaal Rannu vallas Sangla-Rõngu
teel mootorsõidukit Audi 80 Avant registreerimisnumbriga XXX kuni sõitis kella 20.12 paiku
13. kilomeetril teelt välja. Tema väljahingatavas õhus oli alkoholisisaldus 1,53 mg/l kohta, mis
on LS § 69 lg 2 p 1 nimetatud joobeseisund.

Seega Kaimar Korkmann, mootorsõiduki juhtimisega joobeseisundis, pani toime KarS §
424 järgi kvalifitseeritava kuriteo.

Kokkulepe
Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

Kokkuleppe kohaselt taotleb prokurör süüdi tunnistada Kaimar Korkmann KarS § 424 alusel ja
karistuseks mõista 6 kuud vangistust, millest KarS § 68 lg 1 alusel arvata maha eelvangistus
26-27.juuni 2016.a s.o 2 päeva ja karistuseks mõista 5 kuud 28 päeva vangistust.
Mõistetud vangistust KarS § 73 lg 1 ja 3 alusel tingimisi mitte kohaldada ja täielikult täitmisele
mitte pöörata, kui Kaimar Korkmann ei pane 1 aastase katseaja kestel toime uut tahtlikku
kuritegu.
KarS § 50 lg 1 p 1 alusel võtta mootorsõiduki juhtimise õigus 3 kuuks.

KrMS § 180 lg 1 alusel välja mõista Kaimar Korkmannilt riigituludesse kriminaalmenetluse
kuludena kokku 346.50-370.50 eurot, s.o sundraha 322.50 eurot ja kaitsjatasu menetlustoiming
prokuratuuris 24 eurot, millele lisandub kaitsja tasu istungil osalemise eest eelduslikult 24-48
eurot. Arvestades isiku resotsialiseerumisväljavaateid ja varalist seisundit, saab KrMS § 180 lg
3 alusel võimaldada menetluskulude ositi täitmist 6 kuu jooksul alates kohtuotsuse
jõustumisest.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Kaimar Korkmann tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Kaimar Korkmannilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele ja kaitsjatasu. Kohus nõustub kokkuleppes
tooduga, et aluseid menetluskulude osaliselt riigi kanda jätmiseks ei esine. Arvestades
väljamõistetavate menetluskulude suurust ning süüdistatava seisukohta leiab kohus, et on alust
arvata, et menetluskulude korraga äratasumine käiks süüdistatavale ilmselt üle jõu. Seega on
põhjendatud kohaldada vastavalt kokkuleppele KrMS § 180 lg 3 ning määrata menetluskulude
tasumiseks süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
