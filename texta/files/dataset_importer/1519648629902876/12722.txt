                                                                                     4-15-7684




                         KOHTUMÄÄRUS
Kohus                              Viru Maakohus

Määruse tegemise aeg ja koht       14. juuni 2016, Narva kohtumaja

Toimiku number                     4-15-7684 (930014001578)

Kohtunik                           Astrid Asi (kirjalikus menetluses)

Avalduse esitaja                   Maksu- ja Tolliamet
                                   asukoht Lõõtsa 8a, 15176 Tallinn
Taotlus                            Taotlus rahatrahvi     asendamiseks    arestiga   Aleksandr
                                   Jerjomini suhtes
Menetlusalune isik                 võlgnik: Aleksandr Jerjomin (ik 36803243727, elu- ja
                                   asukoht teadmata)


RESOLUTSIOON

Jätta rahuldamata Maksu- ja Tolliameti 17.09.2015 taotlus asendada arestiga Aleksandr
Jerjominile Maksu- ja Tolliameti Ida tollipunkti 26.08.2014 üldmenetluse otsusega
väärteoasjas nr 930014001578 määratud rahatrahv summas 120 (ükssada kakskümmend)
eurot.

Antud määrus edastada Maksu- ja Tolliametile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.


Asjaolud

Aleksandr Jerjominit karistati Maksu- ja Tolliameti 26.08.2014 üldmenetluse otsusega
väärteoasjas nr 930014001578 tolliseaduse § 73 lg 1 järgi rahatrahviga 30 trahviühikut, so 120
eurot. Kohtuvälise menetleja otsus jõustus 10.09.2014.

Maksu- ja Tolliamet esitas 17.09.2015 Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik (Maksu- ja Tolliameti kaudu)
VTMS § 211 lg 1 alusel otsustada väärteoasjas nr 930014001578/2 26.08.2014 üldmenetluse
otsusega Aleksandr Jerjominile määratud rahatrahvi asendamine arestiga.



                                                                                          1(2)
                                                                                     4-15-7684
Kohus määras asja arutamisele 17.11.2015, 10.12.2015, 21.01.2016, 15.02.2016, 01.04.2016,
09.06.2016.
17.11.2015, 10.12.2015, 21.01.2016 istungitele võlgnik ei tulnud. Jerjomin ilmus kohtusse
22.01.2016. Kohtuistungil palus ta pikendust trahvi tasumiseks ning kohus määras uueks istungi
ajaks 15.02.2016. Sel kuupäeval Jerjomin kohtusse ei tulnud ega tasunud ka rahatrahvi. Kohus
määras uuteks istungi aegadeks 01.04.2016, 09.06.2016, kuid kohtuistungitele Aleksandr
Jerjomin ei ilmunud. Võlgniku suhtes kohaldati ka sundtoomist, kuid see ei andnud tulemusi.


Kohtu seisukoht

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

VTMS § 211 lg 11 sätestab, et rahatrahvi asendamise arestiga või üldkasuliku tööga lahendab
maakohus süüdlase osavõtul.

Aleksandr Jerjomin ilmus kohtusse küll 22.01.2016, kuid järgmisetele istungitele ta ei tulnud
ning tema ilmumist ei olnud võimalik tagada ka sundtoomise abil. Tulenevalt VTMS § 211 lg-st
11 ei saa esitatud taotlust ilma A. Jerjomini osavõtuta lahendada.

VTMS § 211 lg 3 sätestab, et juhul, kui rahatrahvi asendamine arestiga või üldkasuliku tööga ei
ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta rahuldamata.

Lähtudes eeltoodust jätab kohus rahuldamata Maksu- ja Tolliameti taotluse asenduskaristuse
kohaldamiseks Aleksandr Jerjomini suhtes.

Määruse tegemisel kohus juhindub VTMS § 211.

(allkirjastatud digitaalselt)

Astrid Asi
Kohtunik




                                                                                           2(2)
