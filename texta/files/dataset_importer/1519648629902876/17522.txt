                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     25. aprill 2016.a, Valga kohtumaja,
Tsiviilasja number              2-16-819
Tsiviilasi                      Ühing Hargla Meie Kodu hagi Marek Pensa vastu
                                võlgnevuse nõudes
Tsiviilasja hind                594,96 eurot
Menetlusosalised ja nende       Hageja: Ühing Hargla Meie Kodu (registrikood 80055245;
esindajad                       asukoht: Hargla küla, Taheva vald, 68014 Valga maakond;
                                telefon: 516 8925; e-post: hargla.my@gmail.com)
                                Hagejate esindaja: Meeta Sild (telefon: xxx xxxx; e-post:
                                hargla.my@gmail.com)
                                Kostja: Marek Pensa (isikukood xxxxxxxxxxx; elu- ja
                                viibimiskoht teadmata)

RESOLUTSIOON
1. Välja mõista Marek Pensa’lt Ühing Hargla Meie Kodu kasuks:
   1.1. põhivõlgnevus 435 (nelisada kolmkümmend viis) eurot ja 80 senti;
   1.2. sissenõutavaks muutunud viivis 47 (nelikümmend seitse) eurot ja 81 senti;
   1.3. Välja mõista Marek Pensa’lt Ühing Hargla Meie Kodu kasuks viivis 0,07% päevas
        põhinõudelt (435,80 eurot) alates 19.01.2016.a. kuni põhivõlgnevuse täieliku
        tasumiseni.
2. Toimetada otsus kätte kostjale Ametlikud Teadaanded kaudu. Avaldada väljavõte ja
   kohtuotsuse resolutsioon väljaandes Ametlikud Teadaanded. Dokument loetakse
   avalikult kättetoimetatuks 15 päeva möödumisel väljavõtte väljaandes Ametlikud
   Teadaanded ilmumise päevast. (TsMS § 317 lg 1 p 1, lg 3, lg 4 p 3, lg 5).
3. Tunnistada otsus tagatiseta viivitamata täidetavaks.

4. Toimetada tagaseljaotsus hageja esindajale.

Menetluskulude jaotus ja kindlaksmääramine
5. Jätta menetluskulud Marek Pensa kanda.
6. Määrata Ühing Hargla Meie Kodu menetluskulude rahaliseks suuruseks 125 (ükssada
   kakskümmend viis) eurot.
7. Välja mõista Marek Pensa’lt Ühing Hargla Meie Kodu kasuks menetluskuluna 125
   (ükssada kakskümmend viis) eurot.
Apellatsioonkaebuse esitamine
8. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
9. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
10. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem
    kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
    lõpuleviimiseks vajalik koos dokumentide ja nende lisade ärakirjadega vastavalt
    menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
11. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
12. Kostjale kuulub korteriomand asukohaga xx, Hargla küla, Taheva vald Valga maakond.
    Majas tegutseb korteriühistu “Ühing Hargla Meie Kodu“. Hageja on kostjale esitanud arveid
    osutatud kommunaalteenuste eest ja majandamiseks vajalike kulude katteks. Kostja ei täida
    korteriühistu liikme kohustusi nõuetekohaselt, kuna ei tasu temale esitatavaid arveid
    tähtajaliselt ja täies ulatuses.
13. Ühing Hargla Meie Kodu esitas 19.01.2016.a Tartu Maakohtule hagi Marek Pensa vastu
    võlgnevuse nõudes. 22.01.2016.a määrusega võttis Tartu Maakohus hagi menetlusse. Kuna
    kostja elu- või viibimiskoht on teadmata toimetati kohtumaterjalid kostjale kätte avalikult
    Ametlikud Teadaanded kaudu (avaldati 09.03.2016.a). Kostja ei ole hagile vastuväidet
    esitanud.
14. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja hagiavalduse esitamisel tasutud riigilõiv summas 125 (ükssada kakskümmend viis)
    eurot.

/allkirjastatud digitaalselt/
Marge Tamme
Kohtunik
