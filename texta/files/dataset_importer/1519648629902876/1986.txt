                                                            Kriminaalasi nr 1-16-10241




                         KOHTUOTSUS
                              EESTI VABARIIGI NIMEL




Kohus                          Pärnu Maakohus

Otsuse tegemise aeg ja koht    25. november 2016.a., Kuressaare kohtumaja

Kriminaalasja number           1-16-10241 (16274000231)

Kohtukoosseis                  Kohtunik Kristel Pedassaar

Kohtuistungi sekretär          Elle Kuusksalu

                               Märt Tikan süüdistusasi kuriteos Karistusseadustiku
Kriminaalasi
                               (KarS) § 424 järgi avalikul kohtuistungil kiirmenetluses
                               kokkuleppemenetluse sätete järgi
Prokurör                       Svetlana Maripuu


Süüdistatav                    MÄRT TIKAN, ik 39306050029


                               Kohtueelses menetluses riigi õigusabi korras
Kaitsja                        vandeadvokaat Eve Grass, kaitsja osavõttu kohtuistungist
                               süüdistatav ei taotlenud.
RESOLUTSIOON

1. Süüdi tunnistada Märt Tikan kuriteos KarS § 424 järgi ja mõista karistuseks
vangistus kuus (6) kuud.

2. KarS § 73 alusel jätta Märt Tikan’ile mõistetud vangistuslik karistus kohaldamata
tingimisi katseajaga üks (1) aasta.

3. Katseaja alguseks lugeda kohtuotsuse kuulutamise päev, s.o. 25.november 2016 a.

4. Mõistetud karistust ei pöörata täielikult või osaliselt täitmisele, kui Märt Tikan ei
pane kohtu poolt määratud katseajal toime uut tahtlikku kuritegu ning KarS §-i 73
lõigetest 4 ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2
sätestatule.

    1                                                                                     1
                                                           Kriminaalasi nr 1-16-10241
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib
kohus uuesti kohaldada liitkaristusest tingimisi vabastamist koos käitumiskontrolliga,
allutades süüdlase elektroonilisele valvele KrMS § 75 lg 2 punktis 9 sätestatud korras.
Vangistuse täitmisele pööramise korral võib kohus asendada selle üldkasuliku tööga
KarS §-s 69 sätestatud korras.

5. Märt Tikan suhtes tõkendit ei ole kohaldatud.

6. Välja mõista Märt Tikan ’ilt riigituludesse kriminaalmenetluse kulud:
-sundraha 322,50 (kolmsada kakskümmend kaks eurot 50 senti) eurot.
-kaitsjatasu 48,00 (nelikümmend kaheksa) eurot;
kokku menetluskulu 370,50 eurot.

Väljamõistetud menetluskulu tuleb Märt Tikan ’il tasuda igakuiste osamaksetena 12
(kaheteist) kuu jooksul, igakuise makse suurus menetluskulul on esimesel 11 kuul 31,00
eurot ja viimasel 12.-ndal kuul 29,50 eurot. Igakuine makse tuleb teostada hiljemalt
kuu 30.–ks kuupäevaks. Esimene menetluskulude osamakse teostada hiljemalt 30.
detsembriks 2016.a.

Märt Tikan’il tuleb tasuda riigi kasuks välja mõistetud menetluskulud Maksu- ja
Tolliameti a/a nr: EE351010052031000004 SEB Pank AS-is või a/a nr:
EE502200221014193355 Swedbank AS-is või a/a nr: EE401700017002872300 Nordea
Bank Finland PLC Eesti filiaalis või a/a nr: EE873300333499990003 Danske Bank AS Eesti
filiaalis, kohustuslik on märkida maksekorraldusele viitenumber „99916700085255“
Selgituseks märkida: menetluskulu, Märt Tikan , kr asi 1-16-10241.

Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse
kohtuotsus kohtutäiturile täitmiseks täitemenetluse seadustikus kehtestatud korras
ning lisandub kohtutäituri tasu. Kui nõude tasub teine isik, siis selgitusse lisada, kelle
eest nõue tasutakse.

Edasikaebamise kord

Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe (KrMS § 318 lg 4).
Apellatsioon esitatakse kirjalikult Tallinna Ringkonnakohtule 15 päeva jooksul arvates
kohtuotsuse kuulutamisest. Apellatsiooni võib otsuse teinud kohtule esitada ka faksi
teel.
Apellatsioon jäetakse läbi vaatamata ja tagastatakse kohtumääruse alusel, kui
apellatsioonitähtaeg on mööda lastud.


    2                                                                                   2
                                                         Kriminaalasi nr 1-16-10241
 Kriminaalmenetluse kulude hüvitamise otsustuse võib vaidlustada kohtuotsusest
 eraldi, esitades selles osas määruskaebuse Pärnu Maakohtu Kuressaare kohtumajja 15
 päeva jooksul kohtuotsuse kuulutamisest.


Süüdistus.

MÄRT TIKAN `i süüdistatakse selles, et tema 19.11.2016.a kella 15.34 ajal, omamata
vastava kategooria mootorsõiduki juhtimise õigust (rikkudes liiklusseaduse § 90 lg 1 p 1
nõuet), juhtis Pöide vallas Pöide-Tornimäe-Kõrkvere mnt XX. km teisele isikule kuuluvat
sõiduautot XXX reg nr XXXXXX alkoholi tarvitamisest tingitud joobeseisundis, mõõdetuna
tõendusliku alkomeetriga Alcotest 7110 nr ARDF-0055 alkoholisisaldusega väljahingatavas
õhus 1,05 mg, laiendmääramatus +- 0,10, lõplik tulem 0,91 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse juht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Oma sellise tegevusega, mis seisnes mootorsõiduki juhtimises joobeseisundis, pani MÄRT
TIKAN toime KarS § 424 järgi kvalifitseeritava kuriteo.


Prokuröri poolt kohtus Märt Tikan ile nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks vangistus kuus (6)
kuud. KarS § 73 alusel jätta karistus kohaldamata tingimisi katseajaga üks (1) aasta.
Mõistetud karistust ei pöörata täielikult või osaliselt täitmisele, kui ta ei pane kohtu poolt
määratud katseajal toime uut tahtlikku kuritegu ning käesoleva paragrahvi lõigetest 4 ja 5 ei
tulene teisiti.

Süüdistatav Märt Tikan andis kohtus ütlusi, et saab kokkuleppest aru ja nõustub sellega.
Kiirmenetlusega nõus. Kahetseb toimepandut. Karistuse iseloom ja olemus on arusaadavad.
Palub määrata väljamõistmisele kuuluva menetluskulu tasumisele ositi 12 kuu jooksul.

Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Märt Tikan ’i süüdi KarS § 424 järgi
ning mõistab temale kokkuleppes kokkulepitud karistuse. Kokkulepitud karistus jääb KarS §
424 sanktsiooni piiresse. KarS § 56 alusel karistuse mõistmisel kohtu poolt arvestatakse
karistust kergendavaid ja raskendavaid asjaolusid. Märt Tikan ’i karistust kergendavaks
asjaoluks on süüd puhtsüdamlik kahetsus, karistust raskendavad asjaolud puuduvad.

Tõkend- ei ole kohaldatud.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
-Sundraha. Vastavalt KrMS § 175 lg 1 p 9 on menetluskuluks süüdimõistva otsusega kaasnev
sundraha. Süüdistatava poolt toime pandud kuritegu on II raskusastme kuritegu (KarS § 4 lg
3). Sundraha suuruseks KrMS § 175 lg1 p 9, 179 kohaselt on II raskusastme kuriteos
süüdimõistmise korral 1,5 palgaalammäära. Palga alammääraks on alates 01.01.2016.a.
      3                                                                                     3
                                                                Kriminaalasi nr 1-16-10241
430.00 eurot ning seega on sundraha suuruseks 1,5x430 eurot = 645 EUR-i. KrMS § 2565 lg2
kohaselt kiirmenetluses süüdimõistvat kohtuotsust tehes vähendab kohus käesoleva
seadustiku § 179 lg1 sätestatud sundraha suurust, kuid mitte rohkem kui poole võrra. Kohus
peab põhjendatuks vähendada sundraha suurust poole võrra, so. 322,50 euroni.
-Määratud kaitsjale makstud tasu on vastavalt KrMS § 175 lg 1 p 4 menetluskulu, mis
KrMS § 180 lg1 alusel kuulub väljamõistmisele süüdistatavalt. Märt Tikan ’ile riigi õigusabi
korras määratud kaitsja taotluse alusel on kaitsjale arvestanud kohtueelses menetluses
põhjendatud tasuks 48,00 eurot, mis kuulub süüdistatavalt riigituludesse väljamõistmisele.
KrMS § 180 lg 3 alusel määrab kohus vastavalt karistuskokkuleppele menetluskulu tasumisele
ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                   4
