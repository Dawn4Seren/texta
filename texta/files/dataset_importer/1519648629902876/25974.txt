                                                                                 4-15-10386




                         KOHTUOTSUS
Kohus                           Harju Maakohus
Otsuse tegemise aeg ja koht     18.jaanuaril 2016, Tallinn Liivalaia kohtumaja
Väärteoasja number              4-15-10386
Kohtunik                        Leo Kunman
Sekterär                        Katrin Lopsik
Väärteoasi                      Taavi Türnpuu kaebus Politsei- ja Piirivalveameti Põhja
                                Prefektuuri Korrakaitsebüroo Liiklusjärelevalvekeskuse
                                liiklusmenetlustalituse 10.11.2015 otsusele väärteoasjas nr
                                2317,15,010606
                                Kvalifikatsioon: LS § 221 lg 1
                                Toimepanemise aeg ja koht: 14.10.2015 kell 13:36, Pärnu mnt
                                180B, Tallinn
Kaebuse esitaja                 Taavi Türnpuu (39003210284, elukoht: XXX, Eesti Vabariigi
                                kodanik, töökoht puudub)
Kohtuväline menetleja           Politsei-   ja    Piirivalveamet,     Põhja       Prefektuur,
                                Korrakaitsebüroo Liiklusjärelevalvekeskus
RESOLUTSIOON

Juhindudes KarS § 47 lg 1, VTMS § 120 lg 1, § 132 p 2, § 133-135, § 155-156, kohus
otsustas:
   1. Tühistada Politsei- ja Piirivalveameti Põhja Prefektuuri Korrakaitsebüroo
       Liiklusjärelevalvekeskuse liiklusmenetlustalituse 10.11.2015 otsus väärteoasjas nr
       2317,15,010606 ning teha väärteoasjas uus otsus.
   2. Mõista Taavi Türnpuu´le LS § 221 lg 1 alusel karistuseks rahatrahv 15 trahviühiku
       ulatuses, s.o 60 (kuuskümmend) eurot.
    3. Võimaldada Taavi Türnpuu´l tasuda mõistetud rahatrahv 60 (kuuskümmend) eurot
       osade kaupa 3 kuu jooksul arvates kohtuotsuse jõustumisest, s.o 20 (kakskümmend)
       eurot igakuiselt viietestkümnendaks (15) kuupäevaks Politsei- ja Piirivalveameti Põhja
       Prefektuuri Korrakaitsebüroo Liiklusjärelevalvekeskuse liiklusmenetlustalituse
       10.11.2015 otsuses väärteoasjas nr 2317,15,010606 näidatud arvele:
            • SEB Pank EE891010220034796011,
            • Swedbank EE932200221023778606,
            • Danske pank EE403300333416110002,
            • Nordea pank EE701700017001577198.
Kohustuslik on märkida viitenumber 10220155247672 ja selgitusse „rahatrahv, väärteoasi nr
4-15-10386, Taavi Türnpuu“.
Edasikaebamise kord
Kaebuse esitaja advokaadist kaitsjal, kohtuvälisel menetlejal või tema advokaadist esindajal on
õigus esitada kassatsioonikaebus Riigikohtule Harju Maakohtu kaudu 30 päeva jooksul alates
päevast, mil kohtuotsus on pooltele tutvumiseks kättesaadav. Kassatsioonikaebuse esitamise
soovist tuleb kohtule kirjalikult teatada 7 päeva jooksul alates kohtuotsuse lõpposa
kuulutamisest.

Asjaolud ja menetluse käik
30.11.2015 laekus Harju Maakohtule Taavi Türnpuu kaebus (tl 1-9) Politsei- ja Piirivalveameti
Põhja Prefektuuri Korrakaitsebüroo Liiklusjärelevalvekeskuse liiklusmenetlustalituse
10.11.2015 otsusele väärteoasjas nr 2317,15,010606. Taavi Türnpuu palub oma kaebuses
tühistada     Politsei-   ja    Piirivalveameti     Põhja     Prefektuuri     Korrakaitsebüroo
Liiklusjärelevalvekeskuse liiklusmenetlustalituse 10.11.2015 otsus väärteoasjas nr
2317,15,010606 kuivõrd puuduvad seadusega lubatavad tõendid.
Kohtuväline menetleja on esitanud Harju Maakohtule kirjaliku seisukoha kaebuse suhtes (tl 27-
29), milles on seisukohal, et Taavi Türnpuu süüline käitumine LS § 58 lg 3 nõuete rikkumisel
on aset leidnud, tema poolt toime pandud ja tõendatud väärteoasjas kogutud materjalidega ning
väärtegu on õigesti kvalifitseeritud. Väärteomenetluses on kogutud kaks tõendit – fotod ja
menetlusaluse isiku poolt menetluse käigus antud ütlused. VTMS § 31 lg 1 alusel järgitakse
tõendamisel ja tõendite kogumisel väärteomenetluses kriminaalmenetluse sätteid
väärteomenetluse seadustikus sätestatud erisusi arvestades. KrMS § 63 lg 1 alusel tõend on
kahtlustatava, süüdistatava, kannatanu, tunnistaja või asjatundja ütlus, ekspertiisiakt, eksperdi
antud ütlus ekspertiisiakti selgitamisel, asitõend, uurimistoimingu, kohtuistungi ja
jälitustoimingu protokoll või muu dokument ning foto või film või muu teabetalletus. Seega on
mõlema väärteoasjas kogutud tõendi näol tegemist lubatud tõendiga väärteomenetluse
läbiviimiseks. Arvestades eelpool toodut on kohtuväline menetleja seisukohal, et vaidlustatud
otsuse muutmiseks või tühistamiseks alus puudub ning palub jätta kaebus rahuldamata.

Taavi Türnpuu kaebus oli määratud kuulamisele 06.01.2016 kl 11:00 Harju Maakohtu
11.12.2015 määrusega (tl 13). 04.01.2016 laekus Harju Maakohtule taotlus (tl 23-25), milles
Taavi Türnpuu taotleb väärteoasjas nr 4-15-10386 läbivaatamist kirjalikus menetluses.
Kohtuväline menetleja on nõustunud kaebuse lahendamisega kirjalikus menetluses (tl 28-29).

Kohtuotsuse põhjendused
Kohus, tutvunud Taavi Türnpuu kaebusega, kontrollinud väärteoasja materjale ning lähtudes
kohtuvälise menetleja seisukohast, leiab, et kaebuse saab vastavalt VTMS § 120 lg 1 alusel
lahendada kirjalikus menetluses. VTMS § 123 lg 2 kohaselt arutab maakohus väärteoasja
kaebemenetluses täies ulatuses, sõltumata esitatud kaebuse piiridest, kontrollides kohtuvälise
menetleja otsuse tegemise aluseks olnud faktilisi ja õiguslikke asjaolusid.

Väärteoprotokolli kohaselt (VT toim lk 1) 14.10.2015 kl 13:36 juhtis Taavi Türnpuu Tallinnas,
Pärnu mnt 180B mootorsõidukit Mercedes-Benz E230 reg nr XXX sõitis fooridega reguleeritud
ristmikule foori keelava punase tule ajal. Menetlusalune isik rikkus seega LS § 58 lg 3 ning
pani toime LS § 221 lg 1 kvalifitseeritava rikkumise. LS § 58 lg 3 kohaselt foori või reguleerija
keelava märguande korral peab juht seisma jääma stoppjoone või stoppjoonemärgi ees. Selle
puudumisel võib jalakäijat takistamata sõita kuni lõikuva sõidutee ääreni. LS § 221 lg 1 kohaselt
juhi poolt foori keelava tule ajal ristmikule või jalakäijate ülekäigurajale sõitmise eest –
karistatakse rahatrahviga kuni 50 trahviühikut. Menetlusalune isik märkis oma ütlustes (VT tl
2) juhtisin sedaani MB ja ristmiku punase tulega, sest ei tahtnud avariid tekitada. LS § 7 lg 1
p 4 fooritulede tähenduses märgitud, et punane keelab liikuda. Väärteoasja materjalidest
nähtuvalt on Taavi Türnpuu tutvunud VTMS § 19 sätestatud õiguste ja kohustustega (VT toim
lk 1).
                                                                                              2
Väärteomenetluse seadustik tõendite kogumist ega hindamist ei reguleeri. VTMS § 31 kohaselt
järgitakse tõendamisel ja tõendite kogumisel väärteomenetluses kriminaalmenetluse sätteid
(VTMS 5. peatükis sätestatud erisusi arvestades). KrMS § 61 lg 2 kohaselt hindab kohus
tõendeid nende kogumis oma siseveendumuse kohaselt. KrMS § 63 lg 1 alusel tõend on
kahtlustatava, süüdistatava, kannatanu, tunnistaja või asjatundja ütlused, ekspertiisiakt,
eksperdi antud ütlused ekspertiisiakti selgitamisel, asitõend, uurimistoimingu, kohtuistungi ja
jälitustoimingu protokoll või muu dokument ning foto või film või muu teabetalletus.

Kohus leiab, et kohtuväline menetleja ei ole ei väärteoprotokolli koostamisel ega väärteootsuse
tegemisel rikkunud väärteomenetlust ning seetõttu puudub ka alus kohtuvälise menetleja otsuse
tühistamiseks VTMS § 132 p 3 alusel ja väärteomenetluse lõpetamiseks VTMS § 29 lg 1 p 1
alusel. Kohus on seisukohal, et Taavi Türnpuu käitumine LS § 221 lg 1 nõuete rikkumisel on
aset leidnud, tema poolt toime pandud ja tõendatud väärteoasjas kogutud materjalidega. KarS
§ 15 lg 3 kohaselt on väärteona karistatav nii tahtlik kui ka ettevaatamatu tegu. Vastavalt KarS
§ 16 lg 3 paneb isik teo toime otsese tahtlusega, kui ta teab, et teostab süüteokoosseisule vastava
teo ja tahab või vähemalt möönab seda. Riigikohtu kriminaalkolleegiumi praktikas (RKL 3-1-
1-99-09, 3-1-1-76-07) on osutatud sellele, et kellegi tegelik karistuslik mõjutamine saab
toimuda vaid inimese hoiakute muutmise kaudu ja seega konkreetse isiku omadusi arvestades.
Seetõttu peabki karistuse eripreventiivse eesmärgi saavutamiseks (prognoosimaks milline
karistus võiks efektiivsemalt välistada edaspidi süütegude toimepanemist) arvestama ka
süüdlase isikut. Karistusregistri teatisest (VT tl 6) Taavi Türnpuu kohta nähtub, et isikul
puuduvad karistused. VTMS § 132 p 2 alusel tühistab kohus kohtuvälise menetleja Taavi
Türnpuu´le LS § 221 lg 1 järgi määratud karistuse osas ja teeb selles osas uue otsuse. Kohtu
hinnangul on põhjendatud isiku karistamine 15 trahviühiku ulatuses, s.o 60 (kuuskümmend)
eurot.



Leo Kunman
Kohtunik




                                                                                                3
4
