                          KOHTUOTSUS
                               EESTI VABARIIGI NIMEL

Kohus                             Harju Maakohus

Otsuse tegemise aeg ja koht       15.01.2016.a. Tallinnas Liivalaia kohtumajas

Kriminaalasja number              1-16-270 (kohtueelses menetluses 16230100226)

Kohtukoosseis                     Kohtunik Anne Rebane

Kohtuistungi sekretär             Merike Kunnus

Kriminaalasi                      Jana Mohnja süüdistuses KarS § 121 lg 2 p 2 järgi
                                  kokkuleppemenetluses (kiirmenetluse korras)

Abiprokurör                       Žanna Morozova

Süüdistatav                       Jana Mohnja

                                  isikukood: 49310094227, kodakondsus: Eesti, emakeel:
                                  eesti keel, põhiharidus, töökoht: puudub, elukoht: XXX;
                                  varem kohtulikult karistamata; tõkendit ei ole kohaldatud,
                                  kinni peetud 14.-15.01.2016.

Kaitsja                           vandeadvokaat Leelo Viil

RESOLUTSIOON                      Juhindudes KrMS § 2561, § 2564 lg 4, § 2565 lg 1 p 2, lg
                                  2, § 179 lg 1 p 2, § 180 lg 1, 3, § 306, § 313, § 248 lg 1 p
                                  5 kohus otsustas:

   1. Tunnistada Jana Mohnja (i.k. 49310094227) süüdi KarS § 121 lg 2 p 2 järgi
      kvalifitseeritud kuriteo toimepanemises ja mõista talle karistuseks 7 (seitse) kuud
      vangistust.
   2. Vastavalt KarS § 68 lg 1 arvata nimetatud karistusest maha kahtlustatavana
      kinnipidamise aeg – 14.-15.01.2016, s.o. 2 päeva. Seega on kandmata karistuse
      pikkus 6 kuud ja 28 päeva vangistust.
   3. KarS § 73 lg 1, 3 alusel jätta mõistetud karistus - vangistus 6 kuud ja 28 päeva -
      tingimisi täitmisele pööramata, kui Jana Mohnja ei pane talle kohtu poolt
      määratud 1 aastase katseaja jooksul toime uut tahtlikku kuritegu. Katseaja
      alguseks lugeda 15.01.2016.a.
   4. Vabastada Jana Mohnja kinnipidamiselt kohtusaalis.
   5. KrMS § 180 lg 1, § 175 lg 1 ja § 179 lg 1 p 2 alusel välja mõista Jana Mohnja’lt
      riigituludesse menetluskuludena:
    •   kaitsjatasu summas 120 eurot ja sundraha summas 322,5 eurot, s.o. kokku 442,5
        eurot.
    6. Võttes aluseks KrMS § 180 lg 3 tuleb Jana Mohnjal tasuda menetluskulud kokku
       summas 442,5 eurot ositi 12 kuu jooksul arvates kohtuotsuse jõustumisest
       alljärgneva graafiku alusel: esimese 11 kuu 15. kuupäevaks igakuiselt 37 eurot ja
       viimasel kuul 15. kuupäevaks 35,50 eurot Maksu- ja Tolliameti arveldusarvele
       EE351010052031000004 (SEB Pank), EE502200221014193355 (Swedbank),
       EE873300333499990003         (Danske     Bank     AS     Eesti    filiaal)   või
       EE401700017002872300 (Nordea Bank AB Eesti filiaal). Viitenumber on
       99916700003431. Selgitusse tuleb märkida kriminaalasja number, makse nimetus
       („Menetluskulud“) ja oma nimi.

        Kui rahalised nõuded pole täies ulatuses tähtaegselt tasutud, suunatakse nõuded
        täitemenetluse läbiviimiseks kohtutäiturile täitemenetluse seadustikus sätestatud
        korras. Kohtukulude tasumist tõendav dokument tuleb esitada Harju Maakohtu
        Liivalaia kohtumaja kriminaalkantseleile. Võttes aluseks KrMS § 424 ja § 423 võib
        süüdimõistetu mõjuvate põhjuste olemasolu korral taotleda elukohajärgselt
        täitmiskohtunikult kriminaalmenetluse kulude ja muude rahaliste nõuete tasumise
        tähtaja pikendamist või ajatamist kuni ühe aasta võrra.




Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.

KURITEO ASJAOLUD JA KOKKULEPPE SISU

Jana Mohnja’t süüdistatakse süüdistatakse KarS § 121 lg2 p 2 kvalifitseeritava kuriteo
toimepanemises, aga nimelt füüsilise vägivalla kasutamises isiku suhtes, kellega ta on lähisuhtes,
mis seisnes selles, et tema 14.01.2016 kella 05:00 paiku, viibides Tallinnas XXX asuvas korteris,
lõi oma elukaaslasele XXX ühe korra noaga selga ja ühe korra noaga vasakusse kätte, tekitades
XXX tugevat füüsilist valu ja vastavalt 14.01.2016 koostatud isiku läbivaatuse protokollile
marrastuse ja rebestushaava vasakul käel, rebestushaava selja vasakul poolel ning kriimustused näol
nina juures.

Oma tegevusega Jana Mohnja pani toime kehalise väärkohtlemise, s.o teise inimese tervise
kahjustamise, valu tekitanud muu kehalise väärkohtlemise, kui see on toime pandud lähisuhtes, s.o
KarS § 121 lg 2 p 2 järgi kvalifitseeritava kuriteo.


                                               2 (3)
15.01.2016.a. on abiprokurör Žanna Morozova, süüdistatav Jana Mohnja ja tema kaitsja
vandeadvokaat Leelo Viil sõlminud alljärgneva kokkuleppe:
prokurör nõuab kohtus süüdistatava Jana Mohnja karistamist KarS § 121 lg 2 p 2 järgi
vangistusega 7 kuud.
Kars § 68 lg 1 alusel arvestada karistusaja hulka tema vahi all viibitud aeg alates kinnipidamisest ,
so 14.01.2016 - 15.01.2016, s.o. 2 päeva . Seega jääb kandmata karistuseks 6 kuud ja 28 päeva
vangistust.

KarS § 73 lg 1, 3 alusel jätta mõistetud karistus - vangistus 6 kuud ja 28 päeva - tingimisi täitmisele
pööramata, kui Jana Mohnja ei pane talle kohtu poolt määratud 1 aastase katseaja jooksul toime uut
tahtlikku kuritegu.

Tulenevalt KrMS § 180 lõikest 1 on süüdimõistva kohtuotsuse korral süüdimõistetu kohustatud
hüvitama kriminaalmenetluses tekkinud menetluskulud. Kaitsjatasu on 120 eurot. Sellele lisandub
sundraha. KrMS § 179 lg 1 p 2 ja § 2565 lg 2 kohaselt on süüdimõistva kohtuotsusega kaasneva
sundraha suurus teise astme kuriteos süüdimõistva kohtuotsuse korral kiirmenetluses 322,50 eurot.



Anne Rebane
Kohtunik




                                                3 (3)
