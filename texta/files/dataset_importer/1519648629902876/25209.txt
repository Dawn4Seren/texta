                            KOHTUMÄÄRUS
Kohus                               Viru Maakohus

Määruse tegemise aeg ja koht        26. jaanuar 2016, Rakvere kohtumaja

Kohtuasja number                    4-15-8292

Kohtunik                            Kristel Vedro

Sekretär                           Raili Raja
Tõlk                               Tatjana Šibajeva
Kohtuasi                           Politsei-ja Piirivalveameti avaldus
                                   Natalja Abrajevale määratud rahatrahvi
                                   asendamiseks arestiga
Avalduse esitaja                   Politsei-ja Piirivalveamet
                                   Ida Prefektuur
Esindaja                           politseikapten Martin Rist
                                   e- post: ppa@politsei.ee

Võlgnik                             NATALJA ABRAJEVA (isikukood 49004015221),
                                    Elukoht xxxx
Kohtuistung                         26.01.2016


   RESOLUTSIOON

1. Rahuldada Politsei- ja Piirivalveameti Ida prefektuuri (registrikood 70008747, Rahu
38, 41588, Jõhvi) taotlus.

2. Asendada Ida Prefektuuri korrakaitsebüroo 24.07.2013 otsusega väärteoasjas nr:
2590, 13, 002046 Natalja Abrajevale narkootiliste ja psühhotroopsete ainete ning nende
lähteainete seaduse § 151 alusel määratud rahatrahv 25 trahviühiku ulatuses, so 100
eurot, 3 päevase arestiga.

3. KarS § 69 lg 1 alusel asendada Natalja Abrajevale mõistetud arest 5 (viie) tunni
üldkasuliku tööga, mille tegemise tähtajaks määrata 1 kuu.

Määruse ärakiri saata täitmiseks Politsei- ja Piirivalveameti Ida prefektuurile ja teadmiseks
Rakvere kohtutäiturile Kersti Vilbole.
Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

1.Politsei- ja Piirivalveameti Ida prefektuur esitas 02.10.2015 Viru Maakohtu Rakvere
kohtumajale taotluse ühes lisadega Natalja Abrajevale väärteoasjas nr: 2590, 13, 002046
määratud rahatrahvi asendamiseks arestiga.
Ida Prefektuuri korrakaitsebüroo 24.07.2013 otsusega määrati Natalja Abrajevale
narkootiliste ja psühhotroopsete ainete ning nende lähteainete seaduse § 151 alusel määratud
rahatrahv 25 trahviühiku ulatuses, so 100 eurot. Otsus jõustus 19.08. 2013.

2. Kuna Natalja Abrajeva ei tasunud rahatrahvi õigeaegselt vabatahtlikult, alustas Rakvere
kohtutäitur Kersti Vilbo tema suhtes väärteoasjas täitemenetluse nr 163/2013/1396.
Täitmisteade on võlgnikule kätte toimetatud allkirja vastu 15.10.2013. Kohtutäitur on
kontrollinud võlgniku vara olemasolu ning temale teadaolevatel andmetel puudub võlgnikul
ametlik töökoht. Võlgnikule kuuluvad pangakonto on arestitud, kuid neil puuduvad piisavad
rahalised vahendid. 24.09.2015 teatas kohtutäitur Kersti Vilbo kohtuvälisele menetlejale
eelnimetatud rahatrahvi täitmise võimatusest.

3. Sissenõudja Politsei- ja Piirivalveameti Ida prefektuur juhindus kohtule avalduse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

4. Võlgnik Natalja Abrajeva kinnitas kohtuistungil, et tal on rahatrahv tasumata ning ka
käesoleval ajal puuduvad tal rahalised vahendid selle tasumiseks. Natalja Abrajeva palus talle
asenduskaristusena mõistetav arest asendada üldkasuliku tööga.

5. VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti. Kui
süüdlasele määratud või mõistetud rahatrahv on kolm kuni üheksa trahviühikut, arvestatakse
rahatrahv üldkasuliku tööga asendamisel vastavaks ühele päevale arestile.

KarS § 69 lg 1 (alates 01.01.2015) sätestab, et kohus võib aresti või kuni kaheaastast
vangistust mõistes või käesoleva seadustiku §-s 73 või 74 sätestatud korras tingimisi
kohaldatud vangistust täitmisele pöörates asendada selle üldkasuliku tööga. Ühele päevale
arestile või vangistusele vastab üks tund üldkasulikku tööd, mida ei mõisteta vähem kui viis
tundi. Arest või vangistus asendatakse üldkasuliku tööga üksnes süüdlase nõusolekul.
6. Kohus, tutvunud kohtule esitatud taotluse ja selle lisadega, kuulanud ära võlgniku Natalja
Abrajeva leiab, et esitatud taotlus on seaduslikul alusel põhjendatult esitatud ja kuulub
rahuldamisele.

Kohus asendab Natalja Abrajevale Ida Prefektuuri korrakaitsebüroo 24.07.2013 otsusega
väärteoasjas nr: 2590, 13, 002046 Natalja Abrajevale narkootiliste ja psühhotroopsete ainete
ning nende lähteainete seaduse § 151 alusel määratud rahatrahv 25 trahviühiku ulatuses, so
100 eurot, 3 päevase arestiga.
7. KarS § 69 lg 1 alusel asendab kohus Natalja Abrajevale mõistetud aresti 5 tunni
üldkasuliku tööga, mille tegemise tähtajaks määratakse 1 kuu.


(allkirjastatud digitaalselt)
Kristel Vedro
kohtunik
