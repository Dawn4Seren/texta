                                                                   Tsiviilasi nr 2-16-103069




                         KOHTUOTSUS
                             EESTI VABARIIGI NIMEL
                                   Tagaseljaotsus

Kohus                            Tartu Maakohus
Kohtunik                         Heiki Kolk

Otsuse avalikult teatavaks       27.mail 2016, Võru kohtumaja
tegemise aeg ja koht
Tsiviilasja number               2-16-103069

Hagi ese                         OÜ Koduliising hagi A. R. vastu võlgnevuse nõudes
                                 667, 71 eurot
Tsiviilasja hind
Pooled ja nende esindajad        Hageja OÜ Koduliising, registrikood 10892531, asukoht
                                 Posti 30, Haapsalu, lepinguline esindaja H. S. ; e-
                                 post:helina.sild@liisi.ee;
                                 Kostja A. R. , isikukood: xxxxxxxxxxx, elukoht
                                 xxxxxxxxxxxxxxxxxxxxxxxx, xxxxxxxxxxxx maakond,
                                 registri kohaselt xxxxxxxxxxxxxxxxx maakond; tegelik
                                 viibimiskoht teadmata.

Menetluse liik                   Kirjalik menetlus
RESOLUTSIOON

1. Rahuldada OÜ Koduliising hagi A. R. vastu.
2. Välja mõista A. R. `ilt OÜ Koduliising kasuks 667, 71 eurot; millest laenu põhiosa
võlgnevus 540 eurot; intress 92, 13 eurot; viivis 20, 58 eurot ja võla sissenõudmise kulu 15
eurot.
3. Tunnistada kohtuotsus tagatiseta viivitamata täidetavaks.

Menetluskulude jaotus
4. Jätta menetluskulud A. R. kanda.
5. Välja mõista A. R. OÜ Koduliising kasuks menetluskulu 125 eurot.
Edasikaebamise kord

OÜ Koduliising võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel Tartu Maakohtu otsuse



                                                                                          1(3)
 avalikult teatavaks tegemisest, Tartu Ringkonnakohtule, kusjuures kaebus võidakse
 lahendada kirjalikus menetluses, kui kaebuses ei taotleta selle lahendamist istungil.

 A. R. võib esitada Tartu Maakohtule Võru kohtumajja tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja
 võib esitada sõltumata mõjuva põhjuse olemasolust, kui: 1) hagile vastamata jätmise puhul
 oli hagi kostjale või tema esindajale kätte toimetatud muul viisil kui isiklikult allkirja vastu
 üleandmisega või elektrooniliselt; 2) kohtuistungile ilmumata jätmise puhul oli kohtukutse
 toimetatud kostjale või tema esindajale kätte teisiti kui isiklikult allkirja vastu
 üleandmisega või kohtuistungil; 3) tagaseljaotsust ei võinud seaduse kohaselt teha. Kaja
 võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
 toimetatakse kätte avalikult, võib kaja esitada 30 päeva jooksul alates päevast, kui kostja
 sai tagaseljaotsusest või selle täitmiseks algatatud täitemenetlusest teada. Kui
 tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
 ilmunud eelistungile, tuleb kajale lisada kõik asja ettevalmistamise lõpuleviimiseks vajalik.
 Kajalt tuleb tasuda kautsjon summas, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1500 eurot (TsMS § 142 lg 2). Menetlusabi
 taotlemisel peab menetlusabi taotleja seaduses sätestatud tähtaja järgimiseks tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaja
 (TsMS § 187 lg 6).

KIRJELDAV JA PÕHJENDAV OSA
1. OÜ Koduliising esitas Tartu Maakohtusse hagi A. R. vastu 667, 71 euro nõudes, millest
laenu põhiosa võlgnevus 540 eurot; intress 92, 13 eurot; sesiusga 24.03.2016 viivis 20, 58
eurot ja menetluskulu meeldetuletuskirjade saatmise eest 15 eurot. Hageja nõue tuleneb
poolte vahel 31.07.2015 sõlmitud laenulepingu nr 0123507312 rikkumisest, mille kohaselt
väljastas laenuandja laenusaajale laenu 569 eurot, Comberra OÜ-lt kauba ostmiseks.
Laenuleping sõlmiti intressi- viivisemääraga 22 % aastas ehk 0,060% päevas. Laenulepingu
üldtingimuste p 1.3.2 kohaselt on laenuandjal õigus nõuda iga laenusaajale kirjaliku teate
lepingu rikkumise kohta teate saatmisel menetluskulu kuni 30 eurot. Hageja on oma nõude
põhjendamiseks kohtule esitanud ärakirjad laenulepingust koos laenu tagastamise
graafikuga, üldtingimustest, ülesütlemiseavalduse, võlgnevuse ja viivise arvestuse ning
võlgnevuse meeldetuletustest (tl 27-35).

Tsiviilkohtumenetluse seadustiku (TsMS) § 444 lõike 3 alusel jätab kohus käesolevast
otsusest välja kirjeldava ja põhjendava osa.

2. Hagimaterjalid ja kirjaliku vastuse nõue on kostjale avalikult kätte toimetatud avaldamisega
väljaandes Avalikud Teadaanded 29.03.2016. Kostja, kellele kohus andis kirjaliku vastuse
esitamise tähtaja, ei ole tähtaegselt kohtule vastanud. Hageja taotles hagiavalduses hagi
rahuldamist tagaseljaotsusega, kui kostja ei vasta kohtu poolt määratud tähtajaks.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele võlaõigusseaduse (VÕS) §-de 8 lg 2; 76 lg 1; 82 lg 2; 94 lg 1; 101 lg 1, 6 ;113 lg
1 alusel.

3. TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta
viivitamata täidetavaks.


                                                                                                2(3)
MENETLUSKULUD
4. TsMS § 162 lg 1 kohaselt kannab hagimenetluses kulud pool, kelle kahjuks otsus tehti.
Kohus, rahuldades hagi kostja kahjuks, jätab TsMS §-de 162 lg 1 alusel menetluskulud kostja
kanda.

Vastavalt TsMS § 174 lg-le 1 määrab kohus menetluskulude rahalise suuruse menetluskulude
jaotuse alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Hageja on taotlenud kostjalt välja mõista menetluskuluna
riigilõiv hagiavalduse esitamisel 125 eurot. TsMS § 138 lg 1, 2; § 139 lg 2 tulenevalt on
põhjendatud hageja menetluskuluna välja mõista hagiavalduse esitamisel vastavalt hagihinnale
tasutud riigilõiv 125 eurot.



/allkirjastatud digitaalselt/

Heiki Kolk
kohtunik




                                                                                             3(3)
