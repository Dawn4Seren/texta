                                        KOHTUMÄÄRUS
Kohus                             Pärnu Maakohus
Kohtunik                          Külli Mõlder
Määruse tegemise aeg ja koht      12.detsembril 2016.a. Kuressaare kohtumajas
Tsiviilasja number                2-16-16886
Tsiviilasi                        K R`i hagiR R`i vastu elatise nõudes
Menetlusosalised     ja nende Hageja: K R,
esindajad                     Kostja:R R,
Mille kohta määrus tehakse    Menetluse lõpetamine kompromissi kinnitamisega

RESOLUTSIOON
1. Lõpetada menetlus tsiviilasjas nr 2-16-16886 seoses kompromissi sõlmimisega ja kinnitada
   K R`i jaR R`i vahel sõlmitud kompromiss järgnevas:
   1.1. R Rmaksab oma täisealisele lapsele K R´ile ülalpidamiseks iga kuu 100 eurot elatist
        alates 09.11.2016 kuni tütar K R´i õpingute lõppemiseni või kuni tütar K 21-aastaseks
        saamiseni.
   1.2. R Rmaksab punktis 1.1 nimetatud elatise iga kuu 10. kuupäevaks K R´i
        arvelduskontoleXXXXXXXXX, märkides selgituseks „Elatis“.
   1.3. Poolte menetluskulud jäävad poolte endi kanda.
   1.4. K R ja R Ron teadlikud, et kui menetlus on lõpetatud, ei saa hageja uuesti pöörduda
        kohtusse sama nõudega sama kostja vastu samadel asjaoludel.
   1.5. R Ron teadlik, et kompromissi rikkumise korral on K R`il õigus pöörduda
        täitemenetluse seadustiku kohaselt kohtutäituri poole võlgnetava elatise summa
        sundkorras sissenõudmiseks.
2. Määrus saata pooltele.

MENETLUSKULUD
Kummagi poole menetluskulud jäävad tema enda kanda.

EDASIKAEBAMISE KORD
Käesoleva määrusele võib esitada määruskaebuse Tallinna Ringkonnakohtule Pärnu Maakohtu
Kuressaare kohtumaja kaudu 15 päeva jooksul käesoleva kohtumääruse kättesaamisest arvates.


MENETLUSE KÄIK
Pärnu Maakohtu Kuressaare kohtumaja menetluses on K R`i hagiR R`i vastu elatise nõudes.
07.12.2016 ja 12.12.2016 on pooled esitanud kohtule kompromisslepingu, millest lähtuvalt on
pooled kokku leppinud elatise suuruses, maksmise viisis ja tähtaegades, paludes kohtul kompromiss
kinnitada ja tsiviilasja menetluse lõpetada.

KOHTU SEISUKOHT
1. Kohus leiab, et vaidluse lõpetamine kompromissi sõlmimisega on poolte seadusest tulenev õigus
(TsMS § 206 lg 2). Poolte sõlmitud kompromiss ei ole vastuolus heade kommete ega seadusega, ei
riku avalikku huvi ning seda on võimalik täita. Kohus korrigeerib kompromissi selguse ja üheselt
mõistetavuse huvides selle sõnastust, jättes kompromissi sisu muutmata, kinnitab poolte vahel
sõlmitud kompromisslepingu ja lõpetab tsiviilasja menetluse tuginedes TsMS §-de 428 lg 1 p 4 ja §
430 sätetele.

2. Kompromissi vabatahtliku mittetäitmise korral või mittenõuetekohase täitmise korral on hagejal
õigus nõuda kompromissi sundtäitmist Täitemenetluse seadustikus ettenähtud korras.
3. Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel menetlust lõpetavas määruses. TsMS § 168 lg 3 kohaselt kannavad pooled
kompromissi sõlmimisel oma menetluskulud ise, kui nad ei ole kokku leppinud teisiti. Antud juhul on
pooled on kompromisslepingus kokku leppinud, et menetluskulud jäävad poolte endi kanda.
4. Menetluse lõpetamise määruse peale võib TsMS § 433 lg 1 ja § 661 lg 2 alusel esitada
määruskaebuse 15 päeva jooksul määruse määruskaebuse esitajale kättetoimetamisest alates.


/allkirjastatud digitaalselt/
Külli Mõlder
Kohtunik
