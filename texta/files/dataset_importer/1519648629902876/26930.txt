                                                                                4-15-8671




                           KOHTUMÄÄRUS
Kohus                          Viru Maakohus

Määruse tegemise aeg ja koht   07. jaanuar 2016, Narva kohtumaja

Toimiku number                 4-15-8671 (930013000116, 930014000920)

Kohtunik                       Galina Jasnjuk

Kohtuistungi sekretär          Ilona Berezina

Tõlk                           Marina Davõdovitš

Avalduse esitaja               Maksu- ja Tolliamet
                               asukoht Lõõtsa 8a, 15176 Tallinn
Taotlus                        Taotlus rahatrahvi       asendamiseks   arestiga    Nikolai
                               Filatovi suhtes
Süüdlane/võlgnik               Nikolai Filatov
                               isikukood 37902263722, elukoht xxx.
Istungil osalenud isikud       Võlgnik                        Nikolai Filatov
Kohtuistungi toimumise aeg     30.10.2015, 07.01.2016

RESOLUTSIOON

Rahuldada Maksu- ja Tolliameti taotlused asendada Nikolai Filatovile määratud
rahatrahvid arestiga.

Asendada Nikolai Filatovile Maksu-ja Tolliameti alljärgnevate otsustega määratud
rahatrahvid 15 (viieteistkümne) päeva arestiga:
Maksu-ja Tolliameti Ida tollipunkti 28.05.2014 üldmenetluse otsusega väärteoasjas nr
930013000116 määratud rahatrahv 75 trahviühikut, so 300 (kolmsada) eurot;
Maksu-ja Tolliameti tollikorralduse osakonna Ida tollipunkti 19.05.2014 üldmenetluse
otsusega väärteoasjas nr 930014000920 määratud rahatrahv 75 trahviühikut, so 300
(kolmsada) eurot.

Asendada Nikolai Filatovile määratud arest üldkasuliku tööga. Nikolai Filatov on
kohustatud sooritama 15 (viisteist) tundi üldkasulikku tööd.

Määrata KarS § 69 lg 3 alusel üldkasuliku töö tegemise tähtajaks 6 (kuus) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

                                                                                      1(3)
                                                                                 4-15-8671
Nikolai Filatovi üldkasuliku töö tundide tegemist korraldab Politsei- ja Piirivalveameti Ida
prefektuuri Jõhvi politseijaoskonna ennetus-ja menetlustalituse vanemspetsialist Svetlana
Eemann (Rahu 38, 41588 Jõhvi, Ida-Virumaa; e-post: svetlana.eemann@politsei.ee, telefon
3372315).

KarS § 69 lg 6 alusel kui süüdlane hoiab üldkasulikust tööst kõrvale, ei järgi kontrollnõudeid või
ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.

Antud määrus edastada teadmiseks Maksu-ja Tolliametile, täitmiseks Nikolai Filatovile, pärast
kohtumääruse jõustumist Politsei- ja Piirivalveameti Ida prefektuuri Jõhvi politseijaoskonna
ennetus-ja menetlustalituse vanemspetsialist Svetlana Eemannile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates kohtumääruse
tegemisest.

Asjaolud

Nikolai Filatovit karistati Maksu- ja Tolliameti 28.05.2014 üldmenetluse otsusega väärteoasjas
nr 930013000116 tolliseaduse § 73 lg 1 järgi rahatrahviga 75 trahviühikut, so 300 eurot.
Kohtuvälise menetleja otsus jõustus 12.06.2014.
Samuti karistati Nikolai Filatovit Maksu- ja Tolliameti 19.05.2014 üldmenetluse otsusega
väärteoasjas nr 930014000920 tolliseaduse § 73 lg 1 järgi rahatrahviga 75 trahviühikut, so 300
eurot. Kohtuvälise menetleja otsus jõustus 03.06.2014.

13.10.2015 esitas Maksu- ja Tolliamet Viru Maakohtule avaldused nimetatud rahatrahvide
asendamiseks arestiga. Avalduste kohaselt palub sissenõudja Eesti Vabariik (Maksu- ja
Tolliameti kaudu, edaspidi maksuhaldur) otsustada väärteomenetluse seadustiku § 211 lg 1
alusel maksuhalduri 28.05.2014 trahviotsusega nr 930013000116, 19.05.2014 trahviotsusega nr
930014000920 määratud rahatrahvide asendamine arestiga. Trahviotsused on võlgnikule VTMS
§ 70 lg-st 4 tulenevalt loetud kättetoimetatuks. Seisuga 12.10.2015 on võlgnikul trahviotsused
üldsummas 600 eurot jätkuvalt tasumata. 10.06.2015 edastas maksuhaldur Viru Maakohtu Narva
kohtumajale kaks avaldust rahatrahvide asendamiseks arestiga, mis kohtumääruse alusel ka
rahuldati ning rahatrahvid asendati üldkasuliku tööga. Võlgnikul on veel tasumata 2 trahvinõuet
summas 600,00 eurot, mis on koostatud perioodil 19.05.2014 kuni 28.05.2014. Maksuhaldur on
kontrollinud võlgniku vara olemasolu – võlgnikule kuulub 1999 aasta sõiduk CHEVROLET
(registreerimismärgiga xxx). Maanteeameti päringust selgus, et sõidukil puudub kehtiv
liikluskindlustuspoliis, sõiduk on registrist ajutiselt kustutatud kuni 10.12.2016. Sõidukile on
seatud kohtutäiturite poolt käsutamise keelumärge. Maksuhalduri hinnangul on võlgnikule
kuuluvate sõidukite realiseerimine läbi kohtutäituri aeganõudev ning ei pruugi anda tulemust
kuna sõidukitele on seatud käsutamise keelumärge kolmanda isiku kasuks. Võlgniku
pangakontod on arestitud alates 30.06.2014, kuid arestimisetulemusena laekumisi rahatrahvi
nõude katteks toimunud ei ole. 2015. aastal alates veebruarist on Nikolai Filatovile väljamakseid
teinud Eesti Töötukassa kokku summas xxx eurot (kuus keskmiselt xxx eurot), Töötute
Adaptatsioonikeskus märtsis ja mais kokku summas xxx eurot (kuus keskmiselt xxx eurot) ja
jaanuaris MTÜ E summas xxx eurot. Rahvastiku registri andmetel on võlgnikul üks ülalpeetav.
Maksukorralduse seaduse § 131 lg 3 kohaselt ei kuulu füüsilise isiku maksuvõla sissenõudmisel

                                                                                              2(3)
                                                                                  4-15-8671
või tema pangakonto arestimisel maksuhalduri poolt igakuisele sissenõudmisele ega arestimisele
ühe kuupalga alammäära suuruse summa võlgniku ja iga tema ülalpeetava perekonnaliikme
kohta. Rahatrahvi nõude täitmine eelpool toodud põhjustel on võimatu. 12.10.2015 oli
maksuhalduril võlgnikuga telefoni vestlus, selgitati asenduskaristuse määramise võimalust.
Nikolai Filatovi ütluste kohaselt pole tal võimalust trahvi tasuda.

Viru Maakohtu Narva kohtumaja 30.10.2015 kohtumäärusega ühendati ühiseks menetluseks
väärteoasjad nr 4-15-8671 ja nr 4-15-8687. Põhiasjaks loeti väärteoasi 4-15-8671.

Menetlusosaliste seisukohad kohtuistungil

Kohtuistungil Nikolai Filatov tunnistas seda, et rahatrahvid on tasumata ning nõustus tegema
üldkasulikku tööd.

Maakohtu seisukoht

Kohus, vaadanud läbi esitatud taotluse ning kuulanud ära süüdlase selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 alusel teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.
Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.
Karistusseadustiku § 69 lg 1 alusel kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

Kohus leiab, et Maksu-ja Tolliameti taotlused võlgnikule Nikolai Filatovile määratud
rahatrahvide asendamiseks on põhjendatud ja kuuluvad rahuldamisele, sest võlgnikul puuduvad
rahalised vahendid, et rahatrahve tasuda.

Kohus on seisukohal, et Nikolai Filatovile Maksu-ja Tolliameti 28.05.2014 üldmenetluse
otsusega määratud rahatrahv 75 trahviühikut, so 300 eurot ja 19.05.2014 üldmenetluse otsusega
määratud rahatrahv 75 trahviühikut, so 300 eurot, kokku 150 trahviühikut, tuleb asendada
üldkasuliku tööga vastavalt KarS §-le 72. Rahatrahvi kümnele trahviühikule vastab üks päev
aresti, rahatrahvi arestiga asendamise korral on aresti alammäär üks päev (KarS § 72 lg 2,3),
seega kujuneb aresti pikkuseks 15 päeva. Kuna Nikolai Filatov on nõus tegema üldkasulikku
tööd ning KarS § 69 lg 1 kohaselt vastab ühele päevale arestile üks tund üldkasulikku tööd, siis
tuleb Nikolai Filatovil teostada 15 tundi üldkasulikku tööd.

(allkirjastatud digitaalselt)
Galina Jasnjuk
Kohtunik

                                                                                             3(3)
