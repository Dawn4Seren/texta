                         KOHTUOTSUS
                              EESTI VABARIIGI NIMEL




Kohus                                 Harju Maakohus

Otsuse tegemise aeg ja koht           23. detsember 2016, Harju Maakohtu Liivalaia
                                      kohtumaja

Kriminaalasja number                  1-16-10877 (16231601559)

Kohtunik                              Julia Vernikova

Tõlk                                  Maria Azman

Kohtuistungi sekretär                 Raivo Seppo

Kriminaalasi                          Eduard Telpti süüdistuses KarS § 199 lg 2 p 9 - §
                                      25 lg 2 järgi kokkuleppemenetluses

Prokurör                              Katrin Kabel

Süüdistatav                           Eduard Telpt, isikukood: 37204160276; elu- või
                                      asukoht ja aadress: XXXX; kodakondsus: Vene
                                      Föderatsiooni kodakondsus; emakeel: vene keel;
                                      haridus: keskharidus; töökoht või õppeasutus:
                                      puudub

                                      karistatus:       kriminaalkorras        karistamata,
                                      väärteokorras karistatud muuhulgas: 27.11.2015
                                      Põhja prefektuuri         kiirmenetluse otsusega
                                      väärteoasjas      nr    2315,15,010936       (väärteo
                                      toimepanemise aeg: 04.11.2015) KarS § 218 lg 1 -
                                      § 25 lg 2 järgi pisivarguse eest ja 04.10.2016 Põhja
                                      prefektuuri       otsusega       väärteoasjas      nr
                                      2316,16,010735 (väärteo toimepanemise aeg:
                                      03.10.2016) KarS § 218 lg 1 - § 251 järgi
                                      pisivarguse eest; tõkend: elukohast lahkumise
                                      keeld, kahtlustatavana kinni peetud 05.10.2016–
                                      06.10.2016
Kaitsja                                     Riine Lumiste (riigi õigusabi korras, isik ei
                                            soovinud kaitsja osavõttu kohtuistungile)


RESOLUTSIOON
Juhindudes KrMS-i §-st 248 lg 1 p 5 ja §-st 249, kohus otsustas:

  1. Süüdi tunnistada Eduard Telpt KarS § 199 lg 2 p 9 - § 25 lg 2 järgi ja karistuseks
     mõista 2 (kaks) kuud vangistust.

  2. KarS § 68 lg 1 alusel arvata karistusaja hulka eelvangistuses viibitud aeg
     05.10.2016–06.10.2016, s.o 2 päeva, lugedes kandmisele kuuluvaks karistuseks 1
     (üks) kuu ja 28 (kakskümmend kaheksa) päeva vangistust.

  3. KarS § 73 lg 1, 3 alusel jätta mõistetud karistus tingimisi täielikult täitmisele
     pööramata, kui Eduard Telpt ei pane 1 (ühe) aasta pikkuse katseaja jooksul toime
     uut tahtlikku kuritegu.

  4. KarS § 78 lg 1 alusel lugeda katseaja alguseks 23.12.2016.

  5. Tõkend – elukohast lahkumise keeld – tühistada kohtuotsuse jõustumisel.

  6. Asitõendid
        • CD-plaat, mis asub kriminaalasja materjalide juures – jätta KrMS § 126 lg
            3 p 1 alusel kohtuotsuse jõustumisel kriminaalasja materjalide hulka.
  7. Menetluskulud
     KrMS § 180 lg 1 alusel mõista Eduard Telptilt välja järgmised menetluskulud:
       • sundraha II astme kuriteos süüdimõistmise korral 645 (kuussada
           nelikümmend viis) eurot;
       • kaitsjatasu kohtueelses menetluses 96 (üheksakümmend kuus) eurot.

KrMS § 180 lg 3 alusel määrata, et Eduard Telptil tuleb menetluskulud, s.o kokku 741
(seitsesada nelikümmend üks) eurot, tasuda ositi 12 kuu jooksul alates kohtuotsuse
jõustumisest, tasudes igakuiselt vähemalt 61,75 eurot.

Riigi kasuks välja mõistetud menetluskulud tuleb tasuda Maksu- ja Tolliameti arveldusarvele
EE351010052031000004          SEB      Pank,       EE502200221014193355         Swedbank,
EE873300333499990003 Danske Bank või EE401700017002872300 Nordea Pank.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.

Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul
tuleb kanda ka kohtuotsuse täitmisega seonduvad kulud. Juhul, kui isik tasub rahalise karistuse
ja/või menetluskulud igakuiste osamaksetena maksegraafiku alusel, kuid jätab osamakse
tähtaegselt tasumata, maksegraafik tühistub.




                                               2
Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioon esitatakse Tallinna Ringkonnakohtule kirjalikult viieteistkümne päeva
jooksul, alates päevast, mil kohtumenetluse poolel on võimalik kohtus tutvuda kohtuotsusega.
Apellatsiooni võib otsuse teinud kohtule esitada ka faksi teel. Vahistatud süüdistatav või tema
kaitsja võivad esitada apellatsiooni kohtuotsuse koopia kätteandmisele järgnevast päevast alates
viieteistkümne päeva jooksul.

KOHTUOTSUSE PÕHIOSA
I Süüdistus

Eduard Telpti süüdistatakse selles, et tema, olles Põhja prefektuuri 27.11.2015 otsusega
karistatud väärteokorras 04.11.2015, KarS § 218 lg 1 - § 25 lg 2 järgi kvalifitseeritava
pisivarguse toimepanemise eest ning Põhja prefektuuri 04.10.2016 otsusega karistatud
väärteokorras 03.10.2016 KarS § 218 lg 1 - § 251 järgi kvalifitseeritava pisivarguse
toimepanemise eest, uuesti 05.10.2016 kella 12.54 ajal Tallinnas, aadressil Tööstuse 101 asuvas
Rimi Eesti Food AS-ile kuuluvas kaupluses võõra vallasasja äravõtmisega selle ebaseadusliku
omastamise eesmärgil üritas varastada kauplusele kuuluvat kaupa: 1 pudel 0,5-liitrist „Pipra
Napsu“ maksumusega 8.79 eurot. Nimetatud kaubaga möödus kassadest, jättes kauba eest
tahtlikult tasumata. Kuritegu jäi lõpule viimata tema tahtest olenematutel põhjustel, kuna
Eduard Telpt peeti kinni turvatöötaja poolt.

Seega Eduard Telpt, võõra vallasasja äravõtmise katsega selle ebaseadusliku omastamise
eesmärgil, mis on toime pandud süstemaatiliselt, pani toime KarS § 199 lg 2 p 9 - § 25 lg 2 järgi
kvalifitseeritava kuriteo.

II Kokkuleppe sisu

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.

KarS § 199 lg 2 p 9 - § 25 lg 2 järgi ettenähtud kuriteo toimepanemise eest nõuab prokurör
kohtus Eduard Telpti süüditunnistamist ning karistamist 2 kuu pikkuse vangistusega.

KarS § 68 lg 1 alusel arvata karistusaja hulka eelvangistuses viibitud aeg 05.10.2016–
06.10.2016, s.o 2 päeva, mõistes lõplikuks karistuseks 1 kuu ja 28 päeva vangistust.

KarS § 73 lg 1, 3 alusel mitte pöörata Eduard Telpti karistust täielikult täitmisele, kui ta 1-
aastase katseaja jooksul ei pane toime uut tahtlikku kuritegu.

Süüdistatavale on selgitatud, et vastavalt KrMS §-le 180 lg 1 hüvitab süüdimõistva kohtuotsuse
korral menetluskulud süüdimõistetu. Süüdistatavale on selgitatud, et süüdimõistva kohtuotsuse
korral peab ta tasuma:

                                                3
    -   kaitsjatasu summas 96 eurot;
    -   sundraha summas 645 eurot.

Menetluskulud, kokku summas 741 eurot, tuleb tasuda KrMS § 180 lg 3 alusel ositi 12 kuu
jooksul.

III Kohtu seisukoht

Kokkulepe oli süüdistatavale arusaadav.

Prokurör jäi sõlmitud kokkuleppe juurde. Süüdistatav loobus kaitsja osalemisest kohtuistungil.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on seisukohal, et Eduard Telpt on sõlminud
kokkuleppe oma tõelise tahte kohaselt. Kriminaalasjas kogutud tõendid annavad aluse Eduard
Telpt süüdi tunnistada KarS § 199 lg 2 p 9 - § 25 lg 2 järgi ning mõista talle karistus vastavalt
kokkuleppele.

/allkirjastatud digitaalselt/

Julia Vernikova
kohtunik




                                               4
