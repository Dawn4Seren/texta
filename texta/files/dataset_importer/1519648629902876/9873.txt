                          KOHTUOTSUS
                              EESTI VABARIIGI NIMEL

Kohus                             Tartu Maakohus

Otsuse kuulutamise aeg ja koht    14. oktoober 2015.a, Võru kohtumaja

Kriminaalasja nr                  1-15-8434 (15286000374)

Kohtunik                          Marju Persidskaja

Kohtuistungi sekretär             Merle Vaaks

Kriminaalasi                      Kalev Põllu (Põld) süüdistuses KarS § 424 järgi
                                  kiirmenetluse korras kokkuleppemenetluses

Prokurör                          Meelis Juursoo

Süüdistatav                       Kalev Põld, isikukood 36903106524, Eesti Vabariigi
                                  kodanik, emakeel: eesti keel, haridus: keskeriharidus,
                                  elukoht:                                          xxxxx-
                                  xxxxxxxxxxxxxxxxxxxxxxxxxxxxxxxxxxxxxxxxx,
                                  töötu, varem kriminaalkorras karistatud, viimati
                                  - Tartu Maakohtu 26.09.2012.a otsusega KarS § 424
                                      järgi 3-kuulise vangistusega tingimisi kolmeaastase
                                      katseajaga,       lisakaristusena      mootorsõiduki
                                      juhtimisõiguse äravõtmine 4 kuuks.
                                  - Tartu Maakohtu 23.10.2014.a otsusega KarS § 424
                                      järgi 5-kuulise vangistusega. KarS § 65 lg 2 alusel
                                      mõistetud lõplik liitkaristus 8 kuud vangistust, mis
                                      asendati KarS § 69 alusel 480 tunni üldkasuliku tööga
                                      tähtajaga 1 aasta, lisakaristusena mootorsõiduki
                                      juhtimisõiguse äravõtmine 7 kuuks. 13.10.2015.a
                                      seisuga on sooritamata 60 ÜKT tundi.
                                  Tõkend - ei ole kohaldatud.

Kaitsja                           Katrin Jenssen (asenduskaitsja)

Juhindudes KrMS §-dest 2561, 2565 lg 1 p 2, 248 lg 1 p 5, 249, 313 kohus
otsustas:

1. Süüdi tunnistada Kalev Põld KarS § 424 järgi ning karistuseks mõista 1 (üks) aasta
   vangistust.
   KarS § 68 alusel arvestada Kalev Põllu (Põld) eelvangistuses viibitud aeg 12.10.2015.a
   - 14.10.2015.a, so 3 (kolm) päeva karistusaja hulka ning lugeda Kalev Põllu (Põld)
   poolt kandmisele kuuluvaks karistuseks 11 (üksteist) kuud ja 27 (kakskümmend
   seitse) päeva vangistust.

   KarS § 65 lg 2 alusel suurendada mõistetud karistust Tartu Maakohtu 23.10.2014.a
   otsusega nr 1-14-8803 mõistetud karistuse ärakandmata osa, so 1 (ühe) kuu vangistuse
   võrra ning mõista Kalev Põllule (Põld) liitkaristuseks kohtuotsuste kogumis 1 (üks)
   aasta ja 27 (kakskümmend seitse) päeva vangistust.

   KrMS § 414 lg 2 alusel arvestada karistuse kandmise aja algust alates päevast, millal
   Kalev Põld saabub vanglasse karistust kandma.

   KrMS § 414 lg 1 kohaselt, kui süüdimõistetut ei ole võetud kohtumenetluse ajaks vahi alla,
   saadab kohtulahendit täitmisele pöörav maakohus süüdimõistetule täitmisplaani järgi
   koostatud teatise selle kohta, mis ajaks ja millisesse vanglasse ta peab karistuse kandmiseks
   ilmuma.

   KrMS § 414 lg 3 kohaselt, kui süüdimõistetu ei ilmu määratud ajaks vanglasse
   vangistust kandma, edastab vangla Politsei- ja Piirivalveametile sundtoomise
   taotluse.

   KarS § 50 lg 1 p 1 alusel võtta lisakaristusena Kalev Põllult (Põld) ära mootorsõiduki
   juhtimise õigus 1 (üheks) aastaks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 30. oktoobril
   2015.a.
   Liiklusseaduse § 127 kohaselt on isik, kelle suhtes on jõustunud juhtimisõiguse äravõtmise
   otsus, kohustatud 5 (viie) tööpäeva jooksul otsuse jõustumisest arvates loovutama oma
   juhiloa Maanteeameti liiklusregistri büroosse.

   KarS § 55 lg 1 kohaselt laieneb KarS § 50 lg 1 p 1 alusel määratud lisakaristus koos
   vangistusega põhikaristuse kandmise kogu ajale ja lisaks kohtuotsusega määratud
   tähtajale.

2. Menetluskulud:

KrMS §-de 175 lg 1 p 4, 9; § 179 lg 1 p 2, 180 lg 1, 189 lg 2 ja 2565 lg 2 alusel mõista Kalev
Põllult (Põld) välja menetluskulu järgmiselt:

       sundraha 292,50 (kakssada üheksakümmend kaks eurot ja viiskümmend senti)
       eurot;
       kaitsjatasu 183.12 (ükssada kaheksakümmend kolm eurot ja kaksteist senti) eurot.

Riigi kasuks välja mõistetud menetluskulu kokku 475,62 (nelisada seitsekümmend viis
eurot ja kuuskümmend kaks senti) eurot tuleb tasuda 30 (kolmekümne) päeva jooksul
pärast    kohtuotsuse     jõustumist   Maksu-    ja     Tolliameti     arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300



                                             2 (4)
Nordea Bank AB Eesti filiaal, märkides ära viitenumbri 99915700072418 ning selgituse
“Kalev Põld, otsus nr 1-15-8434, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või pidi
teada saama.

KOHTUOTSUSE PÕHIOSA

Kalev Põldu süüdistatakse selles, et tema 12.oktoobril 2015a. kella 10:20 ajal juhtis Võru
maakonnas Vastseliina vallas Tallinn-Tartu-Võru-Luhamaa maantee 269.kilomeetril
mootorsõidukit Mercedes-Benz C180 registreerimismärgiga xxxxxxxx alkoholijoobes so
alkoholisisaldus K.Põllu väljahingatavas õhus tõendusliku alkomeetriga mõõdetuna oli 1,17
mg/l (-/+ 0,10 mg/l) kohta. Antud teoga rikkus Kalev Põld Liiklusseaduse § 33 lg 11 p 2; § 69
lg 1 nõudeid, mille kohaselt juht ei tohi olla alkoholijoobes.

Seega pani Kalev Põld toime KarS § 424 järgi kvalifitseeritava kuriteo – mootorsõiduki
juhtimise joobeseisundis.

Kiirmenetluses sõlmitud kokkuleppe kohaselt nõuab prokurör KarS §-s 424 ettenähtud
kuriteo toimepanemise eest Kalev Põllule karistuseks 1 aasta vangistust. KarS § 68 lg 1 alusel
lugeda mõistetavast karistusest kantuks eelvangistuses viibitud aeg 12.10.2015.a -
14.10.2015.a, s.o 3 päeva. KarS § 65 lg 2 alusel suurendades mõistetavat 11 kuu ja 27 päevast
vangistuskaristust Tartu Maakohtu 23.10.2014.a otsuse järgi mõistetud karistuse ärakandmata
osa (tegemata üldkasuliku töö osas), so 1 kuu vangistuse võrra, mõista Kalev Põllule
liitkaristuseks vangistus 1 aasta ja 27 päeva.

KarS § 50 lg 1 alusel lisakaristusena võtta Kalev Põllult ära mootorsõiduki juhtimise õigus 1
aastaks.

Kohtu seisukoht kokkuleppe osas

Kokkulepe oli süüdistatavale arusaadav ja ta jäi kohtus selle juurde. Kaitsja ja prokurör jäid
sõlmitud kokkuleppe juurde.



                                              3 (4)
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on veendumusel, et süüdistatav on sõlminud
kokkuleppe oma tõelise tahte kohaselt.

Kriminaalasjas kogutud tõendid annavad aluse Kalev Põllu süüdi tunnistada KarS § 424 järgi
ja mõista talle karistus vastavalt kokkuleppele.

KrMS § 414 lg 1 kohaselt, kui süüdimõistetut ei ole võetud kohtumenetluse ajaks vahi alla,
saadab kohtulahendit täitmisele pöörav maakohus süüdimõistetule täitmisplaani järgi koostatud
teatise selle kohta, mis ajaks ja millisesse vanglasse ta peab karistuse kandmiseks ilmuma.

KrMS § 414 lg 2 kohaselt karistuse kandmise aja algust tuleb arvestada päevast, millal Kalev
Põld saabub vanglasse vangistust kandma.

KrMS § 414 lg 3 kohaselt, kui süüdimõistetu ei ilmu määratud ajaks vanglasse vangistust
kandma, edastab vangla Politsei- ja Piirivalveametile sundtoomise taotluse.

Kohtu seisukoht menetluskulu osas

Kalev Põllu menetluskuluks on määratud kaitsjale kohtueelses menetluses makstud tasu 133,92
eurot ning kohtumenetluses makstud tasu istungil esindamise eest 49,20 eurot, so kaitsjatasu
kokku 183.12 eurot. Samuti on menetluskuluks süüdimõistva kohtuotsusega kaasnev sundraha,
milleks on teise astme kuriteo toimepanemises süüdimõistmise korral 1,5 kuupalga alammäära,
s.o 585 eurot (alates 1. jaanuarist 2015.a on kuupalga alammäär 390 eurot), mida tuleb KrMS
§ 2565 lg 2 alusel vähendada poole võrra.

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 175 lg 1 p-de 4, 9, § 179 lg 1 p 2, § 180 lg 1, § 2565 lg 2 alusel nõuab kohus Kalev
Põllult riigituludesse kriminaalmenetluse kulud: sundraha 292,50 eurot ning määratud kaitsjale
makstud tasu 183,12 eurot, so menetluskulu kokku 475,62 eurot.



/allkirjastatud digitaalselt/
Marju Persidskaja
kohtunik




                                            4 (4)
