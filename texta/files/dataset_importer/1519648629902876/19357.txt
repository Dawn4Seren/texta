                            KOHTUOTSUS
Kohus                     Harju Maakohus (Liivalaia kohtumaja)

Otsuse tegemise aeg ja     05.04.2016 Tallinnas

koht

Väärteoasja number        4-16-1913 (2317,15,007630)

Kohtukoosseis             Kohtunik Janika Kallin

Kohtuistungi tõlk          Julia Zautina

Väärteoasi                 Maksim Gluhovi väärteoasi narkootiliste ja psühhotroopsete ainete
                           ning nende lähteainete seaduse (NPALS) § 151 lg 1 järgi.

Kohtuväline menetleja      Politsei-   ja   Piirivalveamet   Põhja   Prefektuur       Lääne-Harju
                           politseijaoskond; asukoht: Rahumäe tee 6/1 Tallinnas; kohtuistungil
                           osales volitatud esindaja Oleg Klok

Menetlusalune isik        Maksim Gluhov
                          isikukood: 38004020303; kodakondsus: määratlemata; emakeel: vene
                          keel; töökoht: puudub; elukoht: XXX. Varem nii kriminaal-kui ka
                          väärteokorras karistatud.

RESOLUTSIOON
Juhindudes väärteomenetluse seadustiku (VTMS) § 111, 113 lg 2 kohus o t s u s t a s:

   1. Süüdi mõista Maksim Gluhov NPALS § 151 lg 1 järgi ja karistada arestiga 10 (kümme)
      päeva.
   2. Arest peab olema kantud hiljemalt 09.05.2016. Tähtaegselt aresti kandmisele
      mitteilmumise korral kohaldada XXXsuhtes sundtoomist arestimajja.
   3. Aresti kandmise kohaks määrata Põhja Prefektuuri Arestimaja (Rahumäe tee 6,
      Tallinn).
   4. Välja mõista Maksim Gluhovilt riigi tuludesse ekspertiisitasu 71,00 eurot.
   5. Nõude tasumiseks vajalikud andmed edastatakse eraldi dokumendis. Kui
      menetluskulud ei ole tähtaegselt tasutud, suunatakse nõue täitemenetluse läbiviimiseks
      kohtutäiturile täitemenetluse seadustikus sätestatud korras.




                                                                                               1
 Edasikaebamise kord
 Kohtuotsuse peale saab apellatsiooni korras kaevata Tallinna Ringkonnakohtule.
 Apellatsiooniõiguse kasutamise soovist tuleb kohtule teatada 7 päeva jooksul alates
 kohtuotsuse lõpposa kuulutamisest.
 Apellatsiooniõiguse kasutamise korral tuleb apellatsioon Tallinna Ringkonnakohtule esitada
 15 päeva jooksul alates päevast, mil kohtuotsus on Harju Maakohtu Liivalaia kohtumaja
 kriminaalkantseleis tutvumiseks kättesaadav.
 Kohtuotsus on kättesaadav 05.04.2016.a.


Asjaolud:
Politsei- ja Piirivalveameti Põhja Prefektuuri Lääne-Harju politseijaoskonna poolt 22.02.2016
koostatud väärteoprotokolli nr AB1440883 kohaselt oli Maksim Gluhov 26.07.2015 kella 15.58 ajal
Tallinnas, E. Vilde tee 98 juures eelnevalt tarvitanud narkootilist või psühhotroopset ainet ilma arsti
ettekirjutuseta. Menetlusalune isik rikkus NPALS § 3 lg 1, pannes toime NPALS § 151 lg 1 järgi
kvalifitseeritava väärteo.

Menetlusosaliste seisukohad:
Kohtuväline menetleja: leidis, et menetlusalusele isikule süüksarvatav NPALS § 151 lg 1 järgi
kvalifitseeritud väärtegu on asjas kogutud tõenditega kinnitust leidnud. Kohtuväline menetleja palus
Maksim Gluhov süüdi mõista NPALS § 151 lg 1 järgi kvalifitseeritavas väärteos ning taotles tema
karistamist arestiga 15 päeva. Kohtuvälise menetleja hinnangul on põhjendatud isikule aresti
määramine: isik on eelnevalt korduvalt väärteokorras karistatud, kuid mingeid järeldusi ta sellest
teinud ei ole, jätkab väärtegude toimepanemist. Lisaks tuleb isikult välja mõista menetluskulu.

Menetlusaluse isiku seisukoht:
Menetlusalune isik ei taotlenud asjas protokolli koostamist. Isik märkis, et ei mäleta toimunust
midagi; karistuse osas märkis M. Gluhov, et eelmine arest – 15 päeva – oli tal 2 rikkumise eest.
Menetleja taotletud 15-päevane arest ühe rikkumise eest tundub liialt range. Isik rõhutas, et ta on küll
viibinud kinnipidamisasutuses, kuid seadusega pahuksisse pole väga pikka aega sattunud.

Kohtu seisukoht:
Menetlusalusele isikule heidetakse ette NPALS § 151 lg 1 järgi kvalifitseeritud väärteo toime
panemist. Kohtu arvates on tegu tõendatud ja õigesti kvalifitseeritud. Arvestades narkootilise aine
tuvastamist organismis loeb kohus tõendatuks isiku poolt narkootikumide tarvitamise 26.07.2015.a.
Mistahes asjaolusid, mille alusel kohus võiks väita, et menetlusaluse isiku narkojoove oli tekkinud
muul moel, kui narkootikumi ise tarbides, käesoleval juhul väärteoasja materjalidest ei nähtu.
26.07.2015.a Joobeseisundi tuvastamise saatekirjast nähtub, et 26.07.2015 suunati Maksim Gluhov
ekspertiisi, millega tuvastati tema uriinist fentanüül, metadoon, alprasolaam, klonasepaam,
metaboliit, tetrahüdrokannabinool ning metaboliit ainete sisaldust.

Sotsiaalministri 18.mai 2005 määruse nr 73 järgi „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse tingimused
ja kord ning narkootiliste ja psühhotroopsete ainete nimekirjad“ § 3 lg 1 järgi on narkootilised ja
psühhotroopsed ained määruse lisas 1 kehtestatud nimekirjas loetletud ained ja nende ainete
isomeerid, estrid, eetrid ja soolad ning nimetatud aineid sisaldavad ravimid. Fentanüül, metadoon,
alprasolaam, klonasepaam, metaboliit, tetrahüdrokannabinool ning metaboliit kuuluvad narkootiliste
ja psühhotroopsete ainete nimekirja ning on seega narkootilised ained.


                                                                                                      2
Väärteoasja materjalidest ei nähtu, et menetlusalusel isikul oli olemas arsti ettekirjutus tema
organismis tuvastatud aine tarvitamiseks. Kuna sellise loa eeldamiseks puudub alus, tuleb lugeda
tõendatuks loa puudumine. Kohtu hinnagul on süütegu toime pandud kavatsetusega, kuivõrd ta on
tarvitanud narkootikume teadlikult, seega seadnud eesmärgiks süüteokoosseisule vastava asjaolu
teostamise ning teab, et see saabub või vähemalt peab seda võimalikuks. Teo õigusvastasust
välistavad asjaolud puuduvad. Isik on süüvõimeline ning süüd välistavad asjaolud puuduvad.

Karistus:
KarS § 56 järgi on karistamise aluseks isiku süü; karistuse mõistmisel arvestatakse kergendavaid ja
raskendavaid asjaolusid, tahtluse ja ettevaatamatuse liiki teo toimepanemisel, samuti võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.
NPALS § 151 lg 1 järgi on narkootilise või psühhotroopse aine arsti ettekirjutuseta tarvitamine
väärtegu, mille toimepanemise eest võib isikut karistatada rahatrahviga kuni 300 trahviühikut või
arestiga. Maksim Gluhov pani NPALS § 151 lg 1 järgi kvalifitseeritava teo toime kavatsetult.
Karistust kergendavad ning raskendavad asjaolud puuduvad. Kohtu hinnangul ei ole Maksim
Gluhovile trahvi määramine või siis ühiskondliku kasuliku töö kohaldamine põhjendatud, kuna
Maksim Gluhovit on varasemalt samalaadse väärteo toimepanemise eest korduvalt karistatud.
Eelnevalt mõistetud karistused oma eesmärki täitnud ei ole. Kohtu hinnangul on käesoleval ajal
ainuvõimalikuks mõjutusvahendiks arest. Kohus leiab, et Maksim Gluhov tuleb süüdi mõista NPALS
§ 151 lg 1 järgi ja karistada arestiga 10 päeva. Arest peab olema kantud hiljemalt 09.05.2016.
Tähtaegselt aresti kandmisele mitteilmumise korral kohaldada XXXsuhtes sundtoomist arestimajja;
aresti kandmise kohaks määrata Põhja Prefektuuri Arestimaja (Rahumäe tee 6, Tallinn).

Tulenevalt VTMS § 38 lg 1 ja KrMS § 173 lg 1 p 3 alusel kuulub Maksim Gluhovilt välja mõistmisele
menetluskulu, s.o ekspertiisitasu summas 71,00 eurot. Nõude tasumiseks vajalikud andmed
edastatakse eraldi dokumendis. Kui menetluskulud ei ole tähtaegselt tasutud, suunatakse nõue
täitemenetluse läbiviimiseks kohtutäiturile täitemenetluse seadustikus sätestatud korras.



Kohtunik:
/allkirjastatud digitaalselt/




                                                                                                 3
