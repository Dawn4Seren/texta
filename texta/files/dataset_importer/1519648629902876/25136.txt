                         TARTU MAAKOHUS

                                KOHTUOTSUS
                                  EESTI VABARIIGI NIMEL


Otsuse tegemise koht ja aeg         Viljandi kohtumaja                        27. jaanuar 2016
Kriminaalasi                        kriminaalasi nr 15284000553; kohtuasi nr 1-16-464
(number ja nimetus)                 riik versus Talis Sallo
Asja lahendamine                    kohtuistung kokkuleppemenetluses
Kohtukoosseis                       kohtunik Toomas Lillsaar
Kohtuistungi sekretär               Irina Meremaa
Prokurör                            Triin Tumala
Süüdistatav                         Talis Sallo (isikukood 38201256048; elukoht xxxx-xxxx
                                    x-x xxxx xxxx xxxxxxxxxx )
                                    karistusseadustik (KarS) § 424 (Mootorsõiduki, maastiku-
Süüdistus
                                    sõiduki ja trammi juhtimine joobeseisundis) järgi

RESOLUTSIOON
(Kohtuotsuse resolutiivosa)

      Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Talis Sallo süüdi KarS § 424 järgi ja mõista talle karistusena vangistus 4 (neli)
    kuud; KarS § 65 lg 2 alusel suurendada käesoleva kohtuotsusega Talis Sallole mõistetud
    karistust Tartu Maakohtu 20. novembri 2015 otsusega Talis Sallole mõistetud karistuse ära-
    kandmata osa, s. o vangistuse 6 kuud võrra ning mõista Talis Sallole liitkaristusena vangistus
    10 (kümme) kuud; KarS § 68 alusel arvata eelvangistuse aeg 2 päeva mõistetud vangistuse
    aja hulka ja lugeda Talis Sallol kandmata karistuseks vangistus 9 (üheksa) kuud 28
    (kakskümmend kaheksa) päeva; Talis Sallole karistusena mõistetud vangistuse kandmise
    alguseks lugeda kahtlustavana kinnipidamine 07. detsember 2015; tõkend vahistamine jätta
    Talis Sallol kohtuotsuse täitmise tagamiseks muutmata.
Muud otsustused
2. Kriminaalmenetluse kulude ja muude kriminaalmenetluses kohaldatavate abinõude osas:
2.1 välja mõista riigi kasuks Talis Sallolt kriminaalmenetluse kulu 741 (seitsesada nelikümmend
    üks) € (sundraha 645 €, õigusabi tasu 96 €); määrata väljamõistetud kriminaalmenetluse
    kulud tasumisele ositi järgmiselt: 1) alates 2016 a veebruari kuust igakuise menetluskulu osa
    61 (kuuskümmend üks) € 75 senti tasumine, kuni menetluskulude täieliku tasumiseni; 2) igas
    kuus tasutava menetluskulu osa tasumistähtaeg kuu 30-s kuupäev; 3) tähtaegselt kohtu
    määratud menetluskulu osa tasumata jätmisel või kokkuvõttes tasumise graafikujärgse
    võlgnevuse korral, lugeda tähtaeg saabunuks menetluskulu tasumisele tervikuna;
2.2 Talis Sallole õigusabi osutamisega seonduv advokaadi sõidukulu 54.72 € (koos
    käibemaksuga) jätta riigi kanda.
Otsusele edasikaebamine ja otsuse täitmine
3. Kohtu selgitused:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Maakohtu
    Viljandi kohtumaja kaudu Tartu Ringkonnakohtule kirjaliku apellatsiooni esitamisega
    viieteistkümne päeva jooksul, alates kohtuotsuse resolutiivosa kuulutamisest; apellatsiooni-
    õiguse kasutamise soovist tuleb teatada Tartu Maakohtu Viljandi kohtumaja kaudu kirjalikult
    seitsme päeva jooksul, alates kohtuotsuse kuulutamisest; vahistatud süüdistatav või tema
    kaitsja võib esitada apellatsiooni süüdistatavale kohtuotsuse koopia kätteandmisele
    järgnevast päevast alates 15 päeva jooksul;
3.2 kriminaalmenetluse kulude hüvitamise ja väljamõistmise peale võib KrMS § 189 lg 3
    kohaselt vaidlustada kohtuotsusest eraldi määruskaebuse esitamisega (KrMS §-de 383 –
    392);
3.3 kohtuotsus jõustub edasikaebe (apellatsiooni) tähtaja möödumisel;
3.4 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.5 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk; vahistatud süüdistatavale saadetakse või antakse kohtuotsuse koopia
    või väljatrükk viivitamata pärast kohtuotsuse kuulutamist või kohtu kaudu teatavaks
    tegemist;
3.6 KrMS § 248 (Kohtulahendid kokkuleppemenetluses) lg 1 p 5 kohaselt on kokkuleppe-
    menetluses kohtulahendiks kohtuotsus süüdistatava süüdimõistmise ja talle
    kokkuleppekohase karistuse mõistmise kohta.

ASJAOLUDE KIRJELDUS JA KOHTUOTSUSE PÕHJENDUSED
(Kohtuotsuse põhiosa)

      KrMS § 249 (Süüdimõistva kohtuotsuse põhiosa kokkuleppemenetluses) kohaselt
kohtuotsuse põhiosas märgitakse: 1) millises süüdistuses kohus süüdistatava süüdi mõistab ning
2) kokkuleppe sisu.

1. Süüdistus
       Süüdistusest nähtuvalt on Talis Sallo toime pannud kuriteona mootorsõiduki juhtimise
joobeseisundis KarS § 424 järgi, mis seisnesid selles, et tema juhtis: 1) 07.12.2015.a kella 18.49
paiku Imavere-Karksi-Nuia maantee 49. kilomeetril mootorsõidukit Peugeot 408 (riikliku
registreerimisnumbriga XXX XXX ) alkoholi joobe seisundis. Tõendusliku alkomeetriga Dräger
Alcotest 7110 EST ARAF-0016 mõõdeti Talis Sallol alkoholisisalduseks ühes liitris
väljahingatavas õhus lõplikuks tulemuseks 1,20 mg/l kohta, seega vastavalt liiklusseaduse (LS)
§ 69 lg 2 p 1 oli Talis Sallo mootorsõidukit juhtides alkoholijoobes; 2) 06.11.2015.a kella 12.58
paiku Viljandi maakonnas Kõpu alevikus xxxxx xxxx juures mootorsõidukit Nissan Primera
(riikliku registreerimisnumbriga XXX XXX ) alkoholi joobe seisundis. Tõendusliku
alkomeetriga Dräger Alcotest 7110 EST ARDM-0074 mõõdeti Talis Sallol alkoholisisalduseks
ühes liitris väljahingatavas õhus lõplikuks tulemuseks 1,01 mg/l kohta, seega vastavalt LS § 69
lg 2 p 1 oli Talis Sallo mootorsõidukit juhtides alkoholijoobes.
2. Kriminaalasjas sõlmitud kokkuleppe
       Prokuratuur ja süüdistatav on nõustunud kriminaalasja lahendamisega kokkuleppe-
menetluses. Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 424 järgi ja karistamiseks vangistusega 4 kuud. KarS § 65 lg 2 alusel
suurendada nimetatud karistust Tartu Maakohtu Viljandi kohtumaja 20.11.2015 otsusega
mõistetud karistuse ärakandmata osa võrra s.o 6 kuud vangistust (asendatud KarS § 69 alusel

                                                2
 üldkasuliku tööga 180 tundi) ja liitkaristuseks mõista 10 kuud vangistust. KarS § 68 lg 1 alusel
arvata karistusaja hulka eelvangistuses viibitud aeg 2 päeva s.o 06.11.2015 – 07.11.2015 ja
lugeda kandmata karistuseks 9 kuud ja 28 päeva vangistust. Karistuse kandmise aja algust
arvestada alates 07.12.2015.
3. Menetluskulud
      Kriminaalmenetluse kulud on sätestatud KrMS 7. peatüki 1. jaos (Kriminaalmenetluse
kulude liigid; § 173 - § 179), 2. jaos (Kriminaalmenetluse kulude hüvitamine; § 180 - § 188) ning
3. jaos (Kriminaalmenetluse kulud hüvitamise otsustus; § 189 - § 192).
3.1. Menetluskulude koosseis
      Menetluskulud kululiikide järgi on sätestatud KrMS §-s 175 (Menetluskulud).
3.1.1. Sundraha
      KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev
sundraha, mis KrMS § 179 (Sundraha) lg 1 kohaselt on teise astme kuriteo puhul 1,5
palgamäära, s. o 645 €. Sundraha määr tuleneb Vabariigi Valitsuse 18. detsembri 2015
määrusest nr 139 (Töötasu alammäära kehtestamine), millega on kehtestatud alates 01. jaanuarist
2016 töötasu alammääraks 430 € kuus.
3.1.2. Riigi õigusabi
      KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud
kuni nende põhjendatud ja vajalikus ulatuses. Vastavalt KrMS § 43 (Kaitsja valimine ja
määramine) lg-le 2 kaitsja määrab uurimisasutuse, prokuratuuri või kohtu taotlusel Eesti
Advokatuur, kui süüdistatav ei ole endale kaitsjat valinud, kuid on taotlenud kaitsja määramist
või kui süüdistatav ei ole endale kaitsjat taotlenud, kuid kaitsja osavõtt on kohustuslik KrMS §
45 järgi. Vastavalt riigi õigusabi seaduse (RÕS) § 4 lg 3 p-le 1 on riigi õigusabiks määratud
kaitse kriminaalmenetluses. RÕS § 21 lg 3 kohaselt riigi õigusabi osutamise eest makstava tasu
arvestamise alused, maksmise korra ja tasumäärad ning riigi õigusabi osutamisega kaasnevate
kulude hüvitamise ulatuse ja korra kehtestab advokatuuri juhatus. Eesti Advokatuuri juhatuse 15.
septembri 2015 otsusega on kinnitatud Riigi õigusabi osutamise eest makstava tasu arvestamise
alused, maksmise kord ja tasumäärad ning riigi õigusabi osutamisega kaasnevate kulude
hüvitamise ulatus ja kord (edaspidi kord). Korras on kehtestatud tasu arvestamise alused ja
maksmise kord, tasumäärad ning kulude hüvitamisse ulatus ja kord.
3.1.2.1. Kohtueelsel uurimisel riigi õigusabi
      Talis Sallole kohtueelsel uurimisel osutatud õigusabi ja sellega seonduvad sõidule
vajalikud kulutused on 150.72 €, millest kulutused otsesele õigusabile moodustavad 96 €.
Kohtueelsel uurimisel on kaitsja õigusabi tasutaotlus rahuldatud.
3.2. Menetluskulude summaarne arvestus
      Kokku moodustub kululiikidest kriminaalasjas menetluskulu 765.72 € (645 +150.72).
3.3. Menetluskulude hüvitamise põhjendused
      KrMS § 189 (Kriminaalmenetluse kulude hüvitamise otsustus) lg 1 kohaselt kohtueelses
menetluses kriminaalmenetluse kulude hüvitamine otsustatakse uurimisasutuse või prokuratuuri
määrusega. Kohtumenetluses otsustatakse kriminaalmenetluse kulude hüvitamine kohtumääruse
või kohtuotsusega (KrMS § 189 lg 2).
      KrMS § 180 (Menetluskulude hüvitamine süüdimõistva kohtuotsuse korral) lg 1 kohaselt
süüdimõistva kohtuotsuse korral hüvitab menetluskulud süüdimõistetu.
      Riigi õigusabi tasu koosseisus on süüdistatavale Talis Sallole õigusabi osutamiseks
sõidukulud 54.72 €. Kohtule teadaolevalt võinuks õigusabi osutav advokaat olla määratud
menetluse koha järgsest advokaadibüroost ja sel juhul ei kaasneks advokaadi kohalesõiduga
seonduvaid kulusid. Kohtu hinnangul riigi õigusabi andva advokaadi määramine selliselt, et
advokaadi sõiduga seonduvad kulutused ületavad sisulise õigusabi osutamise kulud, on
süüdistavat ülemääraselt ja asjakohatult koormav ning õigusabi saajale ei ole selline õigusabi
andmise korraldamine mõistlik. Eeltoodust lähtuvalt tuleb õigusabi andmiseks tehtud kulutused
sõitudele 54.72 € jätta süüdistatavalt välja mõistmata. Sisuliselt jäävad sõidukulud riigi kanda,
kuna kohtule teadaolevalt on riik aastaks õigusabi kulud advokatuurile ette maksnud. Sõidukulud

                                               3
hüvitatakse küll õigusabi osutanud advokaadile, kuid süüdimõistetult seda kohus välja ei mõista
ning selles osas jääb riigilt advokatuurile ettemakstud rahasumma süüdistatavalt riigile tagasi
välja mõistmata.
      KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid; kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda; kohus võib määrata, et kriminaalmenetluse
kulud hüvitatakse ositi.
      Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetul üle jõu käivateks kohustusteks. Arvestatud menetluskulud tulevad KrMS § 180
alusel välja mõista süüdistatavalt.
      Arvestades süüdimõistetu majanduslikku olukorda ei ole ta eelduslikult võimeine temalt
väljamõistetud menetluskulusid koheselt tasuma. KrMS § 180 lg 3 alusel tuleb määrata
süüdimõistetul menetluskulud kulude tasumine ositi aasta jooksul, igakuiste võrdsete osade
kaupa.
      Seoses süüdimõistva kohtuotsusega tuleb Talis Sallolt riigi kasuks välja mõista kriminaal-
menetluse kulu 741 €.
4. Otsuse tegemisel kaasnevate täiendavate küsimuste lahendamine ja selgitused
      KrMS § 312 (Kohtuotsuse põhiosa) p 7 kohaselt kohtuotsuse põhiosas esitatakse tõkendi
kohaldamise, muutmise või tühistamise motiivid. KrMS § 313 (Süüdimõistva kohtuotsuse
resolutiivosa) lg 1 p 8 kohaselt süüdimõistva kohtuotsuse resolutiivosas esitatakse kohtu valitud
tõkend või varem kohaldatud tõkendi muutmine või tühistamine.
      Süüdistatavale tõkendina kohaldatud vahistamine tuleb jätta kohtuotsuse täitmise
tagamiseks muutmata.
      KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on
möödunud.
      KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest
või kriminaalasja apellatsiooni- või kassatsioonikohtust tagastamisest alates kolme päeva
jooksul.


(allkirjastatud digitaalselt)


Toomas Lillsaar
Kohtunik




                                               4
