                        TARTU MAAKOHUS
                              KOHTUMÄÄRUS
                                    Menetluse lõpetamine

Määruse tegemise aeg ja koht     15.märts 2016 Tartu Maakohtu Viljandi kohtumaja
Tsiviilasi                       nr 2-15-16277
                                 Aive Kõrs versus Elen Aas,
                                 hagi liiklusõnnetusega põhjustatud kehavigastusest tuleneva
                                 mittevaralise kahju hüvitamise nõudes
Kohtunik                         Kalev Kuningas
Hageja                           Aive Kõrs (isikukood xxxxxxxx; aadress xxxx xx-x, xxxx
                                 xxxxx)
Hageja seaduslik esindaja        Valentina Soidla (tel.xxxxxxx)
Hageja lepinguline esindaja      vandeadvokaat Alo Noormets
Kostja                           Elen Aas (isikukood xxxxxxxxx; aadress xxxxxxx xxx xx,
                                 xxxxx; )
Kostja lepinguline esindaja      vandeadvokaat Indrek Sirk

RESOLUTSIOON

       Aluseks võtnud asjaolud tsiviilasja menetlemisel ja kohaldatud seadused ning juhindudes
tsiviilkohtumenetluse seadustiku (TsMS) §-st 463, tegi kohus otsustused.
Otsustused
1. Lõpetada tsiviilasjas menetlus kompromissiga ja kinnitada kompromiss alljärgnevatel
    tingimustel: vaidluse esemeks olevate erimeelsuste lahendamiseks tasub kostja hagejale
    hüvitisena kokkuleppelise summana 16480 eurot (edaspidi Kompromissisumma),
    arvestamata varem tasutud makseid. Kostja tasub Kompromissisummast 3000 eurot hiljemalt
    1 kuu jooksul alates kompromissi kinnitava kohtumääruse jõustumisest ning alates
    01.04.2016 maksab kostja igakuiselt mitte vähem kui 100 eurot, hiljemalt iga kuu 15.-ndaks
    kuupäevaks selle ülekandmisega hageja kontole nr EE542200221011859948 Swedbank AS-
    s, kuni kogu Kompromissisumma tasumiseni.

2. Nõuetekohane tasumine loetakse teostatuks eelnevas punktis sätestatud summade täielikul
   tähtaegsel laekumisel hageja kontole.

3. Kompromissis sätestatud mistahes kohustuste mittenõuetekohasel täitmisel kohustub kostja
   alluma kohesele sundtäitmisele hageja kõigi kompromissist tulenevate nõuete koheseks
   rahuldamiseks.

4. Pooled kinnitavad, et pärast Kompromissisumma tasumist ei ole Pooltel teineteise vastu
   mingeid varalisi ega mittevaralisi nõudeid.

5. Pooled on kokku leppinud, et nende poolt kantud menetluskulud (s.h. õigusabikulud) jäävad
   poolte endi kanda.
6. Pooled on kokku leppinud, et muud kohtu poolt määratud ja määratavad menetluskulud
   (eeldusel, et kohus selliseid kulusid on määranud või määrab), kannavad Pooled võrdsetes
   osades.

Täiendavad otsustused
7. Seoses ülalmärgituga:
   7.1. jaotada menetluskulud ja jätta need kompromisslepingu kohaselt poolte endi kanda;
   7.2. toimetada kohtumäärus hagejale ja kostjale kätte.
Selgitused
8. Selgitada:
   8.1. TsMS § 463 lg 2 kohaselt määrusele kohaldatakse vastavalt otsuse kohta sätestatut, kui
        seadusest või määruse olemusest ei tulene teisiti;
   8.2. TsMS § 444 lg 1 kohaselt võib kohus otsuse kirjeldavas osas jätta märkimata nõuete
        kohta esitatud väited, vastuväited ja esitatud tõendid, samuti riigi- või kohaliku
        omavalitsuse asutuse seisukoha;
   8.3. TsMS § 660 lg 1 kohaselt on määrusega puudutatud menetlusosalisel õigus esitada
        kirjalik määruskaebus Tartu Maakohtu Viljandi kohtumaja kaudu Tartu Ringkonna-
        kohtule;
   8.4. kompromissi kohaselt on määruskaebuse esitamise tähtaeg 3 päeva, alates määruse
        määruskaebuse esitajale kättetoimetamisest;
   8.5. TsMS § 187 lg 6 kohaselt seaduses sätestatud tähtaja järgimiseks peab menetlusabi
        taotleja tegema tähtaja kestel ka menetlustoimingu, mille tegemiseks ta menetlusabi
        taotleb, eelkõige esitama kaebuse. Kaebuse põhjendamiseks või riigilõivu tasumiseks või
        kaebuses esineva sellise puuduse kõrvaldamiseks, mis on seotud menetlusabi
        taotlemisega, annab kohus mõistliku tähtaja pärast menetlusabi andmise taotluse
        lahendamist, kui nimetatud taotlus ei olnud esitatud põhjendamatult või tähtaja
        pikendamise eesmärgil. See ei välista menetlustähtaja ennistamist.


ASJAOLUDE KIRJELDUS JA KOHTU PÕHJENDUSED

Asjaolud

Pooled on esitanud kohtule kompromisslepingu. Seoses kompromissiga on pooled taotlenud
menetluse lõpetamist.

Kohtu põhjendused

Pooled võivad menetluse kuni hagi kohta tehtud lahendi jõustumiseni lõpetada kompromissiga.
Kohus kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused (TsMS § 430 lg 1).
Pooled esitavad kompromissilepingu allkirjastatuna kohtule või avaldavad kompromissi kohtule
protokolli kandmiseks (TsMS § 430 lg 2).
Kohus ei kinnita kompromissi, kui see on vastuolus heade kommetega või seadusega või rikub
olulist avalikku huvi või kui kompromissi ei ole võimalik täita. Kohus ei ole kompromissiga
seotud ega pea seda kinnitama perekonnaasjas (TsMS § 430 lg 3).
Kui kohus ei kinnita kompromissi, teeb ta selle kohta põhjendatud määruse. Sel juhul asja
menetlus jätkub (TsMS § 430 lg 4).
Kompromiss kehtib täitedokumendina ka kohtumenetluses mitteosaleva isiku suhtes, kes on
võtnud kompromissi alusel kohustuse (TsMS § 430 lg 5).
Kokkuleppe sõlmimine kohtu kinnitatud kompromissina asendab kokkuleppe notariaalset
tõestamist (TsMS § 430 lg 6).
                                        2
Kui menetlus on lõpetatud, ei saa hageja uuesti pöörduda kohtusse hagiga sama kostja vastu
vaidluses samal alusel sama hagieseme üle. Kui menetlus on lõpetatud hagist loobumise tõttu või
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti (TsMS § 432).

     Kohus ei leidnud kompromisslepingu tingimustes asjaolusid, mis oleks vastuolus TsMS
§ 430 lg-s 3 sätestatuga.

      Kohus leiab, et eelosundatud sätete alusel tuleb kompromiss kinnitada ja menetlus asjas
lõpetada.



(allkirjastatud digitaalselt)

Kalev Kuningas
Kohtunik




                                               3
