                             KOHTUOTSUS
                                  EESTI VABARIIGI NIMEL
                                    Tagaseljaotsus


Kohus                                Pärnu Maakohus
Kohtukoosseis                        kohtunik Lea Pavelson

Otsuse avalikult teatavaks-          25. august 2016, Rapla
tegemise aeg ja koht
Tsiviilasja number                   2-16-8733
Tsiviilasi                           PLACET GROUP OÜ hagi Kaire Karu vastu kohustuse
                                     täitmiseks
Tsiviilasja hind                     166,55 eurot
Menetlusosalised      ja    nende Hageja PLACET GROUP OÜ (rg-kood 11198910, asukoht
esindajad                         Fr. R. Kreutzwaldi 4, 10120 Tallinn), hageja lepinguline
                                  esindaja Riho Siil (ITM Inkasso OÜ, asukoht Fr. R.
                                  Kreutzwaldi 4, 10120 Tallinn, e-post jurist@itminkasso.ee).
                                     Kostja Kaire Karu (isikukood xxxxxxxxxxx, registrijärgne
                                     elukoht xxxxx xxxx, hagiavaldusel märgitud elukohad xxx x-
                                     x, xxx xxxxxx, xxxxx xxxx, xxxxx xxxxx xxxxxxx ja xxxxx
                                     x-xx, xxxxx xxxxx xxxx, e-post).
Menetluse liik                       Kirjalik menetlus
RESOLUTSIOON

Hagi rahuldada.

Välja mõista Kaire Karult võlgnevus 159,95 eurot ja viivis alates 04.06.2016 kuni põhinõude
täitmiseni VÕS § 113 lg 1 sätestatud määras põhinõudelt 81,97 eurot PLACET GROUP OÜ
kasuks.

Menetluskulud jätta Kaire Karu kanda.

Välja mõista Kaire Karult riigilõiv 75 eurot ja õigusabikulud 100 eurot PLACET GROUP OÜ
kasuks.

TsMS § 468 lg 1 p 2 järgi tunnistada kohtuotsus viivitamatult täidetavaks.
Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendmaist, kui
nimetatud taotlus ei olnud esitatud põhjendamatult või tähtaja pikendmaise eesmärgil, see ei
välista menetlustähtaja ennistamist.

Kaire Karu võib esitada kohtuotsuse peale Pärnu Maakohtu Rapla kohtumajale kaja 30 päeva
jooksul, alates tagaseljaotsuse kättetoimetamisest.

Hageja nõue

Hageja palub kostjalt välja mõista hageja kasuks tasumata põhivõlg 81,97 eurot, tasumata
laenuintress 44,23 eurot, nõude menetlemisega kaasnenud kahju 24 eurot, hagi esitamise seisuga
03.06.2016 sissenõutavaks muutunud viivised 9,75 eurot ja viivis tasumata põhinõudelt kuni selle
kohase tasumiseni alates 04.06.2016 VÕS §-s 113 lg-s 1 ja §-s 94 sätestatud määras PLACET
GROUP OÜ kasuks. Samuti palub hageja mõista kostjalt välja hageja kasuks menetluskuluna
tasutud riigilõiv 75 eurot ja õigusabikulu 100 eurot.

Kostja seisukoht

Kostja kohustus kirjalikult vastama 30.06.2016. Nimetatud kuupäevaks kostja kohtule kirjalikult
ei vastanud.

Kohtuotsuse põhjendus

Kohus leiab, et hagi on põhjendatud ja kuulub rahuldamisele.

VÕS § 100 sätestab, et kohustuse rikkumine on võlasuhtest tuleneva kohustuse täitmata jätmine
või mittenõuetekohane täitmine, sealhulgas täitmisega viivitamine.

VÕS § 101 lg 1 p-d 1, 6 sätestavad, et kui võlgnik on kohustust rikkunud, võib võlausaldaja nõuda
kohustuse täitmist ja rahalise kohustuse täitmisega viivitamise korral nõuda viivist.

VÕS § 108 lg 1 sätestab, et kui võlgnik rikub raha maksmise kohustust, võib võlausaldaja nõuda
selle täitmist.

VÕS § 113 lg 1 sätestab, et rahalise kohustuse täitmisega viivitamise korral võib võlausaldaja
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse käesoleva seaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär, kui
käesoleva seaduse §-s 94, loetakse viivise määraks lepinguga ettenähtud intressimäär.

VÕS § 103 lg 1 sätestab, et võlgnik vastutab kohustuse rikkumise eest, välja arvatud, kui
rikkumine on vabandatav. Eeldatakse, et kohustuse rikkumine ei ole vabandatav ning § 103 lg 2
sätestab, et kohustuse rikkumine on vabandatav, kui võlgnik rikkus kohustust vääramatu jõu tõttu.

                                                                                               2
Vääramatu jõud on asjaolu, mida võlgnik ei saanud mõjutada ja mõistlikkuse põhimõttest lähtudes
ei saanud temalt oodata, et ta lepingu sõlmimise või lepinguvälise kohustuse tekkimise ajal selle
asjaoluga arvestaks või seda väldiks või takistava asjaolu või selle tagajärje ületaks. VÕS § 103
kohaselt on raha maksmise kohustuse rikkumisel vabandatavus välistatud, s.o raha maksmise ees
vastutab võlgnik alati ja võlausaldaja võib täitmist alati nõuda.

Kohus leiab, et hagi on õiguslikult põhjendatud ja tõendatud hagile lisatud dokumentaalsete
tõenditega ning on võimalik hagi rahuldada tagaseljaotsusega TsMS § 407 lg 1 alusel.

Menetluskulude jaotus ja kindlaksmääramine

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.
Menetluskulud kuuluvad jätmisele kostja kanda. Menetluskulud koosnevad tasutud riigilõivust 75
eurot ja õigusabikuludest 100 eurot, mis kuuluvad väljamõistmisele kostjalt hageja kasuks.


(allkirjastatud digitaalselt)


Lea Pavelson
kohtunik




                                                                                               3
