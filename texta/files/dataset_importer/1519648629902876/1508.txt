                  KOHTUMÄÄRUS




Kohus                     Tallinna Ringkonnakohus

Määruse tegemise aeg ja 2.detsember 2016.a. Tallinn
koht

Kriminaalasja number       1-16-8399


Kohtukoosseis             Julia Katškovskaja, Ivi Kesküla ja Meelika Aava

                          Roman Žukovi süüdistuses KarS § 215 lg 2 p 1 - § 25 lg 2
Kriminaalasi
                          järgi lühimenetluses
Apelleeritud kohtuotsus   Harju Maakohtu otsus 11.oktoober 2016.a.

Kaebuse esitaja esitaja   Süüdistatav Roman Žukov

Süüdistatav               Roman Žukov (ankeetandmed maakohtu otsuses)
Prokurör                  Deniss Medvedev
Kaitsja                   Adv. Talvi Vaske
RESOLUTSIOON              Süüdistatava Roman Žukovi määruskaebus Harju Maakohtu
                          11.oktoobri 2016.a. otsusele – jätta läbi vaatamata.



Edasikaebamise kord       Käesoleva määruse peale saab advokaadi vahendusel
                          esitada      määruskaebuse        Riigikohtule         Tallinna
                          Ringkonnakohtu kaudu 15 päeva jooksul alates päevast, mil
                          kaebuse esitaja sai vaidlustatavast kohtumäärusest teada
                          või pidi teada saama.


ASJAOLUD JA MENETLUSE KÄIK :



                                                                                 1
Harju Maakohus otsustas 11.oktoobri 2016.a. otsusega lühimenetluses Roman Žukov
süüdi tunnistada KarS § 215 lg 2 p 1 - § 25 lg 2 järgi ja karistuseks mõista 6 (kuus)
kuud vangistust. KrMS § 238 lg 2 alusel vähendada Roman Žukovile mõistetud
karistust 1/3 võrra, mõista karistuseks 4 (neli) kuud vangistust.

KarS § 74 lg 5 ja KarS § 65 lg 2 alusel suurendada mõistetud karistust Harju Maakohtu
29.02.2016 otsusega mõistetud karistuse ärakandmata osa - 2 aastat ja 1 kuud
vangistust - võrra, mõistes lõplikuks karistuseks 2 (kaks) aastat ja 5 (viis) kuud
vangistust.

KarS § 68 lg 1 alusel arvestada Roman Žukovi karistuse algust alates tema
kahtlustatavana kinnipidamisest 19.08.2016.

Tõkend – vahistamine – tühistada kohtuotsuse jõustumisel.

Kriminaalmenetluse kulud
-     KrMS § 180 lg 1 alusel välja mõista Roman Žukovilt:
-     II astme kuriteos süüdimõistva kohtuotsusega kaasnev sundraha 645
(kuussada nelikümmend viis) eurot;
-     kaitsjatasu kohtueelses menetluses kokku 240 (kakssada nelikümmend) eurot;
-     kaitsjatasu kohtumenetluses 144 (sada nelikümmend neli) eurot.

KrMS § 180 lg 3 alusel määrata, et Roman Žukov võib menetluskulud, kokku 1029
eurot, tasuda ositi 12 kuu jooksul alates kohtuotsuse jõustumisest, tasudes igakuiselt
vähemalt 85,75 eurot.

Roman Žukov mõisteti süüdi selles, et tema isikuna, kes on varem toime pannud
varguse, röövimise ja asja omavolilise kasutamise, mille eest on teda karistatud Harju
Maakohtu 29.02.2016 otsusega kriminaalasjas nr 1-15-9219 KarS § 199 lg 2 p 8, 9; §
200 lg 2 p 4 ja § 215 lg 2 p 1, 2 järgi, uuesti pani toime asja omavolilise kasutamise
katse alljärgnevatel asjaoludel.
19.08.2016 kella 3.45 paiku üritas Roman Žukov võtta omavoliliselt enda ajutisse
kasutusse Tallinnas XXX asuva korterelamu juures pargitud BV-le (V) kuuluva ja
viimase valduses oleva sõiduauto VAZ 21011 registreerimisnumbriga XXX XXX, VIN-
kood XXXXXXXXXXXXX, väljalaskeaasta 1976, kollast värvi, auto väärtus ületab 200
(kakssada) eurot. Roman Žukovi tegevus, mis oli suunatud kõnealuse sõiduauto
võtmisele enda omavolilisse ajutisse kasutusse seisnes selles, et tema sisenes
juhiukse kaudu sõiduautosse, istus juhiistmele ja kasutades kaasas olevaid tööriistu,
üritas süüteluku juhtmete ühendamise teel sõiduauto käivitada, et sõidauto omaniku ja
valdaja teadmata ja nõusolekuta sõita sündmuskohalt ära. Kuritegu, s.o võõra
sõiduauto omavoliline ajutine kasutamine jäi Roman Žukovi tahtest mitteolenevatel
põhjustel lõpule viimata, sest sõiduki juurde tuli selle omanik BV, kes pidas Roman
Žukovi kõnealuses sõidukis kinni ja andis viimase üle kohalekutsutud politseipatrullile.


APELLATSIOONI SISU:

Apellatsioonis vaidlustab süüdistatav temalt menetluskulude väljamõistmist ning
taotleb apellatsioonikohtult nende annuleerimist. Põhjuseks toob asjaolu, et on vanglas
ja alaline sissetulek seega puudub.

                                                                                      2
RINGKONNAKOHTU SEISUKOHT:

KrMS prg. 189 lg 3 sätestab, et kui kriminaalmenetluse kulude hüvitamine on ette
nähtud kohtuotsuses, võib selle vaidlustada kohtuotsusest eraldi käesoleva seadustiku
15. peatüki kohaselt, s.o. määruskaebekorras.
KrMS prg. 390 lg 1 kohaselt järgitakse määruskaebuse läbivaatamisel KrMS 11 või 12
peatüki sätteid, arvestades 15.peatükis sätestatud erisusi. KrMS prg. 326 lg 3 (11.ptk)
lubab ringkonnakohtul jätta apellatsiooni läbi vaatamata juhul, kui kohtukoosseis
üksmeelselt leiab, et see on ilmselt põhjendamatu. Tulenevalt KrMS prg. 390 lg-st 1
kehtib KrMS prg. 326 lg 3.lauses ringkonnakohtule antud õigus ka määruskaebuse
põhjendatuse otsustamisel.

Kohtukolleegium, tutvunud kriminaalasja materjalide ning esitatud kaebusega, leiab
üksmeelselt, et see on ilmselt põhjendamatu, perspektiivitu ning tuleb sellest tulenevalt
jätta läbi vaatamata (RKKKo nr 3-1-1-55-07). Riigikohtu kriminaalkolleegium on
leidnud, et sellisena tuleb käsitada apellatsiooni, milles esitatud argumendid ei ole
konkreetse kriminaalasja lahendamise seisukohalt õiguslikult relevantsed ega anna
seetõttu ühelgi juhul alust esimese astme kohtuotsuse või selles esitatud järelduste
muutmiseks. Küsimus, kas esitatud apellatsioon on ilmselt põhjendamatu KrMS § 326
lg 2 teise lause tähenduses, tuleb ringkonnakohtul lahendada iga kriminaalasja pinnalt
eraldi, arvestades kaebuses esitatud argumentide asjakohasust (RKKKo nr 3-1-1-96-
09). Kui apellandi väited ei ole õiguslikult asjakohatud, peab ringkonnakohus KrMS §
326 lg 2 teisest lausest juhindumist eriti põhjalikult kaaluma, lähtudes konkreetse asja
eripärast. Õiguslikult asjakohase taotluse ja põhjendustega apellatsiooni läbi
vaatamata jätmine on võimalik eeskätt siis, kui maakohtu otsus on kooskõlas
kohtupraktikas selgelt ja üheselt kujunenud seisukohtadega ning ringkonnakohus ei
pea vajalikuks kohtupraktikat muuta. Apellatsiooni läbi vaatamata jätmine on seega
võimalik juhul, kui juba eelmenetluses selgub, et apellatsioonil puudub ilmselgelt
edulootus ehk tegemist on perspektiivitu apellatsiooniga. Siinjuures peab
kohtukolleegium vajalikuks selgitada, et eelosutatud Riigikohtu lahendites viidatud
KrMS § 326 lg-le 2 vastab käesoleval ajal samas sõnastuses KrMS § 326 lg 3.

Kohtukolleegium leiab, et esitatud kaebusel puudub edulootus e. antud juhul on
tegemist perspektiivitu taotlustega. Maakohtu otsustus jätta kõik tekkinud
menetluskulud süüdistatava kanda on kooskõlas Riigikohtu seisukohtadega ja
valitseva kohtupraktikaga ning mingit alust maakohtu otsustuse muutmiseks ega ka
kohtupraktika muutmiseks selles osas kohtukolleegium ei näe. Süüdistatav ega tema
kaitsja ei ole maakohtus süüdistatava maksevõimetuse tõendamiseks esitanud ühtegi
tõendit ega taotlenud ka kohtult nende väljanõudmist. Riigikohus on oma määruses 3-
1-1-105-12 p.-s 7 selgelt väljendanud oma seisukoha arutatavas küsimuses. Nimelt on
Riigikohus selgitanud, et seadusandja on määranud, et süüdimõistva kohtuotsuse
korral hüvitab menetluskulud reeglina süüdimõistetu (KrMS § 180 lg 1).
Menetluskulusid määrates võtab kohus arvesse nii süüdistatava varalise seisundi kui
ka tema taasühiskonnastamise väljavaateid (Riigikohtu kriminaalkolleegiumi 8. juuni
2011. a otsus kriminaalasjas nr 3-1-1-38-11, p 27). Isikule mõistetud karistuse liik ja
määr ei ole iseenesest otsustava tähendusega - arvesse tuleb võtta süüdistatava
sissetulekud ja varaline seisund tervikuna. Seetõttu saab ka sama karistuse saanud
süüdistatavate kohtlemine menetluskulude väljamõistmisel siiski olla erinev. Kuigi
tööhõive vanglas ei pruugi olla kindlustatud, ei saa kohus a priori ka välistada, et

                                                                                       3
süüdistataval osutub võimalikuks teenida tulu ka vanglas viibimise ajal. Lisaks märgib
kolleegium, et ka olukorras, kus süüdistatav taotleb menetluskulude tasumisest osalist
vabastamist varatuse tõttu, lasub tal kohustus esitada sellekohaseid tõendeid või
vähemalt taotleda kohtult vastava teabe väljanõudmist. Kohtukolleegium märgib, et
seni kuni ei ole juhinduvalt tsiteeritud Riigikohtu lahendist süüdistatava
maksevõimetust tõendatud dokumentaalselt, seni ei saa rääkida apellatsioonis või
määruskaebuses esitatud põhjendatud taotlustest.

Käesoleval juhul selgitab kohtukolleegium omalt poolt, et seadus ei näe ette võimalust
kõigi menetluskulude riigi kanda jätmiseks.

Süüdistusaktis olid loetletud menetluskuludena nii süüdimõistva otsusega kaasnev
sundraha, kui ka kaitsjatasu kohtueelses menetluses. Maakohtu istungil ei olnud
selles osas ühtegi taotlust, kaitsja taotles vaid võimalust menetluskulude ositi
maksmist aasta jooksul. Maakohus selle taotluse ka rahuldas.

Arvestades eeltoodut ei pea kohtukolleegium vajalikuks ega ka otstarbekaks alustada
määruskaebemenetlust ja lähtuvalt KrMS §-st 326 lg 3 leiab kohtukoosseis
üksmeelselt, et määruskaebus on ilmselt põhjendamatu.


Allkirjastatud digitaalselt/




                                                                                    4
