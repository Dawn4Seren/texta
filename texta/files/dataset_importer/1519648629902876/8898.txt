                                                                                      2-16-108415




                           KOHTUOTSUS
                                EESTI VABARIIGI NIMEL
                                      Tagaseljaotsus
Kohus                                Pärnu Maakohus
Kohtunik                             Tambet Grauberg
Otsuse tegemise aeg ja koht          22. august 2016.a, Pärnu kohtumaja
Tsiviilasja number                   2-16-108415
Tsiviilasi                           ITM Inkasso OÜ hagi J.L. vastu 136,35 EUR nõudes
Tsiviilasja hind                     134,92 eurot
Menetlusosalised ja nende            Hageja: ITM Inkasso OÜ, registrikood 11100041; asukoht: Fr.
esindajad                            R. Kreutzwaldi 4, 10120 Tallinn
                                     Hageja lepinguline esindaja: Riho Siil, Civilis Õigusbüroo;
                                     Fr.R.Kreutzwaldi 4, 10120 Tallinn; jurist@itminkasso.ee
                                     Kostja: J.L., isikukood xxxxxxxxxxx; elukoht: Xxxxxxxxxxx;
                                     tegelik elukoht teadmata
Menetluse staatus                    Kirjalik menetlus
RESOLUTSIOON
1. Hagi rahuldada tagaseljaotsusega.
2. Välja mõista kostjalt J.L.ilt (L.) hageja ITM Inkasso OÜ kasuks, 17.12.2015.a sõlmitud
    laenulepingust tuleneva nõue alusel, 126,80 (sada kakskümmend kuus eurot ja 80 senti) eurot,
    millest põhivõlgnevus 100 eurot, intress 2 eurot, lepingutasu 2 eurot, võlgnevuse
    sissenõudmiskulu 20 eurot, viivis perioodil 17.01.2016.a kuni 25.05.2016.a 2,87 eurot ning
    viivis perioodil 26.05.2016.a kuni 22.08.2016.a 1,93 eurot.
3. Välja mõista J.L.ilt hageja ITM Inkasso OÜ kasuks viivis põhinõudelt (100 eurolt) alates
    23.08.2016.a kuni põhinõude täitmiseni viivist võlaõigusseaduse § 113 lõikes 1 ettenähtud
    ulatuses (s.o Euroopa Keskpanga põhirefinantseerimisoperatsioonidele kohaldatav viimane
    intressimäär enne iga aasta 1. jaanuari ja 1. juulit, millele lisandub kaheksa protsenti aastas;
    enne 1. juulit 2016 oli see 0,00%, millele lisandub 8% aastas).
4. Tunnistada otsus tagatiseta viivitamata täidetavaks.
5. Toimetada kostjale J.L.ile käesolev kohtuotsus kätte TsMS § 317 lg 1 ja 3 alusel
    kohtuotsuse resolutiivosa avaldamisega väljaandes Ametlikud Teadaanded ja lugeda
    kohtuotsus kostjale avalikult kättetoimetatuks 15 päeva möödumisel väljavõtte väljaandes
    Ametlikud Teadaanded ilmumise päevast.
6. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt J.L.ilt hageja ITM Inkasso OÜ kasuks menetluskulu summas 175
eurot, s.o hagiavalduselt tasutud riigilõiv 75 eurot, hageja õigusabikulud summas 100 eurot.

Edasikaebamise kord
                                                                                                1
                                                                                        2-16-108415


Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu maakohus võttis 27.05.2016.a menetlusse ITM Inkasso OÜ hagiavalduse J.L.i vastu ning
kohustas kostjat esitama vastuse hagiavaldusele 14 päeva jooksul hagiavalduse kättesaamisest.
J.L.ile toimetati hagiavaldus ja 27.05.2016.a kohtumäärus kätte avalikult, vastavasisulise teate
avaldamisega Ametlikes Teadaannetes 13.07.2016.a.
Tsiviilkohtumenetluse seadustiku (TsMS) § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded ilmumise
päevast. Kohus loeb menetlusdokumendid J.L.ile kättetoimetatuks 28.07.2016.a dokumentide
kättetoimetamisega avalikult Ametlike Teadaannete kaudu. J.L. kohustus vastama hagiavaldusele
hiljemalt 11.08.2016.a. Kostja hagiavaldusele tähtaegselt ei vastanud.

TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                  2
