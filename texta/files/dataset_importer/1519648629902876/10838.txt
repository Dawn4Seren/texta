                                                                                  2-16-109364




                               KOHTUMÄÄRUS

Kohus                               Viru Maakohus

Kohtunik                            Tamara Šabarova
Kohtujurist                         Olga Dmitrijeva
Määruse tegemise aeg ja koht        11. juuli 2016, Narva kohtumaja
Tsiviilasja number                  2-16-109364
Tsiviilasi                          BB Finance OÜ hagi M K vastu võlgnevuse nõudes
Menetlustoiming                     Hagi menetlusse võtmisest keeldumine

Menetlusosalised ja esindajad       Hageja:       BB Finance OÜ (registrikood 11306564),
                                                  lepinguline esindaja Kaisa Uuspõld
                                    Kostja:       M K (isikukood XXX)

RESOLUTSIOON

1. Keelduda BB Finance OÜ hagi M K vastu võlgnevuse nõudes menetlusse võtmast.
2. Jätta menetluskulud BB Finance OÜ kanda.
Kohtumäärus saata hagejale.

EDASIKAEBAMISE KORD

Kohtumäärusele võib hageja esitada määruskaebuse Tartu Ringkonnakohtule Viru Maakohtu
Narva kohtumaja kaudu 15 päeva jooksul määruskaebuse esitajale kättetoimetamisest alates.
Määruskaebust ei saa esitada peale viie kuu möödumist määruse tegemisest arvates.

Menetlusabi taotlemise korral peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus sellisel
juhul mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista tähtaja
ennistamist.

ASJAOLUD

BB Finance OÜ esitas 05.05.2016 Pärnu Maakohtule maksekäsu kiirmenetluse avalduse
võlgnikult 2990,02 euro saamiseks. Pärnu Maakohus 01.06.2016 määrusega lõpetas maksekäsu
kiirmenetluse ja andis avaldaja nõude võlgniku vastu üle Viru Maakohtule menetluse
jätkamiseks hagimenetluses, sest võlgnik on esitanud avaldaja nõudele vastuväite. Viru
Maakohus 06.06.2016 määrusega kohustas avaldajat 14 päeva jooksul kohtumääruse
kättesaamisest arvates esitama oma nõude ja põhjendama seda hagiavaldusele ettenähtud vormis


                                                                                          1/2
                                                                                   2-16-109364
ning tasuma täiendava riigilõivu.

Hagejale on kohtumäärus toimetatud kätte 13.06.2016. Määratud tähtaja jooksul ei ole hageja
hagiavaldust kohtule esitanud ega tasunud täiendavalt riigilõivu.

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leiab, et tuleb keelduda hagi menetlusse võtmisest.

Tsiviilkohtumenetluse seadustiku (TsMS) § 487 lg 1 kohaselt asja hagimenetluse korras
menetlev kohus kohustab avaldajat esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta hagiavalduse
nõuetele.

Vastavalt TsMS § 147 lg 5 maksekäsu kiirmenetluse hagimenetluseks ülemineku korral
tasutakse hagilt täiendav riigilõiv ulatuses, mis ei ole kaetud maksekäsu kiirmenetluse avalduse
esitamiselt tasutud riigilõivuga. Maksekäsu kiirmenetluse hagimenetluseks ülemineku avalduse
esitamisel ei võeta asja hagimenetlusse enne hagilt riigilõivu tasumist.

Kohus kohustas avaldajat esitama oma nõude hagiavaldusele ettenähtud vormis (juhindudes
hagiavalduse sisu ja vormile sätestatud nõuetest) 14 päeva jooksul kohtumääruse kättesaamisest
arvates ning tasuma riigilõivu ulatuses, mis ei ole kaetud maksekäsu kiirmenetluses tasutud
riigilõivuga.

Hageja on jätnud kohtu nõudmise tähtpäevaks täitmata. Nõuetekohast hagiavaldust koos
tõenditega ei ole kohtule esitatud ning ei ole tasutud täiendavalt riigilõivu.

Kohtute infosüsteemis kohtule kättesaadav maksekäsu kiirmenetluse avaldus ei võimalda kohtul
seda avaldust hagiavaldusena menetlusse võtta. Maksekäsu kiirmenetluse avaldusele ei ole
lisatud hageja nõuet tõendavaid dokumente, puuduvad hageja esindaja esindusõigust tõendavad
dokumendid ning riigilõivu on tasutud seaduses ettenähtust vähem. Riigilõivu on tasutud
summas 89,70 eurot, hagimenetluses on aga riigilõivu summa nõudelt 2990 eurot on 275 eurot
vastavalt riigilõivuseaduse § 59 lg 1 ja lisale 1.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast. TsMS § 371 lg 1 p 9 ja 10 kohaselt kohus ei võta
hagiavaldust menetlusse, kui hagiavaldusel ei ole pädeva isiku allkirja; hagiavalduses esitatud
nõudelt ei ole tasutud riigilõivu.

Kohus keeldub hagi menetlusse võtmast.

Kohus selgitab, et TsMS § 372 lg 6 kohaselt kui kohus keeldub hagiavaldust menetlusse
võtmast ja tagastab selle määrusega, loetakse, et avaldust ei ole esitatud ja et hagi ei ole olnud
kohtu menetluses.

TsMS § 168 lg 1 alusel tuleb jätta menetluskulud hageja kanda.

/Digitaalselt allkirjastatud/

Tamara Šabarova
kohtunik




                                                                                           2/2
