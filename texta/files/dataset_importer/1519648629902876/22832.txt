                         KOHTUMÄÄRUS
                                     Tartu Maakohus
 Kohus

 Määruse tegemise aeg ja koht        25. veebruaril 2016. a Tartu kohtumajas

 Väärteoasja number                  4-16-841

 Kohtunik                            Ingeri Tamm

 Kohtuistungisekretär                Kristi Suvi

 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja Lõuna prefektuuri avaldus süüdlasele
                                     asenduskaristuse määramiseks
 Süüdlane                            Roland Raud
                                     isikukood 39204262802; elukoht: XXXX
 Kaitsja                             -

 RESOLUTSIOON                        Juhindudes väärteomenetluse seadustiku §-st 211
                                     lg 3 ja 4, kohus määras:

    1. Jätta rahuldamata sissenõudja Politsei- ja Piirivalveameti Lõuna prefektuuri
       avaldus Roland Rauale Lõuna prefektuuri 22.03.2012. a kiirmenetluse otsusega
       väärteoasjas nr 2780,12,001064 määratud 50 trahviühiku suuruse rahatrahvi
       asendamiseks arestiga seoses selle tasumisega.
    2. Määruse koopia saata Lõuna prefektuurile ja Roland Rauale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik

Roland Rauda karistati Lõuna prefektuuri 22.03.2012. a kiirmenetluse otsusega väärteoasjas
nr 2780,12,001064 karistusseadustiku (edaspidi KarS) § 262 järgi rahatrahviga 50
trahviühikut, s.o 200 eurot. Kohtuvälise menetleja lahend rahatrahvi määramise kohta jõustus
07.04.2012. a.


                                              1
Sissenõudja Lõuna prefektuur esitas 05.02.2016. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust. Kohtutäitur teavitas 10.11.2015. a
kohtuvälist menetlejat rahatrahvi täitmise võimatusest. Tasumata rahatrahvi summa on 200
eurot.

23.02.2016. a saatis T.L. kohtule maksekorralduse nr 453, mille kohaselt tasus XXXX
23.02.2016. a Rahandusministeeriumi arvelduskontole nr EE891010220034796011,
viitenumbriga 10220102616036, 200 eurot ning selgituseks märkis „Roland Raud“.

Kohtu seisukoht

VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna Roland Rauale Lõuna prefektuuri 22.03.2012. a kiirmenetluse otsusega väärteoasjas nr
2780,12,001064 määratud rahatrahv on täies ulatuses tasutud, jätab kohus VTMS § 211 lg 3
alusel sissenõudja avalduse rahatrahvi asendamiseks arestiga rahuldamata.

Kui võlgnik on enne asenduskaristuse kohaldamist rahatrahvi täies ulatuses tasunud, lõpetab
TMS § 201 lg 3 kohaselt menetluse rahatrahvi sissenõudes kohtutäitur.

/allkirjastatud digitaalselt/

Ingeri Tamm
kohtunik




                                               2
