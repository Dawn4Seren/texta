                          KOHTUOTSUS
                        EESTI VABARIIGI NIMEL



Kohus                              Tartu Ringkonnakohus

Otsuse tegemise aeg ja koht        10. juuni 2016 Tartu (kirjalik menetlus)

Kriminaalasja number               1-14-9464

Kohtukoosseis                      Mati Kartau, Maarika Kuusk, Tiit Lõhmus

                                   Valeri Minajevi süüdistuses KarS § 113 järgi ja Mait
Kriminaalasi                       Maasingu süüdistuses KarS §-de 121, 200 lg 2 p 8, 9,
                                   136 lg 1 ja 120 järgi üldmenetluses
Apelleeritud kohtuotsus            Viru Maakohtu (Narva kohtumaja) 6. aprilli 2016 otsus

Apellatsiooni esitaja              Valeri Minajevi kaitsja vandeadvokaat Oleg Gorškaljov

Prokurör                           Ringkonnaprokurör Günter Koovit


                                   Valeri Minajev
                                   isikukood 36401073714;
Süüdistatav                        viibimiskoht Viru Vangla;
                                   varem karistatud Viru Maakohtu 28. novembri 2014
                                   otsusega KarS 199 lg 1, § 118 lg 1 ja § 117 lg 1 järgi,
                                   kannab vanglakaristust alates 28. novembrist 2014


RESOLUTSIOON
1. Jätta Viru Maakohtu 6. aprilli 2016 otsus muutmata ja apellatsioon rahuldamata.
2. Maksta riigieelarvest eraldatud vahendite arvelt Ida-Viru Advokaadibüroo kasuks
   144 eurot, sealhulgas käibemaks 24 eurot, vandeadvokaat Oleg Gorškaljovi poolt
   süüdistatavale Valeri Minajevile apellatsioonimenetluses määratud korras kaitse
   teostamise eest.
3. Mõista Valeri Minajevilt välja riigituludesse 144 eurot riigi õigusabi eest.
    4. Valeri Minajevilt väljamõistetud summa tuleb tasuda ühele järgnevatest Maksu- ja
       Tolliameti      arvelduskontodest:   EE351010052031000004        SEB        Pank,
       EE502200221014193355 Swedbank, EE873300333499990003 Danske Bank AS Eesti
       filiaal või EE401700017002872300 Nordea Bank Finland PLC Eesti filiaal. Tasumisel
       märkida viitenumber 99916700020883 ja selgitus: „Valeri Minajev, 1-14-9464,
       menetluskulud“.
    5. Menetluskulud tuleb tasuda 30 päeva jooksul käesoleva otsuse jõustumisest. Kui
       rahalised nõuded pole täies ulatuses tähtaegselt tasutud, suunatakse nõuded
       täitemenetluse läbiviimiseks kohtutäiturile täitemenetluse seadustikus sätestatud
       korras.


   Edasikaebamise kord
   Kohtuotsus tehakse teatavaks ringkonnakohtu kantselei kaudu 10. juunil 2016 ja samast
   kuupäevast on kohtumenetluse pooltel sellega võimalik tutvuda.
   Kassatsiooniõiguse kasutamisel tuleb kassatsioon esitada kirjalikult Riigikohtule 30 päeva
   jooksul alates 11. juunist 2016.


   Maakohtu otsus
1. Viru Maakohtu 6. aprilli 2016 otsusega tunnistati Valeri Minajev süüdi KarS § 113 järgi ja
   karistati 12 aastase vangistusega. Kohtuotsuste kogumis mõisteti talle ärakandmisele kuuluvaks
   karistuseks 12 aastat 1 kuu 14 päeva vangistust.
2. Süüdistuse kohaselt lõid V. Minajev ja Mait Maasing ajavahemikus 5. maist kuni 6. maini 2014
   täpselt tuvastamata kellaajal Narvas XXX asuvas korteris alkoholi tarvitamise käigus tekkinud
   tülis ühiselt ja kooskõlastatult A.N. ile korduvalt jalgade ning kätega erinevatesse
   kehapiirkondadesse. Kannatanule põhjustati valu, marrastusi ning nahaalused verevalumid
   mõlemal näopoolel, mõlemal rindkere poolel, kõhu eesseinal, mõlemal pool üle- ja
   alajäsemetel. Seejärel lõi V. Minajev noaga A.N. ile kaela ja parema õlaliigese piirkonda,
   tekitades sinna pindmised lõikehaavad. Samuti lõi V. Minajev kaks korda A.N. ile rindkere
   piirkonda, millega tekitas kaks paremasse rindkereõõnde tungivat torke-lõikehaava parema
   kopsu ja aordi vigastusega. Nende vigastuste tüsistusena tekkis A.N. il traumaatiline verirind,
   verisüdamepaun ning arenes südame tamponaad ja äge verekaotus sisemisest ja välisest
   verejooksust, mille tulemusena suri kannatanu sündmuskohal.
3. Kuigi süüdistatav eitab kuriteo toimepanemist, kinnitavad kohtus uuritud tõendid, et just
   V. Minajev tappis A.N. i. Kohtu hinnangul andis V. Minajev teadvalt ebaõigeid ütlusi (vt MK
   otsuse p 1.8). M. Maasingu ütlusi pidas kohus aga osaliselt usaldusväärseks. Vastuolud isiku
   ütlustes on tingitud peamiselt sellest, et ta ei saanud paljudest küsimustest aru. M. Maasing
   kinnitas A.N. i löömist rusikaga, kuid eitas kannatanu noaga löömist. M. Maasingu sõnul oli
   nuga V. Minajevil ning eelduslikult lõi just tema A.N. it noaga. V. Minajevi väite, et ta ei olnud
   peksmise ajal üldse toas, kummutab DNA ekspertiis. Nimelt leiti süüdistatava riietelt ja
   jalanõudelt vere jälgi ning A.N. i bioloogilist materjali. V. Minajevi süüd kinnitab ka see, et
   pärast kuriteo toimumist andis ta verise noa korteris viibinud O.Š. le, et naine selle puhtaks
   peseks. Kaudselt arvestas maakohus ka seda, et V. Minajev on juba varasemalt osalenud teise
   inimese surma põhjustamises. V. Minajevi süüd ei kummuta asjaolu, et süüdistatava parem käsi
   oli haige. Isiku sõnul on ta käsi haige juba 2013. a kevadest ning seega oli ta vigastusega
   tapmise ajaks juba harjunud ja omandanud vilumuse sooritada igapäevaseid toiminguid ka
   vasaku käega.


                                                   2
4. Tunnistaja T.G. ütlused viitavad samuti, et A.N. i surma põhjustanud noahaavad tekitas
   V. Minajev (vt MK otsuse p 1.12). Sündmuskohal viibinud T.G. nägi, kuidas V. Minajev lõi
   A.N. ile kaks korda noaga rinna piirkonda. Lisaks peksid V. Minajev ja M. Maasing kannatanut
   käte ning jalgadega. Pärast peksmist võtsid M. Maasing ja V. Minajev kannatanul kätest ja
   jalgadest kinni ning vedasid ta vannituppa. Tunnistaja sõitis korterist taksoga ühiselamusse ja
   rääkis juhtunust R.I. ile, kes helistas politseisse. T.G. viibimist sündmuskohal kinnitavad
   V. Minajev ning samuti korteris olnud O.Š. ja G.D. . O.Š. ütlusi pidas maakohus aga
   vastuoluliseks (vt MK otsuse p 1.14). Ütluste vasturääkivust saab osaliselt põhjendada sellega,
   et süüdistatav võis tunnistajat mõjutada. Samuti ei arvestanud kohus O.Š. ütlusi osaliselt
   sellepärast, et enda sõnul ta ei näinud vahetult A.N. i noaga löömist pealt.
5. Sündmuskoha vaatlusprotokoll kinnitab T.G. ütlusi, et surnukeha veeti vannituppa. Vannitoa
   põrandal oli ohtralt verd ja lohistamisele iseloomulikud verejäljed. Ekspertiisiga tuvastati, et
   M. Maasing jättis vannitoa uksele veretaolise ainega kujunenud peopesajälje fragmendi. Ka
   surnu ekspertiisiaktist nähtuvad vigastused ühtivad T.G.             kirjeldusega sündmustest.
   V. Minajevi süüd kinnitavad kaudselt ka R.I. i ja tema naise A.J. ütlused. Isikud kirjeldavad,
   et 6. mai 2014 õhtupoolikul tulid V. Minajev ja M. Maasing tunnistajate ühise elukoha juurde.
   V. Minajev andis A.J. le üle taskunoa ning rääkis neile, et ta on tapnud inimese. R.I. ja A.J. ei
   võtnud V. Minajevi juttu inimese tapmise kohta tõsiselt. Mõni aeg pärast süüdistatava
   lahkumist tuli tunnistajate juurde T.G. ja rääkis, et kuskil korteris on laip ning palus R.I. il
   kutsuda politsei.


   Esitatud apellatsioon
6. Maakohtu otsuse peale esitas apellatsiooni V. Minajevi kaitsja vandeadvokaat O. Gorškaljov,
   kes palub tühistada Viru Maakohtu 6. aprilli 2016 otsus V. Minajevi süüditunnistamises
   ja mõista isik KarS § 113 järgi õigeks.
7. Kaitsja toonitab, et V. Minajev ei ole oma süüd tunnistanud ning väidab, et kannatanu tappis
   M. Maasing süüdistatava noaga. Ekspertiisiakt nr 14E-55084 (tõendite kd, tl-d 136-140)
   kinnitab, et A.N. i tiris kättpidi vannituppa M. Maasing, kes jättis vannitoa uksele vasaku
   peopesa jälje. V. Minajevil oli parem käsi vigastatud ning ta ei saanud midagi teha.
8. Kuriteosündmust pealt näinud tunnistaja T.G. ütlustes esinevad olulised vasturääkivused.
   Nimelt andis isik kohtus ja kohtueelses menetluses erinevaid ütlusi selle kohta, kus kannatanut
   löödi ja A.N. i asendi osas löömise ajal. Praeguseks on sündmustest möödas ligi 2 aastat. Samuti
   tuleb arvestada, et T.G. on psühhiaatri juures arvel. Eeltoodu tõttu tuleb tunnistaja ütlusi
   kriitiliselt hinnata ning kaitsja arvates ei saa neid tõendina kasutada. Tunnistaja O.Š. ütlustest
   tuleneb, et A.N. i surma põhjustanud noahaavu ei tekitanud V. Minajev.
9. Tunnistaja A.J. selgitas kohtus, et süüdistatav ütles talle ühiselamu juures nuga üle andes, et
   tappis inimese. Sealjuures oli V. Minajev lõbus ning ei olnud võimalik aru saada, kas ta räägib
   tõsiselt. Süüdistatav ise selgitas, et nuga A.J. le andes ütles ta, et üks inimene tappis teise ega
   pidanud silmas iseennast.


   Ringkonnakohtu seisukoht
10. Ringkonnakohus, tutvunud kohtuotsuse, apellatsiooni, prokuröri vastusega apellatsioonile,
    kohtuistungite protokollide ning toimikute materjalidega, nõustub täielikult maakohtu
    põhjendustega V. Minajevi süüdimõistmise osas. Apellatsioonis ei ole kaitsja esitanud selliseid
    argumente, millele maakohus juba vastanud ei oleks. Kuna kolleegium peab maakohtu otsust
    õiguslikult korrektseks, jääb lahend muutmata ja apellatsioon rahuldamata. M. Maasingu osas


                                                    3
   pole otsust vaidlustatud.
11. Maakohus on teinud kindlaks, et A.N. i surma põhjustasid V. Minajevi tekitatud noalöögid.
    Süüdistatava kuriteo toimepanemist eitavaid ütlusi ei pidanud kohus õigustatult usutavaks ning
    leidis, et V. Minajev andis teadlikult ebaõigeid ütlusi (vt MK otsuse p 1.8). Süüdistatava ütluste
    ebausaldusväärsust on väga põhjalikult argumenteeritud ja ükski kaitsja väide ei lükka
    maakohtu järeldusi ümber. Kohus tegi kindlaks, et M. Maasing ja V. Minajev lohistasid
    kannatanu surnukeha koos vannituppa. Seepärast ei tähenda M. Maasingu peopesa jälje
    olemasolu vannitoa uksel, et tema oleks A.N. it noaga löönud. Samuti on maakohus õigustatult
    märkinud, et V. Minajevi käevigastus ei välistanud noalöökide tegemist. Nimelt oli
    süüdistatava käsi haige juba pikemat aega ning ei ole eluliselt usutav, et V. Minajev ei saanud
    kogu selle aja üldse oma käsi kasutada. Kohtule ei ole esitatud selliseid tõendid, mille kohaselt
    oli V. Minajevil füüsiliselt võimatu A.N. it noaga lüüa. Sündmuskohal olnud tunnistaja T.G.
    kinnitab, et V. Minajev lõi kannatanut noaga rindkere piirkonda. Vastav järeldus tuleneb ka
    M. Maasingu ütlustest.
12. Kohtukolleegium ei nõustu kaitsjaga, et T.G. ütlused tuleks tõendikogumist välja jätta.
    Maakohus on õigustatult esile toonud, et V. Minajevi rolli puudutavas osas on tunnistaja ütlused
    olnud järjepidevad ning T.G. ütlusi tuleb seetõttu pidada usaldusväärseks (vt MK otsuse p
    1.13). Teatavad erinevused kohtueelses menetluses ja kohtus antud ütluste vahel ei tähenda
    automaatselt, et tunnistaja ütlused on ebausaldusväärsed. Kuigi T.G. on andnud erinevaid ütlusi
    noaga löömise asukoha osas, on tema ütlused löömise teiste asjaolude osas järjepidevad.
    Tunnistaja räägib, et V. Minajev lõi A.N. it noaga ja kannatanu üritas ära põgeneda. On
    mõistetav, et olukord oli segane ning tunnistaja ei pruukinud täpselt mäletada, kas A.N. üritas
    pärast noahoope põgeneda köögi või toa suunas. Kolleegiumi hinnangul ei välista see tunnistaja
    ütluste usaldusväärsust noaga löömise muude asjaolude osas. Samas on oluline, et T.G. kohtus
    antud ütlused löömise asukoha osas ühtivad sündmuskoha vaatlusprotokolliga.
    Ringkonnakohus ei pea vastuoluliseks tunnistaja ütlusi kannatanu asendi osas löömise hetkel.
    T.G. on mõlemal korral kinnitanud, et V. Minajev lõi A.N. it rindkere piirkonda. Tunnistaja
    kohtuistungil antud ütlused on lihtsalt üksikasjalikumad ja kirjeldavad olukorda paremini.
    Ringkonnakohtule ei ole teada ka asjaolusid, mis välistaksid T.G. ütluste usaldusväärsuse
    tulenevalt tema isikust. Asjaolu, et tunnistajal on olnud psühhiaatrilisi probleeme, ei tähenda,
    et tema ütlused tuleks kõrvale jätta. Maakohus on õigesti märkinud, et T.G. ütlused ühtivad
    paljude teiste tõenditega ning neis ei ole põhjust kahelda.
13. Maakohus on põhjalikult analüüsinud ka O.Š.              ütlusi ning pidanud neid osaliselt
    ebausaldusväärseks (vt MK otsuse p 1.14). Ringkonnakohus nõustub maakohtuga tunnistaja
    ütluste osas. Oluliseks tuleb pidada seda, et O.Š. ütluste kohaselt ei näinud ta noaga löömist
    pealt. Kõiki asjaolusid arvestades ei saa seega V. Minajevi süü tuvastamise asjaolude osas O.Š.
    ütlustele tugineda.
14. R.I. i maakohtus antud ütluse kohaselt rääkis V. Minajev 6. mail 2014 midagi laibast.
    Kohtueelses menetluses rääkis tunnistaja, et süüdistatava sõnade kohaselt oli V. Minajevil laip
    ning varsti ta pannakse vangi. Kohtuistungil kinnitas R.I. , et mäletas kohtueelses menetluses
    asjaolusid paremini. Tunnistaja sõnade kohaselt pidas ta juttu laibast naljaks. Ka tunnistaja A.J.
    ütluste kohaselt rääkis V. Minajev, et oli inimese tapnud. Seega viitavad tunnistajate ütlused
    üheselt, et V. Minajev rääkis sellest, et tema tappis kellegi ära, mitte keegi teine. Seega on
    süüdistatava ütlused ka selles osas ebausutavad.
15. Eeltoodu alusel ja juhindudes KrMS § 337 lg 1 p-st 1 jääb Viru Maakohtu 6. aprilli 2016 otsus
    muutmata ja apellatsioon rahuldamata.
16. V. Minajevi kaitsja vandeadvokaat O. Gorškaljov esitas ringkonnakohtule taotluse
    apellatsioonimenetluses osutatud õigusabiteenuse eest tasu väljamõistmiseks. Kaitsja taotleb


                                                    4
tasu kokku 3 tunni eest 144 eurot, sh käibemaks 24 eurot. Kriminaalkolleegium peab kaitsjatasu
selles ulatuses põhjendatuks ja rahuldab kaitsja taotluse. KrMS § 185 lg-st 2 tulenevalt jäävad
menetluskulud süüdistatava kanda, sest apellatsioonimenetluses tehakse KrMS § 337 lg 1 p-s 1
nimetatud lahend.



allkirjastatud digitaalselt
Mati Kartau, Maarika Kuusk, Tiit Lõhmus




                                              5
