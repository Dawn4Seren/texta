                       KOHTUMÄÄRUS
Kohus                               Tartu Maakohus
Määruse tegemise aeg ja koht        3. mai 2016.a, Võru kohtumaja
Asenduskaristuse number             4-15-7851
Kohtunik                            Marju Persidskaja
Sekretär                            Lembi Looga
Tõlk                                J. K.
Avalduse esitaja/sissenõudja        Eesti Vabariik (Maksu- ja Tolliamet)
Täitemenetluse läbiviija            Maksu- ja Tolliamet
Avalduse sisu                       väärteo eest karistusena määratud rahatrahvi asendamine

Kohtuistungil osalenud isik         Süüdlane: Dmitri Aleksejev (isikukood xxxxxxxxxxx,
                                    elukoht:                                 xxxxxxxx-
                                    xxxxxxxxxxxxxxxxxxxxxxxxxxxxxxxxxxxxxxxxx)

RESOLUTSIOON                        Juhindudes KarS § 48, § 69, § 72; TMS § 201 lg 1 ning
                                    VTMS § 2071, § 211, kohus määras:

1. Rahuldada Maksu- ja Tolliameti avaldus rahatrahvi asendamiseks.
2. Asendada Dmitri Aleksejevile Maksu- ja Tolliameti 06.02.2015.a otsusega väärteoasjas
   nr 930015000302/2 määratud rahatrahv 40 trahviühikut, so 160 eurot arestiga 4 (neli)
   ööpäeva ning arest asendada 5 (viie) tunni üldkasuliku tööga, mis tuleb teostada 1 (ühe)
   kuu jooksul alates kohtumääruse jõustumisest.
3. Üldkasuliku töö teostamiseks tuleb Dmitri Aleksejevil ühendust võtta Lõuna
   prefektuuri Tartu politseijaoskonna ennetus- ja menetlustalituse menetlusteenistuse
   vanemspetsialisti A. M. , tel: xxxxxxxxxxxxxxxxxx, xxxxxxxxxxxxxxx, a. @politsei.ee.
4. Selgitada Dmitri Aleksejevile, et KarS § 69 lg 6 kohaselt, kui süüdlane hoidub kõrvale
   üldkasuliku töö tegemisest, võib kohus pöörata aresti täitmisele.
5. Määrus saata täitmise korraldamiseks Politsei- ja Piirivalveameti Lõuna prefektuurile,
   süüdlasele ning Maksu- ja Tolliametile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik
Maksu- ja Tolliamet esitas 23.09.2015.a Tartu Maakohtu Võru kohtumajale avalduse süüdlasele
Dmitri Aleksejevile määratud rahatrahvi asendamiseks arestiga.

Avalduse kohaselt palub sissenõudja Eesti Vabariik (Maksu- ja Tolliameti kaudu, edaspidi
maksuhaldur) otsustada väärteomenetluse seadustiku § 211 lg 1 alusel maksuhalduri
06.02.2015.a trahviotsusega nr 930015000302/2 Dmitri Aleksejevile (edaspidi võlgnik)
määratud rahatrahvi asendamine arestiga. Trahviotsus on võlgnikule allkirja vastu kätte
toimetatud 06.02.2015.a.

Võlgnikul on maksuhalduri ees 21.09.2015.a seisuga tasumata trahviotsuse nõue summas 160
eurot. Rahatrahvi ei ole määratud ajaks tasutud, samuti ei ole pikendatud tasumise tähtaega.
Maksuhalduri andmetel võlgnik pangakontosid Eesti krediidiasutustes ei oma.
Maksukohustuslaste registri andmetel ei saa võlgnik ametlikku töötasu. Maksuhaldur on
kontrollinud võlgniku vara olemasolu – võlgnikule kuuluvad järgmised sõidukid: 1993. aasta
xxxxxxxxxx, (registreerimismärgiga xxxxxx) ning xxxxxxxxxxxxxxxxxxxxx xxxxxx).
Maanteeameti avalike registriandmete päringust selgus, et sõidukitel puuduvad kehtivad
liikluskindlustused. Maksuhalduri hinnangul ei ole rahatrahvi osas täitemenetluse algatamine
kohtutäituri poolt otstarbekas, kuna nii vanade sõidukite realiseerimine täitemenetluses on
ebatõenäoline. Maksuhalduri hinnangul on nimetatud rahatrahvi nõude täitmine eelpool toodud
põhjustel võimatu.

Menetlusosalise seisukoht kohtuistungil

Dmitri Aleksejev kaitsja osavõttu kohtuistungist ei soovinud. Ta selgitas, et rahatrahv jäi
tasumata, kuna puudusid rahalised vahendid. On nõus, et arest asendatakse üldkasuliku töö
tundidega. Tervis lubab tööd teha. Viis tundi tööd saab ära teha ühe kuu jooksul.

Määruse põhjendused

Kohus leiab, et avaldus on põhjendatud ja kuulub rahuldamisele.

Maksukorralduse seaduse § 128 lg 4 kohaselt võib maksuhaldur sisse nõuda otsusega, mille
täitmisele pööraja on väärteomenetluse seadustiku § 202 lõike 1 kohaselt Maksu- ja Tolliamet,
määratud rahatrahvid ning muud nimetatud otsusest tulenevad menetluskulud.

Maksukorralduse seaduse § 130 lg 1 kohaselt kui kohustatud isik ei ole rahalist kohustust
täitnud maksuhalduri haldusaktis või käesoleva seaduse § 128 lõike 4 punktis 2 nimetatud
lahendis määratud tähtaja jooksul, alustab maksuhaldur võla sundkorras sissenõudmist.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile. KarS § 72 lg 3 kohaselt on aresti alammääraks üks
päev. KarS § 69 lg 1 kohaselt võib kohus aresti asendada üldkasuliku tööga. Ühele päevale
                                            2 (3)
arestile vastab üks tund üldkasulikku tööd, mida ei mõisteta vähem kui viis tundi. Arest või
vangistus asendatakse üldkasuliku tööga üksnes süüdlase nõusolekul.

Dmitri Aleksejev ei ole rahatrahvi määratud tähtajaks tasunud ning rahatrahvi täitmise tähtaega
ei ole pikendatud. Kohtule ei ole teada rahatrahvi mittemaksmise mõjuvaid põhjuseid. Maksu-
ja Tolliameti maksuhalduri kinnitusel kuulub Dmitri Aleksejevile küll vara - kaks
mootorsõidukit, millel puuduvad kehtivad liikluskindlustused, kuid nii vanade sõidukite
realiseerimine täitemenetluses on ebatõenäoline. Dmitri Aleksejev pangakontosid Eesti
krediidiasutustes ei oma ning Maksukohustuslaste registri andmetel ei saa süüdlane ametlikku
töötasu. Seetõttu on põhjendatud Dmitri Aleksejevile määratud rahatrahvi asendamine arestiga
arvestusega, et kümnele rahatrahvi päevamäärale vastab üks ööpäev aresti. Dmitri Aleksejevile
on karistuseks määratud rahatrahv Tolliseaduse § 73 lg 1 järgi 40 trahviühikut, so 160 eurot,
millele KarS § 72 lg 2 alusel vastab 4 päeva aresti. Eeltoodu põhjal leiab kohus, et kuna isikul
ei ole võimalik rahatrahvi nõuetekohaselt tasuda, siis süüdlasele karistuseks mõistetud rahatrahv
tuleb asendada arestiga. Asendades aresti süüdlase nõusolekul üldkasuliku tööga, määrab kohus,
et Dmitri Aleksejevil tuleb teha 1 kuu jooksul alates määruse jõustumisest 5 tundi üldkasulikku
tööd.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund
võrdub ühe päeva arestiga. Alla kümnepäevase aresti täitmisele pööramise korral arvestatakse
karistusest kantuks süüdlase tehtud üldkasuliku töö tunnid proportsionaalselt mõistetud arestiga.

Vastavalt VTMS § 2071 lg-le 1 ja 2 saadetakse üldkasuliku töö täitmisele pööramiseks jõustunud
kohtulahend süüdlase elukoha järgsele prefektuurile. Kohtulahendi saanud prefekt määrab
ametniku, kelle ülesanne on kontrollida süüdlase poolt üldkasuliku töö teostamist.

Kohus lähtub määruse tegemisel KarS § 72, § 69; VTMS §-st 211.


/allkirjastatud digitaalselt/
Marju Persidskaja
kohtunik




                                             3 (3)
