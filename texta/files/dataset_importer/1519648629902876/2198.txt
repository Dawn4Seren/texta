                                                                                      1-16-10161




                             KOHTUOTSUS
                                 EESTI VABARIIGI NIMEL
 Kohus                           Viru Maakohus
 Otsuse tegemise aeg ja koht     23. november 2016, Jõhvi kohtumaja
 Kriminaalasja number            1-16-10161 (16922700056)
 Kohtunik                        Deniss Minzatov
 Kohtuistungi sekretär           Piret Juuse
 Tõlk                            Valentina Michelson-Ipbüker
 Prokurör                        Margit Luga
 Kriminaalasi                    Vladislav Šitov süüdistuses KarS § 404 lg 1 järgi
                                 kokkuleppemenetluses
 Süüdistatav                     Vladislav Šitov, isikukood 39508250874, EV kodakondsus,
                                 põhiharidus, emakeel – vene keel, töötu, elukoht xxx, viibib
                                 Tallinna Vanglas, varem kriminaalkorras karistatud:
                                 - 11.02.2014 Harju Maakohtu Liivalaia kohtumaja poolt KarS
                                 § 199 lg 2p 7,8,9; § 121, § 266 lg 2p1,3 alusel 1 aasta 2 kuud
                                 vangistust tingimuslikult KarS § 74 alusel 2 aastase katseajaga
                                 -30.09.2014 Harju Maakohtu Liivalaia kohtumaja poolt KarS
                                 § 121; § 120; § 199 lg 2 alusel liitkaristusena KarS § 65 lg 2
                                 alusel 1 aasta 7 kuud 27 päeva vangistust
                                 - 30.09.2015 Harju Maakohtu Liivalaia kohtumaja poolt KarS
                                 § 199 lg 2p 7,8,9 alusel liitkaristusena KarS § 65 lg 1 alusel 1
                                 aasta 6 kuud 17 päeva vangistust .
                                 - 07.03.2016 Harju Maakohtu Liivalaia kohtumaja poolt KarS
                                 § 199 lg 2p 5,9 ; § 200 lg 2p 7 alusel kokku karistuseks 3
                                 aastat vangistust mida vähendati 1/3 võrra ja lõplik karistus 2
                                 aastat vangistust. Karistuse kandmise algus 29.12.2015
                                 Tõkend – pole kohaldatud.
 Asja läbivaatamise kuupäev      23.11.2016 avalikul kohtuistungil
 RESOLUTSIOON                     Juhindudes KrMS § 247-§ 249, § 313, § 315-§ 319 kohus
                                       O T S U S T A S:

1. Süüdi tunnistada Vladislav Šitov kuriteo toimepanemises KarS § 404 lg 1 järgi ning mõista
   temale karistuseks 6 (kuus) kuud vangistust.

2. KarS § 65 lg 2 alusel mõista liitkaristus Harju Maakohtu Liivalaia kohtumaja 07.03.2016
   mõistetud karistusega, s.o. 2 aastat vangistust ning mõista lõplikuks karistuseks 2 (kaks)
   aastat ja 6 (kuus) kuud vangistust.

3. Karistuse kandmise alguseks lugeda 29.12.2015.

4. Kohaldada Vladislav Šitov suhtes tõkendina vahistamine kuni antud kohtuotsuse
   jõustumiseni.
                                                                                                1
                                                                                        1-16-10161

5. Vastavalt VÕS § 1043 mõista välja Vladislav Šitov´ilt tsiviilhagid:
   - AS Riigi Kinnisvara kasuks 783,72 eurot (seitsesada kaheksakümmend kolm eurot ja 72
      senti) (a/a EE892200221017592018 Swedbank).
   - Viru Vangla kasuks 139,28 eurot (ükssada kolmkümmend üheksa eurot ja 28 senti)
      (Rahandusministeerium a/a EE891010220034796011, viitenumber 2800080561).

6. Välja mõista Vladislav Šitov´ilt riigituludesse menetluskulud:
   645 eurot sundraha;
   96 eurot kaitsjatasu.
   Kokku 741 (seitsesada nelikümmend üks) eurot.

7. Vladislav Šitov´il tasuda menetluskulud 741 eurot 12-kuulise tähtaja jooksul alates
   kohtuotsuse jõustumise tähtajast Maksu- ja Tolliameti arveldusarvele
   SEB pangas nr EE351010052031000004;
   SWEDBANK EE502200221014193355
   NORDEA PANK EE401700017002872300;
   DANSKE BANK EE873300333499990003.
   Maksekorraldusele märkida viitenumber 99916700084463
   ning selgitus „Vladislav Šitov 1-16-10161 menetluskulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

8. Asitõendid: CD plaat videosalvestusega – asub kriminaaltoimiku juures – jätta kriminaalasja
   juurde.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.

ASJAOLUD

Vladimir Ševtšenkole on süüdistus esitatud selles, et tema, 07.05.2016 kella 22:00 paiku süütas
põlema Jõhvi Ülesõidu 1 asuva Viru Vangla R hoone R4 osakonna kambris nr R412
voodivarustuse, seades süütamisega ohtu teiste hoones viibivate isikute elu ja tervise. Oma teoga
tekitas Vladislav Šitov varalise kahju Viru Vanglale kogusummas 139,28 eurot (põlema süüdatud
tekk maksumusega 12,11 eurot, poroloonmadrats maksumusega 27,24 eurot, madratsikate
maksumusega 8,22 eurot; põlengukahjude likvideerimiseks kulus koristuskeemiat ja –tarvikuid
7,27 euro väärtuses; koristamisele kulus 9,35 töötundi kogumaksumusega 5,89 eurot; kambri
värvimistöödele kulus 8,3 töötundi kogumaksumusega 5,23 eurot põlengu likvideerimisel kasutati
ära kaks gaasimaskifiltrit kogumaksumusega 73,32 eurot) ning Riigi Kinnisvara AS-ile
kogusummas 783,72 eurot (kambri remondimaterjalid ning akna sisetrellide ja valgusti turvaresti
eemaldamine ja paigaldus kogumaksumusega 298,48 eurot+km; laevalgusti väljavahetamine
maksumusega 327 eurot+km; ühe vahtkustuti täitmine maksumusega 15,36 eurot+km; WC-poti
istmelaua väljavahetamine 12,26 eurot+km).
Selle tegevusega pani Vladislav Šitov toime võõra asja süütamise, põhjustades sellega ohu
inimeste elule ja tervisele, so KarS § 404 lg 1 järgi kvalifitseeritava kuriteo.

                                                                                                   2
                                                                                    1-16-10161

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Vladislav Šitovi süüditunnistamist KarS § 404 lg 1 järgi ning palub mõista karistuseks 6
kuud vangistust. KarS § 65 lg 2 alusel mõista liitkaristus Harju Maakohtu Liivalaia kohtumaja
07.03.2016 mõistetud karistusega, s.o. 2 aastat vangistust ning mõista lõplikuks karistuseks 2
(kaks) aastat 6 ( kuus) kuud vangistust. Karistuse kandmise alguseks lugeda 29.12.2015.a.

Kohtuistung
Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Vladislav Šitov on kokkulepet sõlmides väljendanud oma tõelist tahet
ja kriminaalasja menetlemisel on järgitud kokkuleppemenetlust reguleerivaid sätteid ning seega
tuleb Vladislav Šitov süüdi tunnistada KarS § 404 lg 1 järgi kvalifitseeritava kuriteo
toimepanemises ning mõista temale karistus vastavalt kokkuleppele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 4 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

Kaitsjatasu kohtueelses menetluses oli 96 eurot.

Kohus leiab, et menetluskulud tuleb välja mõista Vladislav Šitovilt. Menetluskulud tasuda 12
kuulise tähtaja jooksul alates kohtuotsuse jõustumise tähtajast.

Asitõendite osas tuleb kohaldada kokkuleppes toodud meetmed.


/allkirjastatud digitaalselt/
Deniss Minzatov
kohtunik




                                                                                              3
