                             KOHTUMÄÄRUS
Kohus                              Viru Maakohus
Määruse tegemise aeg ja koht       18. jaanuar 2016 Jõhvi kohtumajas
Väärteoasja number                 4-15-11130
Kohtunik                           Larissa Prokopenko
Kohtuistungisekretär, tõlk         Ingrid Koddo, Marina Davõdovitš
Kohtuasi                           Politsei- ja Piirivalveameti Ida Prefektuuri taotlus
                                   Alesha Grigoryan´ile asenduskaristuse määramiseks
Võlgnik                            Alesha Grigoryan, isikukood 35801282289, xxx


Asja arutamise kuupäev

RESOLUTSIOON                       Juhindudes TMS § 201 lg 1,2 ; VTMS § 211 lg 1 ja
                                   KarS § 72, kohus

MÄÄRAS

Politsei- ja Piirivalveameti Ida Prefektuuri taotlus rahuldada.

Asendada Alesha Grigoryan´ile Ida Prefektuuri 30.08.2012 otsusega väärteoasjas nr
2440,12,007475 määratud rahatrahvi 100 eurot, s.o. 25 trahviühikut, arestiga 2 (kaks)
päeva.

KarS § 69 lg 1 ja § 72 alusel asendada arest üldkasuliku tööga 5 (viis) tundi.

Määrata üldkasuliku töö tegemise tähtajaks 1 (üks) kuu.
Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207-1 üldkasuliku töö täitmist korraldab Ida prefektuur.

Määruse ärakiri edastada Alesha Grigoryan´ile, kohtutäitur Kristel Maalman´ile ning
PPA Ida prefektuurile.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik


                                                                                  1 (3)
Ida Prefektuuri 30.08.2012 kiirmenetluse otsusega väärteoasjas nr 2440,12,007475
määrati Alesha Grigoryan´ile LS § 238 järgi karistuseks rahatrahv 25 trahviühiku ulatuses,
s.o summas 100 EUR.

Täitemenetlus nr 095/2012/2573 on võlgniku Alesha Grigoryani suhtes algatatud 19.10.2012
ning täitmisteade on kätte toimetatud 15.11.2012. Võlgnik pole rahatrahvi tasunud.
Kohtutäitur on täitemenetluse jooksul teinud korduvad registripäringud vara ja sissetulekute
kohta. Võlgnikul puudub kinnisvara ja väärtuslik vallasvara. Kohtutäitur on kontrollinud
võlgniku vara olemasolu ning talle teadaolevatel andmetel puudub võlgnikul vara või ei ole
selle väärtus küllaldane, et katta vara realiseerimisega tekkivaid kulusid. Täitemenetluse
seadustiku § 201 lõike 1 alusel palub otsustada rahatrahvi asendamine.

Politsei- ja Piirivalveameti Ida Prefektuur esitas 21.12.2015 Viru Maakohtule taotluse
asenduskaristuse määramiseks.

Taotluse kohaselt ei tasunud menetlusalune isik Alesha Grigoryan rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2440,12,007475. 10.09.2015
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2440,12,007475 rahatrahvi summas 100 eurot arestiga.

Menetlusalune isik    Alesha Grigoryan taotles asendada       mõistetud karistus üldkasuliku
tööga.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Ida Prefektuuri 30.08.2012 kiirmenetluse otsusega
väärteoasjas nr 2440,12,007475 määrati Alesha Grigoryan´ile LS § 238 alusel karistuseks
rahatrahv 25 trahviühiku ulatuses, s.o summas 100 EUR.

Kohtutäitur Kristel Maalman 10.09.2015 teatest Ida Prefektuurile nähtub, et rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Väärteomenetluse seadustiku § 211 lg 1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg.2

                                                                                         2 (3)
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt Karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile ning lõike 3 kohaselt rahatrahvi arestiga
asendamise korral on aresti alammäär üks päev.

KarS § 69 lg 1 sätestab, et ühele aresti päevale vastab üks tund üldkasulikku tööd, mida ei
mõisteta vähem kui viis tundi.
KarS § 69 lg 3 alusel, määrab kohus üldkasuliku töö tegemise tähtajaks 1 kuu.

Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei ole Alesha Grigoryan
trahvi suutnud tasuda. Tal puuduvad selleks vahendid ja realiseerimiseks võimalik vara.
Väärteo eest karistuse määramise ja karistuse täitmise vaheline ajavahemik ei saa venida nii
pikaks, et määratud karistuse mõju hajub. Sundtäitmise, sealhulgas trahvi asendamise sisu ja
mõte seisneb mõistetud karistuse vääramatuse tagamises. Karistuse vääramatus kujutab endast
muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.
Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Alesha Grigoryan´ile Politsei- ja Piirivalveameti Ida prefektuuri 30.08.2012 otsusega
määratud tasumata rahatrahv 100 eurot e. 25 trahviühikut tuleb asendada KarS § 72 lg 1 ja lg
2 alusel üldkasuliku tööga 5 tundi.




/allkirjastatud digitaalselt/
Larissa Prokopenko
Kohtunik




                                                                                        3 (3)
