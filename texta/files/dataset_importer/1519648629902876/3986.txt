                                                                                             1

                                                                      Väärteoasi nr 4-16-7073




                             KOHTUMÄÄRUS

Kohus                                Viru Maakohus

Määruse tegemise aeg ja koht        31.10.2016, Rakvere kohtumaja

Väärteoasja number                   4-16-7073

Kohtunik                             Heli Väinaste

Kohtuistungi sekretär                Enjar Malm


Taotlus                              Politsei- ja Piirivalveameti Ida prefektuuri Rakvere
                                     politseijaoskonna taotlus Gert Ait’ile
                                     väärteoasjas nr: 2590,14,003305 määratud rahatrahvi
                                     asendamiseks arestiga

Asja läbivaatamise kuupäev           31.10.2016


Resolutsioon

Rahuldada Politsei- ja Piirivalveameti (registrikood 70008747 Pärnu mnt 139, 15028 Tallinn)
Ida prefektuuri Rakvere politseijaoskonna taotlus 29.09.2016 ning asendada Politsei- ja
Piirivalveameti Ida prefektuuri Rakvere politseijaoskonna patrullpolitseiniku Laura Rajamardi
kiirmenetluse otsusega nr 10220142363459 21.10.2014 väärteoasjas nr: 2590,14,003305
GERT AIT’ile (isikukood 38910025212, elukoht xxxx, töökoht xxxx, telefon xxxx)
liiklusseaduse § 227 lg 2 alusel karistuseks määratud rahatrahv 25 trahviühikut, s.o 100 eurot
2 (kahe) päevase arestiga.

KarS § 69 lg 1,3 alusel asendada Gert Ait’ile mõistetud arest 5 (viie) tunni üldkasuliku tööga,
mille tegemise tähtajaks määrata 1 (üks) kuu alates kohtumääruse jõustumisest.

Määruse väljatrükk saata täitmiseks Politsei- ja Piirivalveameti Ida prefektuurile ja
teadmiseks Rakvere kohtutäitur Kersti Vilbo’le.


Edasikaebamise kord
                                                                                             2



Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Ida prefektuuri Rakvere politseijaoskond esitas 29.09.2016 Viru
Maakohtu Rakvere kohtumajale taotluse ühes lisadega Gert Ait’ile väärteoasjas nr:
2590,14,003305 määratud rahatrahvi asendamiseks arestiga.

Politsei- ja Piirivalveameti Ida prefektuuri Rakvere politseijaoskonna patrullpolitseiniku
Laura Rajamardi kiirmenetluse otsusega nr 10220142363459 21.10.2014 väärteoasjas nr:
2590,14,003305 määrati Gert Ait’ile liiklusseaduse § 227 lg 2 alusel karistuseks rahatrahv 25
trahviühikut, s.o 100 eurot. Kohtuvälise menetleja lahend rahatrahvi määramise kohta jõustus
06.11.2014. Kuna Gert Ait ei tasunud rahatrahvi õigeaegselt ja vabatahtlikult, alustas Rakvere
kohtutäitur Kersti Vilbo tema suhtes 15.12.2014 väärteoasjas nr: 2590,14,003305
täitemenetluse nr 163/2014/1533. Täitmisteade on võlgnikule kätte toimetatud allkirja vastu
19.12.2014. Kohtutäitur on kontrollinud võlgniku vara olemasolu ning temale teadaolevatel
andmetel puudub võlgnikul ametlik töökoht ning registrijärgne kinnisvara, millele sissenõuet
pöörata või ei ole olemasoleva vara väärtus küllaldane katmaks vara realiseerimisega
tekkivaid kulutusi. Võlgnik omab 1988.a sõidukit. Võlgnikule kuuluvad pangakontod on
arestitud, kuid neil puuduvad piisavad rahalised vahendid. Kohtutäitur teatas 20.09.2016
sissenõudjale rahatrahvi täitmise võimatusest.

Sissenõudja Politsei- ja Piirivalveameti Ida prefektuuri Rakvere politseijaoskond juhindus
kohtule taotluse esitamisel TMS §-st 201 lg-st 1, mille kohaselt rahatrahvi asendamist arestiga
taotleb kohtult sissenõudja.

Võlgnik Gert Ait kinnitas kohtuistungil, et tal puuduvad rahalised vahendid rahatrahvi
tasumiseks. Gert Ait palus talle asenduskaristusena mõistetav arest asendada üldkasuliku
tööga.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
                                                                                             3

üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud taotluse ja selle lisadega, kuulanud ära võlgniku Gert Ait’i,
leiab, et esitatud taotlus on seaduslikul alusel põhjendatult esitatud ja kuulub rahuldamisele.
Gert Ait’il puuduvad rahalised vahendid rahatrahvi tasumiseks, samuti puudub tal vara,
millele oleks võimalik sissenõuet pöörata.

Arvestades eeltoodut, asendab kohus KarS § 72 alusel Gert Ait’ile Politsei- ja Piirivalveameti
Ida prefektuuri Rakvere politseijaoskonna patrullpolitseiniku Laura Rajamardi kiirmenetluse
otsusega nr 10220142363459 21.10.2014 väärteoasjas nr: 2590,14,003305 liiklusseaduse §
227 lg 2 alusel karistuseks määratud rahatrahvi 25 trahviühikut, s.o 100 eurot 2 päevase
arestiga. KarS § 69 lg 1,3 alusel asendab kohus Gert Ait’ile mõistetud aresti 5 tunni
üldkasuliku tööga, mille tegemise tähtajaks määrab 1 kuu.

/allkirjastatud digitaalselt/

Heli Väinaste
Kohtunik
