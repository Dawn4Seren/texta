                           KOHTUOTSUS
                             EESTI VABARIIGI NIMEL
                                   OSAOTSUS

Kohus                        Pärnu Maakohus
Kohtukoosseis                kohtunik Toomas Talviste

Otsuse teatavakstegemise     18. november 2016 Pärnu Maakohtu Pärnu Rüütli tn
aeg ja koht                  kohtumaja kantselei kaudu
Tsiviilasja number           2-16-10805

Tsiviilasi                   I. T. hagi G. T. vastu abielu lahutamise ja ühisvara
                             jagamise nõudes
Tsiviilasja hind (abielu     3500 eurot
lahutamise nõude osas)
Menetlusosalised ja nende    Hageja I. T., isikukood xxxxxxxxxxx, eluk. xxxxx xx-x,
esindajad                    xxxxx, lepinguline esindaja vandeadvokaat Ljudmila Tamar
                             Kostja G. T., isikukood xxxxxxxxxxx, eluk. xxxxxxx xx-x,
                             xxxxx xxxxxx, xxxxx xxxx, xxxxxxxxx, lepinguline
                             esindaja vandeadvokaat Kaire Aus
Kohtuistungi toimumise aeg   15. november 2016
RESOLUTSIOON                 Rahuldada I. T. hagi abielu lahutamise nõudes.
                             Lahutada I. T. (isikukood xxxxxxxxxxx) ja G. T.
                             (isikukood xxxxxxxxxxx) abielu, mis sõlmiti xx xx xxxx
                             ning mille kohta koostati Pärnu Maavalitsuses samal
                             päeval abieluakt nr xx.

                             I. T. haginõudes ühisvara jagamiseks jätkata menetlust.


Menetluskulude jaotus        Menetluskulud abielu lahutamise nõude osas jätta poolte
                             endi kanda.

Edasikaebamise kord          Kohtuotsuse peale võib esitada apellatsioonkaebuse
                             Tallinna Ringkonnakohtule 30 päeva jooksul alates otsuse
                             apellandile kättetoimetamisest, kuid mitte hiljem kui viie
                             kuu möödumisel kohtuotsuse avalikult teatavaks tegemisest.
                             Taotledes menetlusabi, peab seaduses sätestatud tähtaja
                             järgimiseks tegema tähtaja kestel ka menetlustoimingu,
                             mille tegemiseks menetlusabi taotletakse, eelkõige esitama
                                                                        Tsiviilasi nr 2-16-10805

                                  kaebuse.

Sisulised asjaolud, menetluse käik

14.07.2016 esitas I. T. kohtule hagiavalduse G. T. vastu abielu lahutamise ja ühisvara
jagamise nõudes. Hagiavalduse kohaselt on poolte abielu registreeritud xx xx xxxx (tl 6),
abielulisi suhteid ei ole alates 2014.a sügisest kuigi elati jätkuvalt ühes korteris, Ühiseid
alaealisi lapsi pooltel ei ole. Hageja on korduvalt (nt tl 41-44 ka kirjalikult) teinud ettepaneku
lahutada abielu perekonnaseisuosakonnas, kuid kostja seda ei soovinud.
Kostja ei vaielnud oma kirjalikus vastuses hagile abielu lahutamise nõude osas vastu.

15.11.2016 kohtueelistungil jäi hageja oma abielu lahutamise nõude osas hagi juurde, kostja
ei vaielnud sellele nõudele vastu. Kumbki pool leppimisaega ei soovinud, hageja selgitas, et
elab juba paar kuud üürikorteris abikaasast lahus. Hageja palus kohtul teha abielulahutuse
osas osaotsus, kostja nõustus sellega. Ühisvara jagamise osas kompromissile ei jõutud ja
menetlus selles osas jätkub.

Kohtuotsuse põhjendused

Perekonnaseaduse (PKS) § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on lõppenud, kui abikaasadel abielulist kooselu enam ei
ole ja on alust arvata, et abikaasad kooselu ei taasta. Abielusuhete lõppemist eeldatakse, kui
abikaasad on elanud eraldi vähemalt kaks aastat (PKS § 67 lg 2). Kohus peab tarvitusele
võtma abinõud poolte lepitamiseks, välja arvatud juhul, kui see on asjaoludest tulenevalt
võimatu või ebamõistlik (PKS § 67 lg 3). Kohus on nimetatud sätteid kohtueelistungil ka
selgitanud.

Kohus, kuulanud ära poolte seletused, leiab, et nende abielusuhted on pöördumatult lõppenud
ja neid ei saa taastada, pealegi ei soovi pooled ise seda. Seni ei ole erinevatel põhjustel
õnnestunud lahutada perekonnaseisuasutuses, samas puudub kohtu hinnangul puudub mõistlik
põhjus abinõude tarvituselevõtuks abielu taastamiseks, sisuliselt on pooled otsustanud abielu
lahutada ja minna oma eludega edasi. Tänaseks elatakse lahus. Ühiseid alaealisi lapsi pooltel
ei ole. Abielu lahutamine on mõistlik ka varasuhete selguse aspektist, sest abielu lahutamisega
abikaasade varaühisuse varasuhe PKS § 35 p 3 kohaselt lõpeb ning jagatava ühisvara koosseis
on võimalik kuupäevaliselt fikseerida. Abielueelse perekonnanime taastamist hageja ei ole
soovinud.

Seega rahuldab kohus hagi abielulahutuse nõude osas osaotsusega tsiviilkohtumenetluse
seadustiku (TsMS) § 450 lg 1 alusel, sest vaidluse puudumisel on selle nõude osas hagi
lõplikuks otsustamiseks valmis.

Tsiviilkohtumenetluse seadustiku § 164 lg 1 kohaselt tuleb menetluskulud hagilises
abieluasjas jätta poolte endi kanda. Muul viisil menetluskulude jagamist ei ole pooled
taotlenud.


/allkirjastatud digitaalselt/
Toomas Talviste
Kohtunik



                                                                                             2 (2)
