                                  KOHTUOTSUS
                                 EESTI VABARIIGI NIMEL

Kohus                      Harju Maakohus (Liivalaia kohtumaja)

Otsuse tegemise aeg ja     06.09.2016 Tallinn

koht

Kriminaalasja number       1-16-6535 (16230103284; 16230102174)

Kohtukoosseis              Kohtunik Janika Kallin

Kohtuistungi sekretär      Martin Kalamees

Kohtuistungi tõlk          Julia Zautina

Kriminaalasi               Vadim Aleksejev süüdistuses karistusseadustiku (KarS) § 199 lg 2 p 9
                           - § 25 lg 2; § 199 lg 2 p 4,5 järgi lühimenetluses.
Abiprokurör                Ruta Rammo

Süüdistatav                Vadim Aleksejev
                           isikukood: 37903185225; kodakondsus: EV; emakeel: vene keel;
                           asukoht: käesoleval hetkel viibib vahi all arestimajas, asukohaga
                           XXXX; haridus: põhiharidus; töökoht: puudub; varem
                           kriminaalkorras karistatud 3-l korral:
                           - 25.03.2008 karistati Harju Maakohtu poolt KrK § 141 lg 2 p 1, 2, 3
                           (KarS § 200 lg 2 p 4, 7, 8), KrK § 184 lg 2 (KarS § 263 p 1, 2), KarS
                           § 199 lg 2 p 4, 5, 7, 8, KarS § 64 lg 1 alusel vangistusega 3a, KarS §
                           65 lg 1, § 64 lg 1 alusel vangistusega 3a, KarS § 65 lg 1 alusel
                           vangistusega 1a 8k;
                           - 05.11.2009 karistati Harju Maakohtu poolt KarS § 199 lg 2 p 5, 7, 9,
                           KrMS § 238 lg 2 alusel vangistusega 10k;
                           - 20.03.2012 karistati Tallinna Ringkonnakohtu poolt KarS § 200 lg 2
                           p 4 järgi vangistusega 4a, KarS § 68 lg 1 alusel vangistusega 3a 6k
                           24p. Vabanes karistuse kandmiselt 18.12.2015
                           Tõkend: vahistamine alates 08.07.2016. Kahtlustatavana kinni
                           peetud 23.05-24.05.2016.a, 05.07.2016.a, 06.07-07.07.2016.a, so
                           kokku 5 (viis) päeva.
Kaitsja                    Jugans Grossmann

RESOLUTSIOON
Juhindudes Kriminaalmenetluse seadustiku (KrMS) § 238 lg 1 p 4 ja lg 2, § 179 lg 1 p 2, § 180
lg 1, § 306, § 309 lg 3 kohus o t s u s t a s:
                                             2



   1. Süüdi mõista Vadim Aleksejev KarS § 199 lg 2 p 5, 9 järgi ja karistada 10 (kümne) kuu
      pikkuse vangistusega.
   2. Vähendada mõistetud liitkaristust 1/3 võrra. Vadim Aleksejevil tuleb ära kanda 6
      (kuue) kuu ja 20 (kahekümne) päeva pikkune vangistus.

   3. KarS § 68 lg 1 järgi lugeda karistusaja hulka Vadim Aleksejevi poolt eelvangistuses
      viibitud aeg 23.05-24.05.2016, so kokku 2 (kaks) päeva. Vadim Aleksejev peab ära
      kandma 6 (kuue) kuu ja 18 (kaheksateistkümne) päeva pikkuse vangistuse. Karistusaja
      alguseks lugeda 05.07.2016.a.

   4. Vadim Aleksejevi suhtes kohaldatud tõkend – vahistamine– jätta muutmata. Tõkend
      tühistada kohtuotsuse jõustumisel või karistuse ära kandmisel.

   5. Kannatanu XXXX tsiviilhagi rahuldada. Välja mõista Vadim Aleksejevilt XXXX
      kasuks 12,00 eurot. Tsiviilhagi katteks välja mõistetud kahjuhüvitis kanda XXXX
      arveldusarvele nr XXXXXXXXXXX, Swedbank.

   6. KrMS § 175 lg 1 p-de 4, 9 ning § 180 lg 1 alusel välja mõista Vadim Aleksejevilt
      riigieelarve tuludesse menetluskulud: sundraha 645,00 eurot ja kaitsjatasu 312,00
      eurot. Kriminaalmenetluse kulud kokku 957,00 eurot tasuda kohtuotsuse jõustumisest
      arvates 12 (kaheteistkümne) kuu jooksul. Väljamõistetud menetluskulud tasuda
      Maksu- ja Tolliameti arveldusarvele EE351010052031000004 SEB pangas,
      EE502200221014193355 Swedbankis, EE873300333499990003 Danske Bankis või
      EE401700017002872300 Nordea pangas, märkides selgitusena „Vadim Aleksejev, 1-16-
      6535, menetluskulud“. Menetluskulude tasumiseks vajaminev viitenumber edastatakse
      makseinfona süüdimõistetu postiaadressile. Samuti on makseinfo koos kohtuotsusega
      kättesaadav e-toimiku süsteemi kaudu. Kui rahalised nõuded ei ole täies ulatuses
      tähtaegselt tasutud, suunatakse nõuded täitemenetluse läbiviimiseks kohtutäiturile
      täitemenetluse seadustikus sätestatud korras ning süüdimõistetul tuleb kanda ka
      kohtuotsuse täitmisega seonduvad kulud.
   7. Asitõendid:
   - 3 CD-plaati, mis asuvad kriminaalasja materjalide juures- KrMS § 126 lg 3 p 1 alusel,
      jätta kriminaalasja materjalide juurde.

Edasikaebamise kord
Kohtuotsuse peale saab kaevata.
Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu
Liivalaia kohtumajale 7 (seitsme) päeva jooksul, alates kohtuotsuse resolutiivosa
kuulutamisest.
Kirjalik apellatsioonkaebus esitatakse otsuse teinud kohtule kirjalikult 15 (viieteistkümne)
päeva jooksul alates päevast, mil kohtuotsus on kohtumenetluse pooltele kohtus tutvumiseks
kättesaadav.
Vahistatud süüdistatav või tema kaitsja võivad esitada apellatsiooni süüdistatavale
kohtuotsuse koopia kätteandmisele järgnevast päevast 15 (viieteistkümne) päeva jooksul.
Kohtu selgitus:
Selgitada, et kaebetähtaja mööda laskmise korral jäetakse kohtumääruse alusel apellatsioon
läbi vaatamata ja tagastatakse.
                                                    3

Esitatud süüdistus:
Vadim Aleksejevit süüdistatakse selles, et tema isikuna, keda karistati Tallinna Ringkonnakohtu
20.03.2012.a otsusega KarS § 200 lg 2 p 4 järgi 4-aastase vangistusega, millise karistuse kandmiselt
vabanes 18.12.2015, võttis 02.05.2016 kella 00:15 paiku Tallinnas Virbi 2 juures võõra vallasasja
ebaseadusliku omastamise eesmärgil XXXX`lt avalikult, kuid vägivalda kasutamata ära 2-eurose
väärtusega ümbrises oleva mobiiltelefoni Sony Xperia M2 Aqua, IMEI-kood XXXX, väärtus 241.00
eurot, milles oli 10-eurose väärtusega Toshiba Micro SD 8GB mälukaart ja 5-eurose väärtusega SIM-
kaart abonentnumbriga XXXX, samuti oli telefoni küljes 5-eurose väärtusega plastikrihm ning põgenes
koos telefoniga, tekitades XXXX`le varalise kahju kokku summas 263.00 eurot.

Seega Vadim Aleksejev isikuna, kes on varem toime pannud röövimise, pani avalikult, kuid
vägivalda kasutamata tahtlikult toime võõra vallasasja äravõtmise selle ebaseadusliku
omastamise eesmärgil, s.o KarS § 199 lg 2 p 4, 5 järgi kvalifitseeritava kuriteo.

Samuti süüdistatakse Vadim Aleksejevit selles, et tema isikuna, keda on varavastaste süütegude
toimepanemise eest süüdi mõistetud ja karistatud vangistusega, jätkas peale karistuse kandmist varguste
toimepanemist ja uuesti 05.07.2016 kella 21.25 ajal viibides Tallinnas Sõle 27 asuvas Rimi Eesti Food
AS-le kuuluvas Sõle Säästumarketi kaupluses võttis võõra vallasasja ebaseadusliku omastamise
eesmärgil 3 pakki kakaokreemiga küpsist Poeesia maksumusega 1,45 eurot/pakk, kogumaksumusega
4,35 eurot, pudeli brändit Aramis Special maksumusega 9,79 eurot ja pudeli brändit Aramis Smooth
maksumusega 8,25 eurot, seega kaupa kokku maksumusega 22,39 eurot, millega möödus kassadest,
jättes kauba eest tahtlikult tasumata, kuid tegu jäi tema tahtest olenemata põhjustel lõpule viimata, kuna
ta oli peetud kinni kaupluse turvatöötaja poolt.

Samuti tema uuesti 06.07.2016 kella 18.55 ajal viibides Tallinnas Sõle 51 asuvas Selver AS-le kuuluvas
kaupluses Pelgulinna Selver võttis võõra vallasasja ebaseadusliku omastamise eesmärgil 9 tahvlit
šokolaadi Anneke maksumusega 3,39 eurot/tk, kogumaksumusega 30,51 eurot ja 5 tahvlit
piimašokolaadi Linda maksumusega 3,39 eurot/tk, kogumaksumusega 16,95 eurot, seega kokku kaupa
maksumusega 47,46 eurot, millega möödus kassadest, jättes kauba eest tahtlikult tasumata, kuid tegu jäi
tema tahtest olenemata põhjustel lõpule viimata, kuna ta oli peetud kinni kaupluse turvatöötaja poolt.

Seega Vadim Aleksejev pani oma tahtliku tegevusega toime võõra vallasasja äravõtmise katse selle
ebaseadusliku omastamise eesmärgil, süstemaatiliselt, see on KarS § 199 lg 2 p 9 - § 25 lg 2 järgi
kvalifitseeritava kuriteo.

Kohtuistungil esitatud ja uuritud tõendid:
02.05.2016 episoodis
- Kannatanu XXXXütlused (kd II tlk 20-25, 27-31, 36-37);
- Kannatanu XXXXpoolt ülekuulamisprotokolli lisana esitatud XXXX AS arve nr XXXX ja
liitumislepingu lisaks olev osamaksetega vara müügileping (kd II tlk 33-34);
- Äratundmiseks esitamise protokoll (kd II tlk 38-45);
- Taotlus kõnesalvestiste väljastamiseks ja Põhja Prefektuuri teabebüroo operatiivteabeteenistuse vastus
(kd II tlk 1-4);
- Asitõendi – CD-le salvestatud kõnesalvestise – vaatlusprotokoll (kd II tlk 5-13);
- Sideettevõtjalt saadud andmete protokoll (kd II tlk 15-16);
- Tunnistaja XXXXütlused (kd II tlk. 50-55);
- Äratundmiseks esitamise protokoll (kd II tlk 56-63);
- Asitõendi vaatlusprotokoll (kd II tlk 17-18);
- XXXX kinnitus 23.05.2016 politseilt ZEN eeXXXXX kõnekaardi kättesaamise kohta (kd II tlk 64-
66);
- Üleandmise-vastuvõtmise akt (kd II tlk. 19);
- Tunnistaja Aleksei Korõšev`i ütlused (kd II tlk. 67-72);
                                                    4

- Äratundmiseks esitamise protokoll (kd II tlk 73-80);
- Vadim Aleksejev`i karistusregistri teatis ja Tallinna Ringkonnakohtu 20.03.2012.a otsus kriminaalasjas
nr 1-11-2332 (kd II tlk 105-123);
- Vadim Aleksejev`i poolt kahtlustatavana antud ütlused (kd II tlk 96-102).

05.07.2016 episoodis:
- Rimi Eesti Food AS avaldus (kd I tlk. 63);
- Tunnistaja XXXX´i ütlused (kd I tlk. 64-66);
- Isiku kahtlustatavana kinnipidamise protokoll (kd I tlk 73);
- Vadim Aleksejev´i kahtlustatavana antud ütlused (kd I tlk 76);
- Asitõendi vaatlusprotokoll koos fototabeliga (kd I tlk. 79-82).

06.07.2016 episoodis
- Selver AS avaldus koos õigusvastase teo toimepanemise akt (kd I tlk 3-4);
- Tunnistaja XXXX´i ütlused (kd I tlk 6-8, 9-11);
- Isiku kahtlustatavana kinnipidamise protokoll (kd I tlk. 14-15);
- Vadim Aleksejev’i kahtlustatavana antud ütlused (kd I tlk 17-20);
- Asitõendi vaatlusprotokoll koos fototabeliga (kd I tlk 50-59).

Muud tõendid:
- Tallinna Ringkonnakohtu 20.03.2012 otsus kriminaalasjas nr 1-11-2332 (kd I tlk 30-32);
- Karistusregistri teade (kd I tlk 21-27);
- Kiirmenetluse otsus väärteoasjas nr 231516005422 (kd I tlk 33-34);
- Kiirmenetluse otsus väärteoasjas nr 231716004890 (kd I tlk 35-36).

Prokuröri seisukoht ja taotlus:
Prokurör taotles Vadim Aleksejevi süüdi tunnistamist ja karistamist vangistusega 10 kuud. KrMS § 238
lg 2 alusel mõistetava vangistuse vähendamist 1/3 võrra, s.o. tuleb Vadim Aleksejevil ära kanda 6 kuu
ja 20 päevane vangistus. KarS § 68 lg 1 alusel lugeda karistusaja hulka eellvangistuses viibitud aeg 4
päeva ning lõplikuks karistuseks mõista 6 kuud ja 16 päeva vangistust. Karistusaja alguseks lugeda
06.07.2016.a Välja mõista kannatanu kasuks tsiviilhagi 12 eurot.

Süüdistatava seisukoht:
Vadim Aleksejev tunnistas oma süüd ning kahetses toimepandut. Lubas tulevikus kuritegusid enam
mitte toime panna, on olemas töökoht. Samuti saab ta pensioni, tal on krooniline haigus- HIV. On nõus
kandma karistust, aga soovib leebemat kui seda taotles prokurör.

Kaitsja seisukoht ja taotlus:
Palus määrata karistus väiksemas ulatuses, kuna pikaaegne vangistus isikut paremaks ei muuda. Vadim
Aleksejev on omad järeldused asjast teinud. Taotles menetluskulude ajatamist.

Kohtu seisukoht:
KrMS § 60 lg 1 järgi tugineb kohus kriminaalasja lahendades asjaoludele, mida ta on tunnistanud
tõendatuks või üldtuntuks; KrMS § 61 lg 2 järgi hindab kohus tõendeid nende kogumis ja oma
siseveendumuse kohaselt.

02.05.2016 kannatanu XXXXtelefoni varguse episood:

Vadim Aleksejev on kohtueelses menetluses andnud 02.05.2016 episoodi kohta kahtlustatavana ütlusi
(kd II tlk 96-102), et 2016. aasta mai kuu esimestel päevadel läks ta koju mööda Virbi tänavat, kui
märkas ühe 9 korrulise maja trepikoja juures suitsetavat tüdrukut, kelle kõrval, mängis telefonis muusika.
Küsis neiult suitsu ning nad hakkasid juttu ajama. Kuivõrd tal oli vaja raha narkootikumide ostmiseks,
                                                    5

siis tekis mõte tal see telefon varastada. Seetõttu embas ta neiut, võttis samal ajal tema mobiiltelefoni
ning peitis selle endale selja taha. Füüsilist vägivalda ta ei kasutanud. Arvab, et neiu nägi, et ta tema
telefoni võttis. Kuna naisterahvas järgnes talle, kui ta ära jooksis. Järgmisel päeval müüs ta telefoni oma
tuttavale Ljohale maha. Telefoni eest saadud raha 40 eurot kulutas narkootikumide peale.

Kriminaalasjas on üle kuulatud kannatanu XXXX(kd II tlk 20-25, 27-31, 36-37), kelle ütluste kohaselt
tegi ta 02.05.2016.a õues suitsu, kui tema juurde tuli meesterahvas. Otsustas telefoni Sony Xperia M2
Agua telefoni panna endale tasku. Isik tuli tema juurde ning küsis suitsu. Peale ühist suitsetamist, hakkas
talle meesterahvas intiimteenust pakkuma ning embama, tõmmates samal ajal välja tema rinnataskust
mobiiltelefoni. Püüdis haarata isiku jopest kinni, kuid ta põgenes. Mingisugust füüsilist vägivalda
meesterahvas tema suhtes ei kasutanud. Telefoni koos mälukaardiga Toshiba MicroSD, mahuga 8GB,
sai ta politseist hiljem kätte ning telefoni osas pretensioonie tal ei ole. Samas on telefonil puudu lillat
värvi plastikust pael, väärtusega 5 eurot ning läbipaistev plastikust kaitseümbris, väärtusega 2 eurot. SIM
kaardi taastamine läks Elisa esinduses maksma 5 eurot. Kokku on vargusega talle põhjustatud kahju 12
eurot. Elisa Eesti AS arvest nr 150041237 ja liitumislepingu lisaks olev osamaksetega vara
müügilepingust (kd II tlk 33-34) nähtub, et XXXXsoetas endale järelmaksuga Elisa Eesti AS esindusest
mobiiltelefoni Sony Xperia M2 Aqua/D2403 White, IMEI-koodXXXX, väärtusega 241,00 eurot.
Äratundmiseks esitamise protokollist (kd II tlk 38-45) nähtub, et XXXXle esitati äratundmiseks kolm
isikut, kellest keskmine, so fotol nr 2, on Vadim Aleksejev. Kannatanu tunneb fotol nr 2 ära isiku, kes
talle 02.05.2016.a lähenes ning võttis taskust tema telefoni. Isiku tundis ära kõhna näokuju, näojoonte,
suure nina ja kõrgete põsenukkide ning soengu, helepruuni juustevärvi, vanuse ja kasvu järgi. Asitõendi
vaatlusprotokollist (kd II tlk 5-13) nähtub, et 02.05.2016.a helistas kella 03:16:43 ajal politsei
lühinimbrile 112 XXXX, kes teatas oma telefoni vargusest. XXXXselgituste kohaselt tuli tänaval talle
ligi meesterahvas, kes võttis ära Aqua telefoni. Sideettevõtjalt saadud andmete protokollist (kd II tlk 15-
16) nähtub, et 17.05.2016.a tehti päringud EMT AS, Elisa Eesti AS, Tele 2 Eesti AS´ile võrgu andmete
saamiseks mobiiltelefon Sony Xperia M2 Aqua (IMEI koodiga XXXX kohta ning kõneeristustest
nähtub, et ajavahemikul 02.05.2016-17.05.2016.a töötasid antud telefonis sim-kaart abonentnumbriga
XXXX, mille kasutajaks oli XXXX (ik XXXX). Ajavahemikul 03.05.2016-04.05.2016 oli antud
telefonis sim-kaart abonentnumbriga XXXX, mida kasutas samuti XXXX(ik XXXX). Ajavahemikul
05.05.2016 kuni 17.05.2016a oli telefonis SIM-kaart abonentnumbriga XXXX ning mida kasutas
XXXX(ik XXXX). Ajavahemikul 13.05.2016.a-14.05.2016a ning 15.05.2016.a oli telefonis SIM-kaart
abonentnumbriga XXXX, mille kasutajaks oli XXXX(ik XXXX). Tunnistaja XXXXütluste (kd II tlk.
50-55) kohaselt kinkis 05.05.2016.a tema isa XXXXtalle sünnipäevaks valge korpusega mobiiltelefoni
Sony Xperia M2 Aqua IMEI-koodiga XXXX. Pani telefoni oma SIM-kaardi ning kasutas seda. Teab, et
isale tõi telefoni isik nimega Vadim, kelle hüüdnimeks on Komandör. Ta ei oska öelda, millistel
asjaoludel see telefon Komandöri kätte sai, kuid kui see on saadud kuritegelikel viisidel, siis nõustub
telefoni tagastama. Äratundmiseks esitamise protokollist (kd II tlk 56-63) nähtub, et XXXX esitati
äratundmiseks kolm isikut, kellest fotol nr 1, on Vadim Aleksejev. Tunnistajatunneb fotol nr 1 ära isiku
nimega Vadim ning keda hüütakse Komandöriks. Tunnistaja selgituste kohaselt tõi antud isik
23.05.2016.a tema isale XXXXvalge korpusega Sony Xperia IMEI-koodiga XXXX. Isiku tunneb ta ära
kõhna näokuju ja näojoontega, samuti murtud ninaselja, soengu, juustevärvi ning vanuse järgi. Asitõendi
vaatlusprotokollist (kd II tlk 17-18) nähtub, et 23.05.2016.a on vaadeldavaks objektiks tunnistaja
XXXXpoolt ülekuulamise käigus vabatahtlikult välja antud mobiiltelefon Sony Xperia M2 Aqua LTE-
A D2403. Vaatlusega tuvastati, et antud telefoni korpus on valget värvi kulumisjälgedega. Vaadeldav
telefon ühendati lauaarvutiga HP Z230. Telefonis oli ZEN SIM-kaart. Kõnekaardi ühel küljel on peal
must kiri „zen“ ja numbri ning tähtedekombinatsioon XXXX. Vaadeldav kõnekaart ühendati
lauaarvutiga HP Z230 ja kasutades tarkvara XRY tehti kõnekaardil olevates andmetest koopia. Kaart
avati sisestades kaardi PIN1 kood. Kõnekaardi seerianumber tuvastatud XRY tarkvara abil on XXXX.
SIM-kaardi numbrile EE21140731109399 vastab abonentnumber XXXX. Telefonis on musta värvi
mälukaart valge kirjaga „microSD 8GB TOSHIBA.“ Vaadeldav kaart ühendati lauaarvutiga HOP Z230
ja kasutades tarkvara XRY tehti kaardil olevates andmetest koopia andes koopiale nimeks
„16230102174_Korõseva_Sony Xperia M2 Aqua LTE-A D2403_SD.xry“. XXXXkinnitusest (kd II tlk
                                                     6

64-66) nähtub, et XXXXsai politseist kätte oma kõnekaardi ZEN (eeXXXX). Üleandmise-vastuvõtmise
aktist (kd II tlk. 19) nähtub, et XXXXsai 25.05.2016.a politseist kätte temalt varastatud mobiiltelefoni
Sony Xperia Aqua (IMEI-kood XXXX), mille sees oli Toshiba Micro SD 8GB mälukaart.
Tunnistaja XXXXütlustega (kd II tlk. 67-72) on tõendatud, et ta ostis kas 02.05 või 03.05 Vadimi
nimeliselt noormehelt, keda kutsutakse Komandöriks, valge korpusega puutetundliku mobiiltelefoni
Sony Xperia. Telefoni kinkis ta oma tütrele XXXX sünnipäevaks. Kui Vadimilt telefoni ostis, siis Vadim
kinnitas talle, et see varastatud ei ole. Tunneb Vadimi ajast, mil nad Vanglas karistust kandsid. Vadim
on tema hea tuttav ning ta abistab teda, kuna Vadim tarvitab narkootikume. Tunneb Vadimi fotodelt ära.
Äratundmiseks esitamise protokollist (kd II tlk 73-80) nähtub, et XXXXesitati äratundmiseks kolm
isikut, kellest fotol nr 1 vasakul pool, on Vadim Aleksejev. Tunnistaja tunneb fotol nr 1 ära isiku nimega
Vadim ning keda hüütakse Komandöriks. Tunnistaja selgituste kohaselt tõi Vadim talle 02.05 või
03.05.2016 valge korpusega mobiiltelefoni Sony Xperia, mille ostis 30 eurot eest oma tütrele. Vadimi
tunneb ta ära kõhna näokuju ja näojoonte, lameda nina, soengu, juustevärvi ning vanuse ja kasvu järgi.

Kohtu hinnangul esitatud tõendid riimuvad, vastuolusi ei ole. Vadim Aleksejevi tahtluse astme
tuvastamise aluseks saab võtta kahtlustatava enda ütlused. Antud tõendist saab järeldada, et Vadim
Aleksejev tegutses tahtlikult-tegi kannatanuga koos suitsu ning mingil ajal tekkis mõte tema telefon
varastada. Seetõttu embas ta kannatanut ning võttis tema telefoni. Seega pani Vadim Aleksejev teo toime
otsese tahtlusega.

05.07.2016 Rimi Eesti Food AS episood

Vadim Aleksejev on kohtueelses menetluses andnud 02.05.2016 episoodi kohta kahtlustatavana ütlusi
(kd I tlk 76), et sisenes 05.07.2016. aa kella 21:30 ajal Sõle Säästumarketisse, kust võttis riiulist ja pani
seljakotti kolm pakki küpsist ning kaks alkohoolset jooki Aramis. Seejärel möödus kassadest, jättes
kauba eest tasumata. Kontrollimisel leiti tema seljakotist varastatud esemed. Varastas enda tarbeks.
Kahetseb tehtut.

Rimi Eesti Food AS on politseile avaldanud (kd I tlk. 63), et 05.07.2016.a peeti Rimi Eesti Food AS
Sõle Säästumarket kaupluses kinni isik, kes möödus Säästumarketi kassadest, jättes tasumata 3 pk. kakao
küpsiste „Poeesia“, kogumaksumusega 4,35 eurot, VS Aramis Very Smooth 1 tk, hinnaga 8,25 eurot, V
Aramis Special Reserve 1 tk, hinnaga 9,79 eurot, eest. Kokku üritati varastada kaupa 22,39 euro
väärtuses. Kriminaalasjas on üle kuulatud tunnistajana XXXX (kd I tlk. 64-66), kelle ütluste kohaselt
viibis ta 05.07.2016.a kella 21:05 ajal tööl turvamehena, kaupluses Sõle 27, kui märkas meesterahvast,
kes käis poes ringi, kuid midagi ei ostnud ning möödus kassadest. Kontrollimisel avastati isiku seljakotist
küpsised „Poeesia, 500 grammi, 3*1,45, brändi „Aramis Special“ 1*9,79 ja brändi „Aramis Smooth“
1*8,25. Kaup rikkumata ning tagastatud kauplusele. Isiku kahtlustatavana kinnipidamise protokollist
(kd I tlk 73) nähtub, et 05.07.2016.a peeti kella 22:05 ajal kinni Sõle 27 Vadim Aleksejev (ik
37903185225). Asitõendi vaatlusprotokollist ning sinna juurde lisatud fototabelist (kd I tlk. 79-82)
nähtub, kuidas 05.07.2016.a kella 21:15:27 ajal võtab meesterahvas (Vadim Aleksejev) kaupluses Sõle
Säästumarket alkoholi osakonnast, riiulilt kaupa, paneb need ostukorvi ning läheb kodukeemiaosakonda.
Kella 21:16:33 ajal paneb Vadim Aleksejev kodukeemiaosakonnas kauba endale seljakotti ning kella
21:25:34 ajal väljub kassadest, jättes kauba eest tasumata.

Kohtu hinnangul esitatud tõendid riimuvad, vastuolusi ei ole. Vadim Aleksejevi tahtluse astme
tuvastamise aluseks saab võtta tunnistaja XXXXi ütlused, asitõendi videosalvestise ning kahtlustatava
Vadim Aleksejevi enda ütlused. Antud tõenditest saab üheselt järeldada, et Vadim Aleksejev tegutses
sihipäraselt: läks müügisaali, võttis kauplusele kuuluva kaubad,asetas need endale seljakotti ning väljus
kassadest, jättes kauba eest tasumata. Kohtul puudub igasugune pidepunkt väitmaks, et Vadim
Aleksejevi tegevus ei olnud kavatsetud.

06.07.2016 Selver AS kaupluse varguse episood
                                                     7


Vadim Aleksejev on kohtueelses menetluses andnud 06.07.2016.a episoodi kohta kahtlustatavana ütlusi
(kd I tlk 17-20) selle kohta, et eile õhtul, so 06.07.2016.a, läks ta Sõle tänaval asuvasse Selverisse, kust
võttis riiulist mitu suurt šokolaadi „Linda“ ja „Anneke“ ning pani need endale kotti. Seejärel möödus ta
kassadest, jättes kauba eest tasumata. Turvatöötajale ta vastupanu ei osutanud, vaid rabeles natukene.
Kahetseb tehtut.

Selver AS on politseile avaldanud (kd I tlk 3) ning palub võtta vastutusele isiku, kelle juurest avastati
06.07.2016.a kella 18:55 ajal Pelgulinna Selverile, aadress Sõle 51, kuuluvat kaupa: 9 tk. šokolaad
„Anneke“, ühe maksumus 3,39 eurot, 5 tk piimašokolaad „Linda“, ühe maksumus 3,39 eurot. Avalduse
juurde on lisatud õigusvastase teo toimepanemise akt (kd I tlk.4) millest nähtub, et 06.07.2016.a kella
18:55 ajal peeti Pelgulinna Selveris kinni isik, kes väljus kassaliinist kauplusele kuuluva kaubaga: 9 tk.
šokolaad „Anneke“, ühe maksumus 3,39 eurot, 5 tk piimašokolaad „Linda“, ühe maksumus 3,39 eurot.
Kokku üritati varastada kaupa 47,66 euro väärtuses. Isiku kahtlustatavana kinnipidamise protokollist (kd
I tlk. 14-15) nähtub, et 06.07.2016.a kella 20:30 ajal peeti Tallinnas Sõle 51 asuvast Selverist kinni
Vadim Aleksejev (ik 37903185225). Kriminaalasjas on üle kuulatud tunnistajana XXXX, kelle ütluste
kohaselt (kd I tlk 6-8, 9-11) oli ta 06.07.2016.a kella 18:50 ajal töökohal Sõle 51 Tallinn kaupluses
Selver, kui nägi, kuidas umbes 40 aastane kahtlase välimusega meesterahvas tuli magusaosakonda võttis
suured šokolaadid „Linda“ ja „Anneke.“ Läks paarimehe soovitusel müügisaalist välja. Nägi, kuidas
meesterahvas väljus kassaliinist jättes tasumata võetud šokolaadide eest. Kuna isik märkas teda, siis läks
tagasi müügisaali. Pidas isiku kinni ning toimetas turvaruumi. Turvakontrolli käigus avastas isiku
seljakotist 9 tk. šokolaadi „Anneke“, tüki hind 3,39 eurot ning 5 tk. šokolaadi „Linda“, tüki hind 3,39
eurot. Varastatud kaupa oli kogu väärtuses 47,46 eurot. Kaup oli rikkumata ning tagastati kauplusele.
Asitõendi vaatlusprotokollist ning sinna juurde lisatud fototabelist (kd I tlk 50-59) nähtub, kuidas
06.07.2016.a kella 18:53:17 ajal liigub meesterahvas kaupluses Selver müügisaalis, käes ostukorv, mille
sees on šokolaadid. Meesterahvas liigib karastusjookide osakonda, kus paneb ostukorvi kaubaaluse peale
ning laob šokolaadid korvist endale seljakotti. Seejärel läheb meesterahvas kassade juurde ning väljub
nendest.

Kohtu hinnangul esitatud tõendid riimuvad, vastuolusi ei ole. Vadim Aleksejevi tahtluse astme
tuvastamise aluseks saab võtta tunnistaja XXXXi ütluseid, samuti asitõendi vaatlusprotokolli ning
kahtlustatava enda ütlused. Antud tõenditest saab üheselt järeldada, et Vadim Aleksejev tegutses
sihipäraselt: läks müügisaali, võttis riiulist šokolaadid, pani need endale seljakotti ning möödus
maksmata kaubaga kassadest. Kohtul puudub igasugune pidepunkt väitmaks, et Vadim Aleksejevi
tegevus ei olnud kavatsetud.

KarS § 199 lg 2 p 5 järgi on vargus avalik, kui see pannakse toime kannatanu või kolmanda isiku nähes
ja kui toimepanija arvab, et süüteokohal viibiv isik saab aru tema teo õigusvastasusest. Kui isikut
märgatakse varguse toimepanemise ajal ja ta üritab sellest hoolimata asja hõivamist jätkata, kasvab
vargus üle avalikuks varguseks või selle katseks (RKKK3-1-1-93-96; 3-1-149-99). Kohtu hinnangul
pani Vadim Aleksejev 02.05.2016.a episoodis toime avaliku varguse. Kannatanu XXXXnägi ja sai aru,
et Vadim Aleksejev tahtis tema telefoni varastada; ta proovis haarata süüdistatava varrukast, kuid
süüdistatav tõmbas käe lahti ning jooksis ära (vt. kannatanu ütlused, kd II tlk 20-25, 27-31, 36-37).

Tulenevalt KarS § 199 lg 2 p 9 järgi on vargus võõra vallasasja äravõtmine selle ebaseadusliku
omastamise eesmärgil süstemaatiliselt. Süstemaatiliseks varguseks loetakse vargust, mis on toime
pandud vähemalt kolmandat korda. Riigikohus oma 20 aprilli 2009 lahendis nr 3-1-1-87-08 punktis 10
on märkinud, et „süstemaatiline vargus eeldab, et isik on toime pannud vähemalt kolm vargust,
sealjuures ei ole tähtis, kas need teod tuleks üksikult subsumeerida KarS § 199 (kuritegu) või § 218
(väärtegu) alla. Lisaks on vajalik, et isiku poolt toime pandud teod on omavahel seotud, s.t et need
üksikud vargused moodustavad teatud sisulise süsteemi. Seotud on teod omavahel eelkõige juhul, kui
varastamine on kujunenud isikule elustiiliks - näiteks hangib isik endale varastades elatist, see on talle
                                                   8

püsiva või alatise sissetuleku allikas, või sooritab süütegusid väljakujunenud harjumusest lähtuvalt.
Süstemaatilisuse jaoks ei ole oluline, kas isik on varasemate varguste eest süüdi mõistetud (õiguslik
retsidiiv) või on need tuvastatud alles ühes menetluses (faktiline retsidiiv). Nagu eelnevalt märgitud,
võivad süstemaatilise varguse moodustada nii kuriteod kui ka väärteod. Süütegude vaheline ajavahemik
iseenesest ei ole aga süstemaatilisuse moodustamiseks oluline. Kui isik on karistatud varem korduva
varguse eest KarS § 199 lg 2 p 4 järgi, võib teda süstemaatilise varguse eest vastutusele võtta sõltumata
varastatu väärtusest. Sel juhul neeldub korduvus süstemaatilisuses ning isiku tegu kvalifitseeritakse
üksnes KarS § 199 lg 2 p 9 järgi.“

Käesolevas kriminaalasjas on Vadim Aleksejev toime pannud 3 varguse episoodi, varasemalt on teda
korduvalt varavastaste süütegude eest karistatud nii kriminaal kui ka väärteokorras (vt. Tallinna
Ringkonnakohtu 20.03.2012 otsust kriminaalasjas nr 1-11-2332, kd I tlk 30-32; karistusregistri teatist,
kd I tlk 21-27, kiirmenetluse otsust väärteoasjas nr 231516005422, kd I tlk 33-34, kiirmenetluse otsust
väärteoasjas nr 231716004890, kd I tlk 35-36).

Eeltoodule tuginedes asub kohus seisukohale, et Vadim Aleksejevi teod kuuluvad kogumis
kvalifitseerimisele KarS § 199 lg 2 p 5, 9 järgi.

Vadim Aleksejev pani toime õigusvastased teod, õigusvastasust välistavaid asjaolusid kohus ei
tuvastanud. Samuti on Vadim Aleksejevi näol tegemist täisealise, süüvõimelise isikuga.

Karistus

Vastavalt toimepandule tuleb süüdistatavat karistada. Karistamise aluseks on KarS § 56 lg 1 kohaselt
isiku süü, arvestades seejuures kergendavaid ja raskendavaid asjaolusid ning karistuse üld- ja
eripreventiivseid eesmärke.

KarS § 199 lg 2 p 5, 9 järgi kvalifitseeritava kuriteo toimepanemise eest on ettenähtud rahaline karistus
või kuni 5 aastane vangistus.

Vadim Aleksejevi süü on tõendamist leidnud kolmes varguse episoodis. Kannatanu XXXXle tekitati
kahju summas 12,00 eurot.

Kuigi Vadim Aleksejev on eeluurimisel ning kohtus avaldanud kahetsust, ei loe kohus seda karistust
kergendavaks asjaoluks. Kohus märgib, et antud asjas ei saa olla vähetähtsaks asjaoluks see, et Vadim
Aleksejev paneb järjepidevalt toime varvastaseid süütegusid-käesoleval aastal on teda karistatud
väheväärtusliku asjade varguse eest 2-l korral (vt karistusregistri õiendit kd I tlk.21-27). Käesolevas
asjas on ta toime pannud 3 varguse episoodi. Kohtu hinnangul, kui Vadim Aleksejev tõepoolest siiralt
kahetseks oma tegu, siis prooviks ta oma elu muuta, mitte aga järjepidevalt panna toime üha uusi
sarnaseid rikkumisi. Karistust raskendavaid asjaolusid kohus aga ei tuvastanud.

Samuti nendib kohus, et Vadim Aleksejevi süü on keskmisest suurem, kahetsusväärselt on tegemist
isikuga, kes järjepidevalt eirab õiguskorda. RKKKo on oma lahendis nr 3-1-1-103-06 rõhutanud, et
kuritegude jätkuva toimepanemise tõenäosus on olemas eeskätt kuritegude puhul, mille korduva
toimepanemise tõenäosus on kohtupraktika pinnalt suur. Kohus märgib, et varavastaste kuritegude
korduva toimepanemise tõenäosus on suur nii kehtiva kohtupraktika pinnalt ning samuti illustreerib uute
varavastaste kuritegude toimepanemise tõenäosust ilmekalt isiku varasem karistatus (kd I tlk.21-27).

Kaitsja palus kohalda Vadim Aleksejevile lühemat vangistust kui seda taotles prokurör.

Esmalt märgib kohus, et Vadim Aleksejev ei ole isikuks kelle suhtes on võimalik kohaldada kergemat
karistusliiki, so rahalist karistust, kuna Vadim Aleksejevit on varem korduvalt sarnaste süütegude eest
                                                    9

karistatud. Isikut on väärteokorras karistatud rahatrahviga, kuid see ei ole teda suunanud õiguskuulekale
teele, Vadim Aleksejevile väärteokorras mõistetud rahatrahvid on jäetud suuremas osas tasumata.

Samuti märgib kohus, et Vadim Aleksejevit ei ole ka otstarbekas vabastada karistuse kandmiselt KarS
§ 73; § 74 või § 69 sätete kohaselt, kuna kohtu hinnangul ei täidaks taolised karistusliigid oma
eripreventiivset eesmärki: Vadim Aleksejevit on varasemalt korduvalt varavastaste süütegude eest
karistatud, karistused ei ole mõju avaldanud. Lisaks on narkosõltuvuses isikule üldkasuliku töö
kohaldamine osutunud praktikas problemaatiliseks; käesoleval juhul on isik ise tunnistanud oma
sõltuvusprobleemi (vt süüdistatava ütlusi selle kohta, et tal tekkis mõte varastada kannatanu
XXXXtelefon sest ta vajas raha narkootikumide tarbeks). Vadim Aleksejevile karistuse mõistmisel tuleb
arvestada eelkõige isiku süüd, karistust kergendavaid ja raskendavaid asjaolusid ning lähtudes
õiguskorra kaitsmise huvidest ja samuti võimalust mõjutada Vadim Aleksejevit edaspidi hoiduma
süütegude toimepanemisest, leiab kohus, et Vadim Aleksejevit tuleb karistada reaalse
vangistusegaVadim Aleksejevi näol on tegemist isikuga, kelle suhtes võib mõju avaldada üksnes reaalne
vangistus, mille pikkus ei saa jääda karistuse sanktsiooni miinimummäära lähedale. Kohus, arvestades
isiku süü suurust ning varasemaid rikkumisi, leiab, et Vadim Aleksejevile on kohaseks karistuseks 10
kuud vangistust, millest tuleb maha arvata 1/3.

Kohtu hinnangul tuleb Vadim Aleksejevi suhtes tuleb kohaldada tõkendit vahistamine. KrMS § 127 lg
1 kohaselt arvestatakse tõkendit valides kriminaalmenetlusest kõrvalehoidumise, kuritegude
toimepanemise jätkamise või tõendite hävitamise, muutmise ja võltsimise võimalikkust, karistuse
raskust, kahtlustatava tervist, perekonnaseisu ja muid tõkendi kohaldamise seisukohalt tähtsaid
asjaolusid. KrMS § 130 lg 2 järgi võib kahtlustatava vahistada prokuratuuri taotlusel ja
eeluurimiskohtuniku määruse alusel, kui ta võib kriminaalmenetlusest kõrvale hoiduda või jätkuvalt
toime panna kuritegusid. KrMS § 130 lg 2 nähtuvad seega vahistamise alused, kuid tõkendi valimisel
tuleb vältimatult arvestada ka KrMS § 127 lg 1 sätestatut.

Eeltoodu alusel leiab kohus, et Vadim Aleksejev tuleb süüdi mõista KarS § 199 lg 2 p 5, 9 järgi ja
karistada teda 10 (kümne) kuu pikkuse vangistusega. Vähendada mõistetud liitkaristust 1/3 võrra.
Vadim Aleksejevil tuleb ära kanda 6 (kuue) kuu ja 20 (kahekümne) päeva pikkune vangistus. KarS §
68 lg 1 järgi lugeda karistusaja hulka Vadim Aleksejevi poolt eelvangistuses viibitud aeg 23.05-
24.05.2016, so kokku 2 (kaks) päeva. Vadim Aleksejev peab ära kandma 6 (kuue) kuu ja 18
(kaheksateistkümne) päeva pikkuse vangistuse. Karistusaja alguseks lugeda 05.07.2016.a. Vadim
Aleksejevi suhtes kohaldatud tõkend – vahistamine– jätta muutmata. Tõkend tühistada kohtuotsuse
jõustumisel või karistuse ära kandmisel.

Tsiviilhagi

Kriminaalasjas esitas tsiviilhagi kannatanu XXXXkokku summas 12,00 EUR suuruses summas ning
taotles selle väljamõistmist Vadim Aleksejevilt. Hagisumma koosneb süüdistatava poolt kannatanu
varastatud esemete väärtusest.

Kohtu hinnangul on esitatud hagi põhjendatud. Vadim Aleksejev võttis istungil hagi õigeks. VÕS § 1043
järgi peab teisele isikule (kannatanu) õigusvastaselt kahju tekitanud isik (kahju tekitaja) kahju hüvitama,
kui ta on kahju tekitamises süüdi või vastutab kahju tekitamise eest vastavalt seadusele; toimiku
materjalidest nähtuvalt on kannatanutele kahjud tekitatud kuriteoga. TsMS § 440 lg 1 järgi on hagi
õigeksvõtt hagi rahuldamise aluseks.

Menetluskulud:

Süüdimõistva kohtuotsuse korral tuleb KrMS § 180 lg 1 alusel süüdimõistetul hüvitada menetluskulud.
                                                   10

KrMS § 175 lg 1 p 4 ja 9 alusel on menetluskuludeks antud asjas määratud kaitsjale makstav tasu ning
süüdimõistva kohtuotsusega kaasnev sundraha, mis teise astme kuriteos süüdimõistmise korral on KrMS
§ 179 lg 1 p 2 kohaselt 1,5 kuupalga alammäära ehk 645,00 eurot. Vadim Aleksejevile on kaitsja
määratud riigi poolt; kaitsja on esitanud taotlusi 312,00 EUR riigi õigusabi tasu määramises ja
riigieelarvest hüvitamises; kaitsja taotlused on rahuldatud.

Kohtumenetluse pooled ei taotlenud kohtuistungil menetluskulude osalist riigi kanda jätmist. Kaitsja
taotles menetluskulude ajatamist. KrMS § 180 lg 3 kohaselt arvestab kohus menetluskulusid määrates
süüdimõistetu varalist seisundit ja resotsialiseerumis väljavaateid. Juhul, kui menetluskulude hüvitamine
ilmselt käib süüdimõistetule üle jõu, jätab kohus osa neist riigi kanda, samas võib kohus määrata, et
kriminaalmenetluse kulud hüvitatakse ositi. Kohus märgib, et kriminaalasja materjalidest ei nähtu
erandlikke asjaolusid, mis annaksid alust menetluskulude vähendamiseks. Ka seadusest tulenevate
menetluskulude suuruse vähendamise ja osaliselt riigi kanda jätmise otsustus peab tuginema kindlatele
faktilistele asjaoludele ja tõenditele, mis viitavad süüdimõistetu maksejõuetusele. Kohtu hinnangul
menetluskulude riigi kanda jätmise alus puudub. Vadim Aleksejevile mõisteti lõplikuks karistuseks 6
(kuue) kuu ja 18 (kaheksateistkümne) päeva pikkune vangistus. Kinnipidamisasutuses töötamine on
vastavalt Vangistusseaduse § 43 tasustatud tegevus. Arvestades aega, mis Vadim Aleksejevil tuleb
kinnipidamisasutuses veeta, leiab kohus, et selle aja kestel saaks süüdistatav soovi korral tasuda osa
temalt välja mõistetud menetluskuludest.

Samas leiab kohus, et põhjendatud on menetluskulude ajatamine. Menetluskulude ajatamine on
põhjendatud juhul, kui nende tasumine ajatamise perioodi jooksul on tõenäoline. Arvestades
menetluskulude suurust, ei ole süüdistataval võimalik kohtukulude kohene tasumine. Kohtukulude
kohese tasumise kohustus tooks tõenäoliselt kaasa täitemenetluse, millega kaasnevad süüdistatavale
lisakulud. Kohtu hinnangul on oluline, et menetluskulud saaksid riigile mõistliku aja jooksul hüvitatud.

Eeltoodu alusel tuleb Vadim Aleksejevilt välja mõista riigieelarve tuludesse menetluskulud: sundraha
645,00 eurot ja kaitsjatasu 312,00 eurot. Kriminaalmenetluse kulud kokku 957,00 eurot tasuda
kohtuotsuse jõustumisest arvates 12 (kaheteistkümne) kuu jooksul. Väljamõistetud menetluskulud
tasuda Maksu- ja Tolliameti arveldusarvele EE351010052031000004 SEB pangas,
EE502200221014193355            Swedbankis,     EE873300333499990003           Danske     Bankis      või
EE401700017002872300 Nordea pangas, märkides selgitusena „Vadim Aleksejev, 1-16-6535,
menetluskulud“. Menetluskulude tasumiseks vajaminev viitenumber edastatakse makseinfona
süüdimõistetu postiaadressile. Samuti on makseinfo koos kohtuotsusega kättesaadav e-toimiku süsteemi
kaudu. Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb kanda
ka kohtuotsuse täitmisega seonduvad kulud.

Asitõendid:

-      3 CD-plaati, mis asuvad kriminaalasja materjalide juures- säilitada KrMS § 126 lg 3 p 1 alusel,
koos kriminaaltoimikuga.


/allkirjastatud digitaalselt/
