                  KOHTUMÄÄRUS
Kohus                          Viru Maakohus

Määruse tegemise aeg           15.04.2016
                               Jõhvi kohtumaja
ja koht

Kohtuasja number               1-15-6796

Kohtunik                       Anne PALMISTE

Kohtuistungi sekretär          Jane VÄLI

Tõlk                           Marina DAVÕDOVITŠ

Kohtuasi                       Viru     Vangla      materjalid   Anton      IVANOVI
                               vangistusest tingimisi enne tähtaega vabastamiseks
                               Anton IVANOV
Süüdimõistetu                  sünd. 10.02.1979, isikukood 37902102217, xxx
                               Karistuse kandmise algus 24.11.2015 ja lõpp 24.05.2016
                               Jätta Anton IVANOV vangistusest tingimisi enne
                               tähtaega vabastamata.
RESOLUTSIOON                   Kohtumäärusele on õigus esitada määruskaebus
                               Viru Maakohtule 10 päeva jooksul alates päevast,
                               mil isik sai vaidlustatavast kohtumäärusest teada
                               või pidi teada saama.


Asjaolud

Viru Vangla esitas 23.03.2016 Viru Maakohtule materjalid kinnipeetav Anton
Ivanovi vangistusest tingimisi enne tähtaega vabastamiseks.

Anton Ivanov       on süüdi tunnistatud Viru Maakohtu 24.11.2015 otsusega
Karistusseadustiku (KarS) §424 järgi ning karistatud KrMS §238 lg.2 kohaldamisega
vangistusega 6 kuud alates 24.11.2015.

Viru Vangla iseloomustusest nähtub, et kinnipeetaval distsiplinaarkaristused puuduvad.
Kinnipeetav on kriminaalkorras karistatud üheksa korda, vanglas viibib kolmandat
korda. Kuritegude dünaamika on varieeruv, kõikide kuritegude puhul on
soodusteguriks alkoholi tarvitamine. Karistusaja pikkusest tulenevalt ei ole
kinnipeetavale individuaalset täitmiskava koostatud, tema käitumine on hea.
Kinnipeetav osaleb xxx taseme õppes. Kinnipeetava sõnul on tema suhtes alustatud
uut kriminaalmenetlust. Kinnipeetaval on vabaduses olemas püsiv eluase, kus ta elab

                                                                                    1
koos ema ja õe lastega. Kinnipeetaval on xxx Rummu Vanglas omandas kinnipeetav
ka väikeettevõtluse eriala. Vabaduses on kinnipeetav enamasti töötanud, ka
mitteametlikult. Täitmata rahalised kohustused kinnipeetaval puuduvad. Kinnipeetava
lähedasteks on ema ja õde koos oma lastega ning elukaaslane koos oma lapsega,
suhted lähedastega on head ja toetavad. Kinnipeetav ei ole teiste poolt mõjutatav,
kuriteod on ta toime pannud üksinda. Korduvad samaliigilised kuriteod viitavad
sellele, et kinnipeetava elustiil on olnud riskiv ja hoolimatu ning ta ei hooli tegude
tagajärgedest. Kinnipeetaval ei ole diagnoositud alkoholismi, kuid kuriteod viitavad, et
joobes juhtimine ei ole erandlik, vaid tavapärane. Kinnipeetaval ei ole diagnoositud
füüsilist puuet või vaimset häiret, mis nõuavad eritingimusi või erikohtlemist.
Kinnipeetav põeb kroonilist haigust, mis ei sega toimetulekut. Kinnipeetavat on
korduvalt karistatud vägivallakuritegude eest, joobes avaldub agressiivne käitumine.
Kinnipeetaval on nähtavad raskused probleemide lahendamisel leida alternatiivseid
võtteid, kordab oma vigu. Kinnipeetav tunnistab oma probleeme ja nõustub, et nende
lahendamiseks peab midagi tegema, kuid kõik jääb siiski vanaviisi. Kinnipeetav on
temaga töötavate ametnike suhtes positiivse hoiakuga ja koostöövalmis, kuid seni ei
ole ta ühiskonnas kehtivaid norme ja reegleid väärtustanud ning ei ole piiranud oma
käitumist teiste heaolu nimel. Kinnipeetav on avalikkusele ohtlik ja konkreetsele
täiskasvanule kõrgohtlik. Oht seisneb joobes juhtimisega teiste isikute elu ja tervise
ohustamises. Samuti seisneb oht füüsiliste vigastuste tekitamises, kui kinnipeetav on
alkoholijoobes ja tekivad lahkhelid. Uue kuriteo toimepanemise tõenäosus 2 aasta
jooksul on 30%, vägivaldse kuriteo toimepanemise tõenäosus on 38%. Viru Vangla
ei toeta kinnipeetava vabastamist vangistusest tingimisi enne tähtaega.

Kriminaalhooldaja oma kirjalikus arvamuses märgib, et kinnipeetava lähedasteks on
ema, õde ja õelapsed. Enne vangistust elas kinnipeetav oma elukaaslase juures
üürikorteris, kuid ema ei osanud öelda elukaaslase andmeid. Suhtlemine
kinnipeetavaga vangistuse ajal toimub telefoni teel, ema ei pea vajalikuks käia
kokkusaamistel. Kinnipeetava ema on poega vabanemise korral toetama moraalselt.
Kodukülastust kriminaalhooldusametnik kinnipeetava elukohta ei teostanud, kuna
vestlusest emaga selgus, et kinnipeetava suhtes on kohtumenetluses uus kriminaalasi
ja seetõttu ta peab ametniku kodukülastust ennatlikuks. Ema sõnul kuulub korter
temale, see on 3-toaline, võlgnevusteta ja seal elavad lisaks temale kinnipeetava õe
lapsed. Kinnipeetava ema töötab. Vabanemise korral ei ole kinnipeetavale töökohta
garanteeritud. Kinnipeetavat on varasemalt kriminaalhoolduse järelevalve alla
määratud korduvalt.


Maakohtu istung

Kinnipeetav Anton Ivanov loobus maakohtu istungil taotlusest ennetähtaegseks
vabanemiseks ja seletas, et soovib riigikeele kursuse vanglas lõpetada.

Prokuröri abi Margit Luga maakohtu istungile ei ilmunud, oma kirjalikus seisukohas
ta kinnipeetava vabastamist vangistusest tingimisi enne tähtaega ei toetanud.



Maakohtu määruse põhjendused



                                                                                      2
Maakohus, tutvunud asja materjalidega ja ära kuulanud menetlusosalised, leidis, et
taotlus tuleb jätta rahuldamata.

Käesoleva asja materjalidest nähtub, et kuigi Viru Vangla on maakohtule esitanud
materjalid kinnipeetava ennetähtaegseks vabastamiseks, ei toeta kinnipeetav ise seda
taotlust ja loobus sellest kohtuistungil.

Arvestades eeltoodut       jätab maakohus kinnipeetava vangistusest   tingimisi   enne
tähtaega vabastamata.

Maakohus lähtus määruse tegemisel eeltoodust ja juhindus Karistusseadustiku §76
ning Kriminaalmenetluse seadustiku §426, §383, §384 ja §387.




(allkirjastatud digitaalselt)
Anne PALMISTE
kohtunik




                                                                                    3
