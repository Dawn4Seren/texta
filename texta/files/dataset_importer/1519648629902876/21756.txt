                         KOHTUMÄÄRUS
Kohus                            Harju Maakohus
Kohtunik                         Lukiina Vismann
Määruse tegemise aeg ja koht     09. märts 2016. a, Tallinn, Kentmanni kohtumaja
Tsiviilasja number               2-13-49109
Tsiviilasi                       Eesti Vabariigi (Maksu- ja Tolliameti kaudu) avaldus
                                 AS XXXpankroti väljakuulutamiseks
Menetlustoiming                  Pankrotimenetluse lõpetamine raugemisega pärast pankroti
                                 väljakuulutamist
                                 Võlausaldaja: Eesti Vabariik (Maksu- ja Tolliameti kaudu)
Menetlusosalised ja nende
esindajad                        (asukoht Lõõtsa 8a, 15176 Tallinn), esindaja: Olivia Kranich;
                                 Võlgnik: AS XXX(pankrotis; registrikood XXX; asukoht
                                 XXX), esindaja: Allan XXX;
                                 Pankrotihaldur: Peeter Sepper (OÜ Capitalist, asukoht
                                 Kotzebue 9, 10402 Tallinn; telefon 6270 444; e-post:
                                 peeter.sepper@haldur.eu).

RESOLUTSIOON
 1. Lõpetada AS XXX(pankrotis, registrikood XXX) pankrotimenetlus raugemise tõttu
    pärast pankroti väljakuulutamist.
 2. AS XXX(pankrotis) võlausaldajatel on tunnustatud nõuete eest jäänud raha saamata
    alljärgnevalt:
        Jrk nr Võlausaldaja                                    Rahuldamata nõude jääk
                                                               (eurodes)
        1.     Eesti Vabariik Maksu- ja Tolliameti kaudu       365 071,80

        2.     XXXOÜ (likvideerimisel)                         1 105 960,11

        3.     OÜ Õigusbüroo Viirma & Saar                     133 120,00
        4.     Aktsiaselts XXX (likvideerimisel)               1 325 138,31
        5.     RAGN-SELLS AS                                   62,52
        6.     Kohila tn Muuseumi Arendus OÜ                   7 286,00
       7.       Elion Ettevõtted Aktsiaselts                      107,09
       8.       Aktsiaselts Krediidiinfo                          20,73
       9.       Eesti Energia Aktsiaselts                         282,63


  3. Võlgnik võlausaldaja nõuetele vastuväiteid esitanud ei ole.
  4. Vabastada Peeter Sepper AS XXX(pankrotis) pankrotihalduri kohustustest peale AS-i
     XXX(pankrotis) registrist kustutamist.
  5. Määrata AS XXX(pankrotis) pankrotihaldur Peeter Sepperi tasuks 2 204,22 eurot
     (sisaldab käibemaksu), mis kuulub väljamaksmisele OÜ-le Capitalist, mille kaudu
     haldur tegutseb.
  6. Kinnitada AS XXX(pankrotis) pankrotimenetluses tehtud vajalikud kulutused summas
     234,62 eurot.
  7. Määrata AS XXX(pankrotis) kõigi säilitamisele kuuluvate dokumentide hoidjaks
     ARCHIVALI GROUP OÜ (registrikood 10893401; asukoht Raja Keskus 5
     Rannamõisa küla Harku vald 76901).
  8. Avaldada teade pankrotimenetluse raugemise kohta väljaandes Ametlikud Teadaanded.


Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates määruse
kättetoimetamisest.
                                            Asjaolud
Harju Maakohus kuulutas 18.12.2013 määrusega välja AS XXXpankroti ja pankrotihalduriks
nimetati Peeter Sepper. 09.02.2016 esitas pankrotihaldur Peeter Sepper Harju Maakohtule taotluse
AS XXX(pankrotis) pankrotimenetluse lõpetamiseks raugemise tõttu peale pankroti
väljakuulutamist.

AS XXX(pankrotis) pankrotimenetluse lõpetamise taotluses kajastatud andmed:

Teade
Käesolevaga teatan PankrS § 158 lg 1 kohaselt, et pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks.

I Pankrotimenetluse käik

Harju Maakohtu 18.12.2013.a. kohtumäärusega kuulutati välja AS-i XXXpankrot ja
pankrotihalduriks nimetati allakirjutanu.
08.01.2014.a. toimunud võlausaldajate üldkoosolek valis pankrotitoimkonna liikmeteks Kairit
XXX, Allan XXX ja Sulev XXX ning otsustas lõpetada võlgniku ettevõtte tegevuse ja
likvideerida juriidilisest isikust võlgnik.
Pankrotimenetluses esitati tähtaegselt 13 nõuet kogusummas 1 850 453,02 eurot.
Esimene nõuete kaitsmise koosolek toimus 01.04.2014.a. Asjaolul, et pankrotivõlgniku ja Eesti
Vabariigi Maksu- ja Tolliameti, edaspidi maksuamet, kaudu vahel oli pooleli vaidlus
maksunõude üle haldusasjas nr. 2-11-1987, tema nõuet kaitsmisele ei pandud.



                                                                                           2
Nõuete kaitsmise koosolekul vaidlustas XXXOÜ (likvideerimisel) XXX, XXX, XXXja Eesti
Väärtpaberite Keskregistri nõudesummad. Vaidlustatud nõuete omanikud hagidega nõuete
tunnustamise nõudes kohtusse ei pöördunud.
Peale esimest nõuete kaitsmise koosolekut esitasid AS XXX ja maksuamet teised nõuded.
Riigikohtu 16.11.2015.a. kohtumäärusega haldusasjas 3-7-t-3-604-15 jäeti pankrotivõlgniku
kassatsioonkaebus menetlusse võtmata.
18.01.2016.a. toimus teine nõuete kaitsmise koosolek, kus nõudeid ei vaidlustatud.
Pankrotivara on müüdud, tasutud on massikohustused. Pangakonto jääk moodustab 1 942,00
eurot, ajutise pankrotihalduri tasu alammäär koos käibemaksuga 2 204,22 eurot.
Pankrotihalduri tasu alammäära ulatuses maksmiseks olemasolevast rahast ei piisa, samuti
puudub raha väljamaksete tegemiseks võlausaldajatele. Viimase asjaolu tõttu ei ole praktiline
esitada jaotusettepanekut.

II Andmed pankrotivara ja selle müügist saadud raha kohta

Pankrotivarasse kuulus hoonestamata kinnisasi, mis on kantud Viru Maakohtu
kinnistusosakonna Rakvere kinnistusjaoskonna registriossa nr 52231, katastritunnus XXX,
sihtotstarve elamumaa 100%, aadress XXX, pindala 2 504 m².
Pankrotivara müüdi kaheksandal enampakkumisel hinnaga 8 000 eurot.

III Andmed PankrS §-s 146 nimetatud väljamaksete kohta

   •   Vara välistamise ja tagasivõitmise tagajärgedest tulenevaid nõudeid ei esitatud.
   •   Võlgnikule ja tema ülalpeetavatele elatist ei makstud.
   •   Massikohustused:

                      Kulu nimetus                                 Kulu suurus
 Bürooteenus, mis sisaldab töökoha üüri, transpordi- ja               621,68
 sidekulu, sekretäriteenust ja kulumaterjale
 Raamatupidamisdokumentide           arhiveerimine  OÜ                1 203,36
 ARVHIVALI GROUP
 Kinnistu hindamine Osaühing KINNISVARABÜROO                           100,00
 UUS MAA
 Riiklikud maksud                                                     2 198,94
 Raamatupidamisteenus OÜ Mesorek                                       480,00
 Massikohustused pankrotimenetluses kokku                             4 603,98

   •   Pankrotimenetluse kulud

                    Kulu nimetus                                   Kulu suurus
 Ajutise pankrotihalduri tasu ja kulude hüvitus                      1 749,33
 Pankrotihalduri taotletav tasu koos käibemaksuga                    2 204,22
 Menetluskulud                                                       Ei olnud
 Pankrotitoimkonna liikmete tasud                                    Ei olnud
 Pankrotimenetluse kulud kokku                                       3 953,55
 Massikohustused ja pankrotimenetluse kulud kokku                    8 557,53

IV Andmed jaotiste alusel väljamakstud raha kohta rahuldamisjärkude kaupa

Jaotiste alusel väljamakseid teostatud ei ole.


                                                                                           3
V Andmed iga pandieseme müügist saadu kohta

Pankrotivaraks olnud kinnistu oli koormatud hüpoteegiga, mis ei taganud rahalist nõuet.

VI Andmed müümata pankrotivara ja võlgnikul teistelt isikutelt saada oleva vara kohta

Müümata ega teistelt isikutelt saadavat vara ei ole.

VII Andmed halduri tegevuse kohta pankrotivara valitsemisel

Pankrotihaldur teostas menetluses järgmised toimingud:
   • Kinnisasja hindamise tellimine
   • 8 enampakkumise väljakuulutamine
   • Enampakkumise läbiviimine ja omandiõiguse üleandmise vormistamine

VIII Iga võlausaldaja tunnustatud nõude osa, mille ulatuses võlausaldajad ei ole raha saanud

 Jrk.      Võlausaldaja nimi/firma               Tunnustatud      Rahuldamata
 nr.                                             nõue (eurodes)   nõudesumma
                                                                  (eurodes)
 1.     Eesti Vabariik Maksu- ja Tolliameti       365 071,80      365 071,80
        kaudu
 2.      XXXOÜ (likvideerimisel)                 1 105 960,11     1 105 960,11

 3.     OÜ Õigusbüroo Viirma & Saar              133 120,00       133 120,00

 4.     Aktsiaselts XXX                           1 325 138,31     1 325 138,31

 5.      RAGN-SELLS AS                           62,52            62,52

 6.     Kohila tn Muuseumi Arenduse OÜ           7 286,00         7 286,00

 7.     Elion Ettevõtted Aktsiaselts             107,09           107,09

 8.     Aktsiaselts Krediidiinfo                 20,73            20,73

 9.     Eesti Energia Aktsiaselts                282,63           282,63


Võlgnik nõuetele vastuväiteid ei esitanud.

IX Andmed pankrotimenetluses esitatud hagide läbivaatamise kohta, samuti hagide kohta,
mida pankrotihaldur kavatseb veel esitada

Enne võlgniku pankroti väljakuulutamist oli menetluses tema hagi Eesti Vabariigi Maksu- ja
Tolliameti kaudu vastu Põhja maksu- ja tollikeskuse 31.05.2011 maksuotsuse nr 12.2-3/5904-
30 kehtetuks tunnistamiseks. Hagi jäi rahuldamata.
Muid hagisid esitada ei ole alust.



                                                                                           4
X Menetluskulud ning ajutise halduri ja halduri poolt tehtud vajalikud kulutused

                       Kulu nimetus                                Kulu suurus
 Menetluskulud (kulud kandsid kolmandad isikud ilma                 Ei olnud
 regressiõiguseta)
 Ajutise pankrotihalduri vajalikud kulutused                          290,98
 Pankrotihalduri vajalikud kulutused                                 4 603,98

XI Maksejõuetuse tekkimise põhjus

Alalise maksejõuetuse põhjuseks oli muu asjaolu PankrS § 22 lg 5 mõttes.

XII Pankrotimenetluse lõpetamisest raugemise tõttu

Käesolevas taotluses toodud asjaoludel on kohtul alus lõpetada AS-i XXX(pankrotis)
pankrotimenetlus raugemise tõttu, kuna pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks.

Õiguslik alus
PankrS § 157 p 2 sätestab, et pankrotimenetlus lõpeb pankrotimenetluse raugemisega (§ 158).
PankrS § 158 lg 4 sätestab, et pärast haldurilt aruande saamist lõpetab kohus halduri
ettepanekul pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks.
PankrS § 158 lg 6 sätestab, kohus ei lõpeta menetlust käesoleva paragrahvi lõike 4 alusel, kui
võlausaldaja või kolmas isik maksab massikohustuste ja pankrotimenetluse kulude katteks
kohtu deposiiti kohtu poolt määratud summa.

XIII Taotlus pankrotihalduri tasu kinnitamiseks ja väljamõistmiseks pankrotivara arvelt

    • Taotlus tasu kinnitamiseks
Pankrotivara on müüdud ja laekunud on 8 000 eurot, samuti on läbi viidud pankrotiseaduses
sätestatud toimingud. Pankrotihaldurile tasu määramise õiguslikud alused on sätestatud PankrS
§ 65 lg-s 1 ja 2 ning tasumäärad osundatud seaduse § 65.1 lg-s 1 ja 2. Osundatud sätetest
tulenevalt moodustab pankrotihalduri tasu 1 836,85 eurot, millele lisandub käibemaks 367,37
eurot asjaolul, et allakirjutanu taotleb tasu määramist äriühingule, mille kaudu ta tegutseb.
Pankrotitoimkonna otsusega määrati pankrotihalduri tasuks 1 836,85 eurot, millele lisandub
käibemaks 367,37 eurot, s.o. kogusummas 2 204,22 eurot.

   • Taotlus tasu väljamõistmiseks pankrotivara arvelt
Palume pankrotihalduri tasu välja mõista pankrotivara arvelt ja määrata OÜ CAPITALIST
kasuks, mille kaudu allakirjutanu tegutseb.

XIV Raamatupidamisdokumentide hoidja määramisest

Raamatupidamisdokumendid on hoiule antud hoiustamise teenust osutavale ARCHIVALI
GROUP OÜ-le, registrikood 10893401, Raja Keskus 5 Rannamõisa küla Harku vald, 76901.
Kohtul on alus määrata nimetatud äriühing dokumentide hoidjaks.

XV Kohtudeposiit pankrotimenetluse raugemise vältimiseks




                                                                                            5
Allakirjutanu on kalkuleerinud pankrotimenetluse jätkamise kulude, mille hulka kuuluvad
massikohustused ja pankrotimenetluse kulud, suuruseks 1 100 eurot.

XVI Taotlused

Eeltoodu alusel ning juhindudes PankrS § 158,

palume:

   1. Lõpetada AS-i XXX(pankrotis) pankrotimenetlus raugemise tõttu peale pankroti
      väljakuulutamist.
   2. Kinnitada pankrotimenetluses tehtud vajalikud kulutused summas 234,62 eurot.
   3. Kinnitada pankrotihaldur Peeter Sepperi tasuks 2 204,22 eurot koos käibemaksuga ning
      määrata see OÜ CAPITALIST kasuks, mille kaudu pankrotihaldur tegutseb.
   4. Määrata kohtudeposiidi suuruseks pankrotimenetluse raugemise vältimiseks 1 100,00
      eurot.
   5. Määrata dokumentide hoidjaks ARCHIVALI GROUP OÜ, registrikood 10893401,
      Raja Keskus 5 Rannamõisa küla Harku vald, 76901.
   6. Vabastada Peeter Sepper pankrotihalduri kohustustest peale AS-i XXX(pankrotis)
      kustutamist registrist.

                                   Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse raugemisega.
PankrS § 158 lg 1 kohaselt kui pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks, peab haldur sellest viivitamata kohtule teatama, lõike 3
kohaselt esitab haldur kohtule aruande, mis peab sisaldama PankrS § 162 lõigetes 2 ja 3 nimetatud
andmeid. PankrS § 158 lg 4 sätestab, et pärast haldurilt aruande saamist lõpetab kohus halduri
ettepanekul pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks. Kui
menetluse lõpetamise ajaks on nõuete kaitsmine toimunud, märgib kohus määruses, millises osas on
iga võlausaldaja nõue tunnustatud ja millistele nõuetele esitas võlgnik vastuväite. PankrS § 158 lg 6
kohaselt ei lõpeta kohus menetlust käesoleva paragrahvi lõike 4 alusel, kui võlausaldaja või kolmas
isik maksab massikohustuste ja pankrotimenetluse kulude katteks kohtu deposiiti kohtu poolt
määratud summa.

Kohtule halduri poolt 09.02.2016 esitatud taotluse kohaselt puuduvad AS XXX(pankrotis)
pankrotimenetluses vahendid, mille arvelt pankrotimenetlust läbi viia.

Kohus on Harju Maakohtu 23.02.2016 määruse alusel teinud 25.02.2016 ettepaneku väljaandes
Ametlikud Teadaanded AS XXX(pankrotis) pankrotimenetlusest huvitatud isikutele (eelkõige
võlausaldajatele) tasuda massikohustuste ja pankrotimenetluse kulude katteks kohtu deposiitkontole
1 100,00 eurot hiljemalt 04.03.2016. Tähtaja jooksul ei ole võlausaldajad ega kolmas isik avaldanud
kohtule valmisolekut kanda võlgniku pankrotimenetluses täiendavaid kulusid. Seega esineb PankrS
§ 158 lg 4 sätestatud alus pankrotimenetluse lõpetamiseks raugemise tõttu.

Kohus, tutvunud pankrotihalduri taotlusega leiab, et AS XXX(pankrotis) pankrotimenetlus tuleb
lõpetada raugemise tõttu pärast pankroti väljakuulutamist. Vaidlused nõuete ja nende
rahuldamisjärkude üle puuduvad. Müümata pankrotivara ja teistelt isikutelt saada olev vara puudub.
Pankrotihaldur pankrotimenetluses hagisid esitanud pole ja ei kavatse neid ka esitada. Pankrotihaldur
ei ole tuvastanud, et AS XXX(pankrotis) maksejõuetuse põhjuseks oleks kuriteo tunnustega tegu.
Kohus nõustub pankrotihalduri 09.02.2016 aruandes toodud põhjendusega, et maksejõuetuse


                                                                                             6
põhjuseks on muu asjaolu PankrS § 22 lg 5 tähenduses.

Võlgnik võlausaldaja nõuetele vastuväiteid esitanud ei ole. PankrS § 168 kohaselt, ulatuses, milles
võlausaldaja pankrotimenetluses tunnustatud nõue on jäänud pankrotimenetluses rahuldamata, on
käesolev kohtumäärus AS XXX(pankrotis) pankrotimenetluses rahuldamata jäänud nõuete osas
täitedokumendiks.

AS XXX(pankrotis) pankrotimenetluses ei ole jaotiste alusel väljamakseid teostatud. AS
XXX(pankrotis) pankrotimenetluses on võlausaldajate nõuded jäänud rahuldamata järgmiselt: Eesti
Vabariik Maksu- ja Tolliameti kaudu 365 071,80 eurot; XXXOÜ (likvideerimisel) 1 105 960,11
eurot; OÜ Õigusbüroo Viirma & Saar 133 120,00 eurot; Aktsiaselts XXX (likvideerimisel) 1 325
138,31 eurot; RAGN-SELLS AS 62,52 eurot; Kohila tn Muuseumi Arendus OÜ 7 286,00 eurot; Elion
Ettevõtted Aktsiaselts 107,09 eurot; Aktsiaselts Krediidiinfo 20,73 eurot; Eesti Energia Aktsiaselts
282,63 eurot.

PankrS § 65 lg 1 kohaselt on halduril õigus saada oma ülesannete täitmise eest tasu, mille suuruse
määrab kohus pankrotimenetluse lõpparuande kinnitamisel. Halduri taotlusel määrab kohus halduri
tasu büroole, mille kaudu haldur tegutseb. Vastavalt PankrS § 65 lg-le 2 halduri tasu arvestatakse
pankrotivara müügist ja tagasivõitmisest, samuti halduri muu tegevuse tulemusena pankrotivarasse
laekunud ja pankrotivara hulka arvatud rahast lähtudes. Ka arvestab kohus tasu suuruse määramisel
halduri töö mahtu, keerukust ja halduri kutseoskusi. Sama paragrahvi lõike 5 kohaselt määrab kohus
haldurile tasu käesoleva seaduse § 651 lõikes 1 nimetatud alammääras. Alammäärast suurema tasu
võib kohus määrata põhjendatud juhul.

Pankrotihaldur on kohtule esitatud taotluses töötasu arvestamisel lähtunud pankrotivara suurusest
8 000,00 eurot ja palub määrata halduri tasu PankrS § 651 lõikes 1 sätestatud alammääras summas
1 836,85 eurot (lisandub käibemaks 367,37 eurot, kokku seega 2 204,22 eurot). Pankrotitoimkonna
liikmed, võlgnik ega võlausaldajad vastuväiteid halduri tasu osas esitanud ei ole. Halduri tasu määr
vastab PankrS § 651 lõikes 1 kehtestatud piirmääradele. Kohus leiab, et halduri taotletav tasu ei riku
võlausaldajate ja võlgniku huve, on mõistlik, põhjendatud ning kooskõlas tehtud töö mahuga ja
halduri kutseoskustega. Eeltoodust tulenevalt leiab kohus, et Peeter Sepperi taotlus AS
XXX(pankrotis) pankrotimenetluses tasu määramiseks PankrS § 651 lg 1 alusel on põhjendatud ning
kuulub rahuldamisele summas 2 204,22 eurot (sisaldab käibemaksu).

PankrS § 66 lg 1 kohaselt on halduril lisaks tasule õigus nõuda oma kohustuste täitmiseks tehtud
vajalike kulutuste hüvitamist. Lõike 3 kohaselt kontrollib kohus lõpparuande kinnitamisel halduri
kohustuste täitmiseks tehtud kulutuste vajalikkust ja põhjendatust ning kinnitab vajalike ning
põhjendatud kulutuste suuruse.

Pankrotihaldur Peeter Sepper taotleb 09.02.2016 aruandes pankrotimenetluses tehtud vajalike
kulutuste hüvitamist summas 234,62 eurot. AS XXX(pankrotis) pankrotitoimkonna 08.02.2016
elektronposti teel peetud koosoleku protokollist nähtub, et pankrotitoimkonna liikmed Sulev XXXja
Allan XXX on pankrotimenetluses tehtud kulutused kinnitanud. Kohus ei ole tuvastanud, et haldur
oleks pankrotivara arvelt teinud oma ülesannete täitmiseks mittevajalikke kulutusi. Eeltoodust
tulenevalt leiab kohus, et tehtud kulutused on põhjendatud ning vajalikud ja seega kuuluvad, summas
234,62 eurot, kinnitamisele.

Tsiviilseadustiku üldosa seaduse (TsÜS) § 46 lg 1 kohaselt tuleb lõppenud juriidilise isiku
dokumendid anda 10 aastaks vastutavale hoiule likvideerijale või kolmandale isikule. Kohus leiab, et
AS XXX(pankrotis) dokumendid tuleb vastavalt pankrotihalduri taotlusele anda ARCHIVALI
GROUP OÜ (registrikood 10893401; asukoht Raja Keskus 5 Rannamõisa küla Harku vald 76901)


                                                                                              7
vastutavale hoiule.

PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest ei
tulene teisiti. Kohus leiab, et Peeter Sepper tuleb vabastada AS XXX(pankrotis) pankrotihalduri
kohustustest peale AS-i XXX(pankrotis) registrist kustutamist.

/Allkirjastatud digitaalselt/
Lukiina Vismann
Kohtunik




                                                                                          8
