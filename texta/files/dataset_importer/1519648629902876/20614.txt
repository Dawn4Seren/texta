                               KOHTUOTSUS
                                    Eesti Vabariigi nimel
                                          (Lõpuosa)


Kohus                              Pärnu Maakohus

Otsuse tegemise aeg ja koht        22.märts 2016. a Rapla

Kohtuistungi aeg                   22.märts 2016. a.

Kriminaalasja number               1-16-376

Kohtunik                           Indrek Saar

Kohtuistungi sekretär              Aivi Meister

Prokurör                           Aarne Pruus

Kriminaalasi ja menetluse liik     Erki Rentniku süüdistusasi KarS § 424 järgi üldmenetluses

Süüdistatav                        Erki Rentnik, isikukood 39205184221, EV kodanik, emakeel
                                   eesti, põhiharidusega, kolm korda kriminaalkorras karistatud,
                                   viimati 28.aprillil 2014.a. Pärnu Maakohtu poolt KarS § 199 lg.
                                   2 p.p. 7, 8 ja 9 järgi vangistusega kaheksa (8) kuud, mille
                                   kandmisest vabastati KarS § 74 lg. 1 alusel kaheksateist (18)
                                   kuulise katseaajaga, elukoht xxx xxxxx x, xxxxxxxxxxxxxxxxx


Kaitsja                            vandeadvokaat Eve Jundas


Kohaldatud menetlusnormid          KrMS §§ 304, 306, 309 lg. 3, 315 lg. 1, 319 lg. 1 ja 2


RESOLUTSIOON

Süüdi tunnistada Erki Rentnik kuriteos KarS § 424 järgi ja karistada teda vangistusega üks (1) aasta
ja neli (4) kuud. KarS § 65 lg. 2 kohaselt suurendada karistust Pärnu Maakohtu poolt 28.aprillil
2014.a. mõistetud vangistuse kandmata osa kahe (2) kuu ja kahekümne seitsme (27) päeva võrra ja
liitkaristuseks mõista vangistus üks (1) aasta kuus (6) kuud ja kakskümmend seitse (27) päeva.
Kahtlustatavana kinnipidamisega 24.-25.oktoobrini 2015.a. on vangistusest kaks (2) päeva kantud ja
vangistuse kandmata osaks jääb üks (1) aasta kuus (6) kuud ja kakskümmend viis (25) päeva. KarS
§ 69 lg. 1 kohaselt asendada vangistus viiesaja kuuekümne viie (565) tunni üldkasuliku tööga,
mille tegemise tähtajaks määrata üks (1) aasta ja kuus (6) kuud arvates kohtuotsuse jõustumisest.
Kuni üldkasuliku töö lõpuni on Erki Rentnik kohustatud täitma KarS § 75 lg 1 ette nähtud
käitumiskontrolli nõudeid: elama kohtule avaldatud elukohas, ilmuma määratud aegadel
kriminaalhooldaja juurde registreerimistele, alluma oma elukohas kriminaalhooldaja kontrollile,
esitama kriminaalhooldajale andmeid oma kohustuste täitmise ja elatusvahendite kohta, taotlema
kriminaalhooldajalt eelneva loa kauemaks kui viieteistkümneks päevaks Eesti Vabariigi piires oma
elukohast lahkumiseks, taotlema kriminaalhooldajalt eelneva loa Eesti Vabariigi territooriumilt
lahkumiseks ja väljaspool Eesti Vabariiki viibimiseks, taotlema kriminaalhooldajalt eelneva loa elu-
või töökoha vahetamiseks.

Välja maksta Eesti Vabariigi eelarvest Eesti Advokatuuri kaudu määratud kaistja vandeadvokaat
Eve Jundase tasuks kohtuistungiks ettevalmistumise ja istungist osavõtu eest kokku 360 eurot.

Välja mõista Erki Rentnikult riigi tuludesse 645 eurot sundraha, 360 eurot määratud kaitsja tasu
hüvituseks ja 95 eurot ekspertiisi tegemise kulu.

Sundraha ja kaitsja töötasu kokku 1100 eurot on võimalik tasuda vabatahtlikult ositi kaheteist (12)
kuu jooksul arvates kohtuotsuse jõustumisest s.o ühes kuus 91.66 eurot. Osamaksed tuleb tasuda
Maksu- ja Tolliameti kontole nr EE351010052031000004 SEB Pank AS-is,
EE502200221014193355 Swedbank AS-is, EE401700017002872300 Nordea Bank Finland PLC
Eesti filiaalis või EE873300333499990003 Danske Bank AS Eesti filiaalis. Tasumisel märkida
viitenumber ja selgituseks kohtuasja nr 1-16-376. Esimese osamakse mittetasumise korral
saadetakse kohtuotsus sundtäitmisele.

Edasikaebamise kord

Kohtuotsusele võib kohtumenetluse pool esitada apellatsiooni Tallinna Ringkonnakohtule.
Apellatsiooniõiguse kasutamise soovist tuleb seitsme päeva jooksul arvates kohtuotsuse lõpuosa
kuulutamisele järgnevast päevast Pärnu Maakohtule teatada. Kui üks kohtumenetluse poool on
apellatsiooniõiguse kasutamisest teatanud ega ole sellest loobunud , siis võib apeallatsiooni esitada
ka teine kohtumeneltuse pool olenemata ise apellatsiooniõiguse kasutamisest teatamisest.
Apellatsioon tuleb esitada Pärnu Maakohtule         viieteist päeva jooksul arvates kohtuotsuse
tervikteksti teatavakstegemisele järgnevast päevast. Apellatsioonist mitteteatamise korral
kohtuostust täismahus ei koostata. Apellatsiooniteate esitamisel koostab kohus motiveeritud
kohtuotsuse 15. päevaks pärast teate saabumist.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Erki Rentnik on antud kohtu alla süüdistatuna selles, et ta    24.oktoobril 2015 kella 02:40 paiku
juhtis Rapla maakonnas Rapla- Järvakandi- Kergu tee 3. kilomeetril Rapla suunas mootorsõidukit
UAZ 452D registreerimisnumbriga xxxxxx alkoholijoobe seisundis, mis väljendus selles, et tema
poolt välja hingatud õhu ühes liitris oli 0,91 milligrammi alkoholi. Juhtides alkoholijoobe
seisundis mootorsõidukit xxxxx maakonnast xxxxx vallast xxxxx külast xxxxxxx talust Rapla
maakonda Rapla- Järvakandi- Kergu tee 3. kilomeetrini rikkus Erki Rentnik Liiklusseaduse § 69 lg
1 sätet, mille kohaselt ei tohi mootorsõiduki juht olla joobeseisundis. Joobeseisund on alkoholi,
narkootilise või psühhotroopse aine või muu sarnase toimega aine tarvitamisest põhjustatud
terviseseisund, mis avaldub väliselt tajutavates häiritud või muutunud kehalistes või psüühilistes
funktsioonides ja reaktsioonides. Liiklusseaduse § 69 lg.2 p.1 kohaselt loetakse mootorsõiduki juht
alkoholijoobes olevaks, kui tema ühes grammis veres on alkoholi vähemalt 1,50 milligrammi
alkoholi või ühes liitris välja hingatavas õhus vähemalt 0,75 milligrammi. Peale selle eiras
E.Rentnik mootorsõidukit juhtides Liiklusseaduse §§ 90 lg. 1 p. 1 33 lg. 2 p. 9, 40 lg. 1, 45 lg. 1
73 lg. 2 ja 90 lg 1 nõudeid- juhtis mootorsõidukit ilma vastavat õigust omamata, auto ei olnud
läbinud tehnonõuetele vastavuse kontrolli, puudus kohustuslik vastutuskindlustuse leping, autol ei
ääre- ja numbrituled), sõiduk kaldus teepervele ja vastassuunavööndisse.

Erki Rentniku tegevus on kvalifitseeritud KarS § 424 ette nähtud kuriteona.



(allkirjastatud digitaalselt)

Indrek Saar
kohtunik
