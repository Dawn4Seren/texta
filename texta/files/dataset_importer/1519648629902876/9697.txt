                                                                                     2-16-106058




                           KOHTUOTSUS
                                EESTI VABARIIGI NIMEL
                                      Tagaseljaotsus
Kohus                               Pärnu Maakohus
Kohtunik                            Tambet Grauberg
Otsuse tegemise aeg ja koht         09. august 2016.a, Pärnu kohtumaja
Tsiviilasja number                  2-16-106058
Tsiviilasi                          Themis Õigusbüroo OÜ hagiavaldus A.R. vastu
                                    võlgnevuse nõudes
Tsiviilasja hind                    1062,93 eurot
Menetlusosalised ja nende           Hageja: Themis Õigusbüroo OÜ, registrikood 12803543;
esindajad                           asukoht: Roosikrantsi 23 - 5, 10119 Tallinn
                                    Hageja lepinguline esindaja: Tanel Riivits, Riivits
                                    legal&finance OÜ; e-post: Lfinants@gmail.com
                                    Kostja:    A.R.,    isikukood      xxxxxxxxxxx;    elukoht:
                                    Xxxxxxxxxxx; tegelik elukoht teadmata; e-post: xxxxxxxxxxx
Menetluse staatus                   Kirjalik menetlus
RESOLUTSIOON
1. Hagi rahuldada tagaseljaotsusega.
2. Välja mõista kostjalt A.R.ilt (R.) hageja Themis Õigusbüroo OÜ kasuks, 28.03.2014.a
    sõlmitud võlakirjast tuleneva nõue alusel, 1006,05 (tuhat kuus eurot ja 5 senti) eurot, millest
    põhivõlgnevus 850 eurot, viivis perioodil 29.04.2014.a kuni 07.06.2016.a 144,50 eurot ning
    viivis perioodil 08.06.2016.a kuni 09.08.2016.a 11,55 eurot.
3. Välja mõista A.R.ilt hageja Themis Õigusbüroo OÜ kasuks viivis põhinõudelt (850 eurolt)
    alates 10.08.2016.a kuni põhinõude täitmiseni viivist 8,05% aastas.
4. Tunnistada otsus tagatiseta viivitamata täidetavaks.
5. Toimetada kostjale A.R.ile käesolev kohtuotsus kätte TsMS § 317 lg 1 ja 3 alusel
    kohtuotsuse resolutiivosa avaldamisega väljaandes Ametlikud Teadaanded ja lugeda
    kohtuotsus kostjale avalikult kättetoimetatuks 15 päeva möödumisel väljavõtte väljaandes
    Ametlikud Teadaanded ilmumise päevast.
6. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt A.R.ilt hageja Themis Õigusbüroo OÜ kasuks menetluskulu summas
470 eurot, s.o hagiavalduselt tasutud riigilõiv 200 eurot, hageja õigusabikulud summas 250 eurot
ning menetluskulu maksekäsu kiirmenetluses summas 20 eurot.

3. Menetluskuludelt tuleb kostjal A.R.il tasuda menetluskulude suurust kindlakstegeva
lahendi jõustumisest alates kuni täitmiseni viivist võlaõigusseaduse § 113 lõikes 1 ettenähtud
ulatuses (s.o Euroopa Keskpanga põhirefinantseerimisoperatsioonidele kohaldatav viimane
                                                                                           1
                                                                                          2-16-106058


intressimäär enne iga aasta 1. jaanuari ja 1. juulit, millele lisandub kaheksa protsenti aastas; enne 1.
juulit 2016 oli see 0,00%, millele lisandub 8% aastas).

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu maakohus võttis 09.06.2016.a menetlusse Themis Õigusbüroo OÜ hagiavalduse A.R.i vastu
ning kohustas kostjat esitama vastuse hagiavaldusele 14 päeva jooksul hagiavalduse
kättesaamisest. A.R.ile toimetati hagiavaldus ja 09.06.2016.a kohtumäärus kätte avalikult,
vastavasisulise teate avaldamisega Ametlikes Teadaannetes 27.06.2016.a.
Tsiviilkohtumenetluse seadustiku (TsMS) § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded ilmumise
päevast. Kohus loeb menetlusdokumendid A.R.ile kättetoimetatuks 12.07.2016.a dokumentide
kättetoimetamisega avalikult Ametlike Teadaannete kaudu. A.R. kohustus vastama hagiavaldusele
hiljemalt 26.07.2016.a. Kostja hagiavaldusele tähtaegselt ei vastanud.

TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                    2
