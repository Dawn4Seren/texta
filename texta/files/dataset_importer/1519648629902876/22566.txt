                            KOHTUMÄÄRUS
Kohus                             Pärnu Maakohus
Kohtunik                          Ruth Sild
Määruse tegemise aeg ja koht      29. veebruar 2016. a Haapsalu kohtumaja

Tsiviilasja number                2-15-121521
Tsiviilasi                        BMR Estonia OÜ maksekäsu kiirmenetluse avaldus JJV
                                  Productions OÜ vastu 6341,80 euro nõudes
Määruskaebus / avaldus            JJV Productions Osaühing määruskaebus Pärnu
                                  Maakohtu 18.12.2015. a kohtumäärusele, s.o
                                  maksekäsule / JJV Productions Osaühing avaldus
                                  täitemenetluse peatamiseks
Menetlusosalised ja nende         Määruskaebuse esitaja JJV Productions Osaühing,
esindajad                         registrikood 11397408, asukoht Rohu 15-15,80034 Pärnu
                                  Määruskaebuse esitaja seaduslik esindaja juhatuse liige J
                                  V, e-post *
                                  Vastustaja (avaldaja) BMR Estonia OÜ, registrikood
                                  11534443, asukoht Suur-Karja 21, 10148 Tallinn
                                  Vastustaja lepinguline esindaja Andro Sepp, asukoht *, e-
                                  post *
Menetlustoiming                   Määruskaebuse lahendamine, täitemenetluse peatamise
                                  avalduse läbi vaatamata jätmine, kirjalik menetlus
RESOLUTSIOON
1.      Rahuldada JJV Productions Osaühing 03.02.2016. a seadusliku esindaja vahendusel
esitatud määruskaebus Pärnu Maakohtu 18.12.2015. a kohtumäärusele, s.o maksekäsule
tsiviilasjas nr 2-15-121521.
2.      Tühistada Pärnu Maakohtu 18.12.2015. a kohtumäärus, s.o maksekäsk tsiviilasjas
nr 2-15-121521, millega kohustati võlgnikku JJV Productions Osaühing tasuma avaldajale
BMR Estonia OÜ põhinõudeid summas 4747,00 eurot ja kõrvalnõudeid summas 1594,80 eurot
ning hüvitama riigilõivu 190,25 eurot ja menetluskulu 20,00 eurot.
3.      Anda BMR Estonia OÜ nõue JJV Productions Osaühing vastu üle Pärnu
Maakohtu Pärnu kohtumajale menetluse jätkamiseks hagimenetluses.
4.      Jätta läbi vaatamata JJV Productions Osaühing avaldus täitemenetluse
peatamiseks.
5.      Edastada määrus menetlusosalistele.


Edasikaebamise kord

                                                                                         1
 Täitemenetluse peatamise avalduse läbi vaatamata jätmise osas võib määruse peale esitada
 määruskaebuse Tallinna Ringkonnakohtule Pärnu Maakohtu Haapsalu kohtumaja kaudu 15
 päeva jooksul arvates määruse kättetoimetamisest.
 Muus osas ei ole määrus edasikaevatav.

Asjaolud
09.10.2015. a esitas BMR Estonia OÜ Pärnu Maakohtule maksekäsu kiirmenetluse avalduse JJV
Productions Osaühing vastu 6552,05 euro saamiseks. 15.10.2015. a tegi kohus võlgnikule
makseettepaneku ja väljastas võlgniku registrijärgsele aadressile Rohu 15-15 Pärnu. Kiri
tagastati kohtule 10.11.2015. a. Võlgniku seaduslikele esindajatele Jürgen Veberile ja Jesper
Veberile saadetud teavitustele esindajad vastanud ei ole. Makseettepanek on JJV Productions
Osaühingule kätte toimetatud avalikult 27.11.2015. a avaldamisega väljaandes Ametlikud
Teadaanded. Võlgnik JJV Productions Osaühing makseettepanekule vastuväidet ei esitanud.

Vaidlustatud kohtumäärus
Pärnu Maakohtu Maksekäsuosakonna 18.12.2015. a määrusega maksekäsu kiirmenetluses
käesolevas tsiviilasjas tegi kohus maksekäsu, millega kohustas võlgnikku JJV Productions
Osaühing tasuma avaldajale BMR Estonia OÜ põhinõudeid summas 4747,00 eurot ja
kõrvalnõudeid summas 1594,80 eurot ning hüvitama riigilõivu 190,25 eurot ja menetluskulu
20,00 eurot. Maksekäsk kuulub viivitamata täitmisele, sõltumata selle kättetoimetamisest
võlgnikule. Maksekäsk on võlgnikule kätte toimetatud 30.01.2016. a avaldamisega väljaandes
Ametlikud Teadaanded.

Määruskaebus, avaldus täitemenetluse peatamiseks, menetluse käik
03.02.2016. a esitas võlgnik seadusliku esindaja vahendusel kohtule määruskaebuse koos
taotlusega täitemenetluse peatamiseks, milles tugineb asjaolule, et makseettepanekut ei ole
võlgnikule nõuetekohaselt kätte toimetatud, mistõttu puudus võimalus seaduses ette nähtud
tähtaja jooksul vastuväite esitamiseks. Samuti leiab määruskaebuse esitaja, et nõue on suures
osas põhjendamatu, kuna määruskaebuse esitajal puudub teadmine, mida sisaldab maksekäsu
kiirmenetluses esitatud kahjuhüvitise osa summas 1139,28 eurot.
04.02.2016. a määrusega jättis kohtunikuabi määruskaebuse käiguta ja andis tähtaja puuduste
kõrvaldamiseks, s.o riigilõivu tasumiseks. Riigilõiv määruskaebuse läbivaatamise eest summas
190,25 on tasutud 19.02.2016. a.
Avaldaja esindaja esitas 26.02.2016. a oma seisukoha määruskaebusele, milles palub jätta
määruskaebus rahuldamata.
26.02.2016. a määrusega andis kohtunikuabi määruskaebuse lahendamiseks üle kohtunikule
TsMS § 663 lg 7 alusel.

Kohtu seisukoht
1) Kohus, olles tutvunud asja materjalidega, leiab, et JJV Productions Osaühing määruskaebus
Pärnu Maakohtu 18.12.2015. a kohtumäärusele, s.o maksekäsule käesolevas tsiviilasjas tuleb
rahuldada.
Vastavalt tsiviilkohtumenetluse seadustiku (edaspidi TsMS) § 4891 lg 2 p-le 1 määruskaebus
võib tugineda asjaolule, et makseettepanek toimetati võlgnikule kätte muul viisil kui isiklikult
allkirja vastu üleandmisega või elektrooniliselt ja võlgniku süüta ei toimetatud seda kätte õigel
ajal ning seetõttu ei olnud võlgnikul võimalik esitada õigeks ajaks vastuväidet.
Vastavalt käesoleva tsiviilasja materjalidele on JJV Productions Osaühingule adresseeritud
15.10.2015. a makseettepanek kätte toimetatud kohtumääruse väljavõtte avaldamisega


                                                                                               2
Ametlikes Teadaannetes 11.11.2015. a. Makseettepanek on võlgnikule avalikult
kättetoimetatuks loetud 27.11.2015. a.
Kohus leiab, et eeltoodu näol esinevad TsMS § 4891 lg 2 p-s 1 nimetatud asjaolud -
makseettepanekut ei ole võlgnikule isiklikult allkirja vastu kätte toimetatud ja tsiviilasja
materjalides puuduvad muud tõendid makseettepaneku kättetoimetamise kohta võlgnikule ning
võlgniku süü menetlusdokumentide isiklikult allkirja vastu või elektrooniliselt
kättetoimetamata jätmise osas ei ole tuvastatav.
Seega kohus ei hinda järgnevalt teist määruskaebuse esitamise asjaolu, mis tulenes TsMS §
4891 lg 2 p-st 3 (nõue, mille sissenõudmiseks maksekäsu kiirmenetlus läbi viidi, on osaliselt
põhjendamatu).
Kohus leiab, et avaldaja õigusi ei ole rikutud, kuna tal on võimalus oma nõue esitada
hagimenetluses, millele on võlgnikul kostjana õigus esitada oma vastuväiteid ja kasutada oma
vastuväidete tõendamiseks kõiki seaduses ettenähtud tõendamisvahendeid.
TsMS § 4891 lg 4 järgi kui kohus määruskaebuse rahuldab, tühistab ta määrusega maksekäsu.
Eeltoodud sättest tulenevalt tühistab kohus tsiviilasjas nr 2-15-121521 18.12.2015. a
maksekäsu, millega kohustati võlgnikku JJV Productions Osaühing tasuma avaldajale BMR
Estonia OÜ põhinõudeid summas 4747,00 eurot ja kõrvalnõudeid summas 1594,80 eurot ning
hüvitama riigilõivu 190,25 eurot ja menetluskulu 20,00 eurot.
TsMS § 4891 lg 4 2. lause kohaselt maksekäsu tühistamise korral lõpetab kohus maksekäsu
kiirmenetluse või alustab hagimenetlust.
Maksekäsu kiirmenetluse avalduses on pädevaks kohtuks nimetanud Pärnu Maakohus ja kohus
annab asja üle pädevale kohtule menetluse jätkamiseks hagimenetluses.
Vastavalt üldisele kohtualluvusel TsMS § 79 lg 1 järgi võib juriidilise isiku vastu hagi esitada
tema asukoha järgi. Äriregistri väljavõttest nähtuvalt on JJV Productions Osaühing asukoht
Pärnu linnas.
Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 3 p 1 järgi teenindab
Pärnu maakonda Pärnu Maakohtu Pärnu kohtumaja. Eeltoodust tulenevalt tuleb TsMS § 79 lg
1 järgi käesolev tsiviilasi anda üle Pärnu Maakohtu Pärnu kohtumajale menetluse jätkamiseks
hagimenetluses.
TsMS § 172 lg 9 sätestab, et maksekäsu kiirmenetluse kulud kannab maksekäsu tegemise korral
ja käesoleva seadustiku §-s 4881 sätestatud juhul võlgnik, muul juhul avaldaja, kui seadusest ei
tulene teisiti. Muus osas kohaldatakse hagimenetluses menetluskulude kohta sätestatut. Asja
edasisel lahendamisel hagimenetluses arvatakse maksekäsu kiirmenetluse kulud hagimenetluse
kulude hulka.

2) 03.02.2016. a määruskaebuses esitas määruskaebuse esitaja ka avalduse täitemenetluse
peatamiseks.
Kohus leiab, et nimetatud taotlus tuleb jätta läbi vaatamata, kuna vastavalt täitemenetluse
seadustiku § 48 lg 1 p-le 4 kohtutäitur lõpetab täitemenetluse kohtulahendi esitamisel, millega
täitmisele võetud täitedokument või kohustus see viivitamata täita on tühistatud, siis pole
taotletavat eesmärki käesolevas menetlusstaadiumis, kus kohus tühistab täitemenetluse aluseks
oleva täitedokumendi, võimalik enam saavutada.
TsMS § 477 lg 1 järgi hagita asja vaatab kohus läbi hagimenetluse sätete kohaselt, arvestades
hagita menetluse kohta sätestatud erisusi. TsMS § 423 lg 2 p 2 kohaselt kohus võib jätta hagi
läbi vaatamata ka juhul, kui ilmneb, et hagiga ei ole hageja taotletavat eesmärki võimalik
saavutada.


                                                                                              3
Eeltoodust tulenevalt jätab kohus käesolevaga läbi vaatamata JJV Productions Osaühingu
esitatud avalduse täitemenetluse peatamiseks, kuna taotletavat eesmärki ei ole võimalik
saavutada, sest täitemenetlus kuulub käesoleva kohtumääruse esitamisel kohtutäiturile TMS §
48 lg 1 p 4 alusel lõpetamisele.
TsMS § 427 kohaselt võib maakohtu või ringkonnakohtu määruse peale, millega hagi
(käesoleval juhul täitemenetluse peatamise avaldus) jäetakse läbi vaatamata, esitada
määruskaebuse.
Muus osas ei ole määrus edasikaevatav.


/allkirjastatud digitaalselt/
Ruth Sild
kohtunik




                                                                                         4
