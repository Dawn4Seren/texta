                                                                                           1-16-9376




                              KOHTUOTSUS
                                   EESTI VABARIIGI NIMEL



 Kohus                              Harju Maakohus, Liivalaia kohtumaja

 Otsuse tegemise aeg ja koht        21. novembril 2016.a Tallinn

 Kriminaalasja number               1-16-9376 /16231501057/

 Kohtukoosseis                      Kohtunik Leili Raedla

 Kohtuistungi sekretär              Jane Põldoja

 Kohtuistungi aeg                   21. novembril 2016.a

 Kriminaalasi                       Risto Vilibergi süüdistuses KarS § 424 järgi kokkuleppe-
                                    menetluses

 Prokurör                           Leelo Känd

 Kaitsja                            kaitsjat kohtuistungile ei soovi


Süüdistatav
RISTO VILIBERG - elukoht ja aadress: xxxx; isikukood: 38805270268; kodakondsus: Eesti
Vabariigi; haridus: algharidus; emakeel: eesti keel; töökoht: ei tööta; karistatus: kriminaalkorras
karistamata, kehtivaid väärteokaristusi ei ole; tõkendit kohaldatud ei ole; KrMS § 217 alusel kinni
peetud 20.08.2016.a s.o 1 päev.


RESOLUTSIOON

Mõista Risto Viliberg süüdi KarS § 424 järgi ja karistada teda vangistusega 4 (neli) kuud.

Kohaldades KarS § 68 lg 1 sätteid arvata karistusaja hulka eelvangistuses viibitud aeg
20.08.2016.a s.o 1 (üks) päev ning ärakandmisele kuulub vangistus 3 (kolm) kuud ja 29
(kakskümmend üheksa) päeva.

KarS § 73 lg 1 ja 3 alusel jätta Risto Vilibergile mõistetud vangistus tingimisi täielikult täitmisele
pööramata, kui süüdimõistetu ei pane 1 (ühe) aasta pikkuse katseaja jooksul toime uut tahtlikku
kuritegu.
1-16-9376
Katseaja kulgemist arvestada kohtuotsuse kuulutamise päevast.

Mõista Risto Vilibergilt välja KrMS § 175, § 179 ja § 180 alusel menetluskuludena riigituludesse:
  - sundraha II astme kuriteo toimepanemise 645 € (kuussada nelikümmend viis eurot);
  - kaitsjatasu summas 96 € (üheksakümmend kuus eurot).

KrMS § 180 lg 3 alusel menetluskulud 741 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub kuus tasumisele mitte vähem kui
61,75 eurot. Väljamõistetud menetluskulud tasuda Maksu- ja Tolliameti arveldusarvele
EE351010052031000004             SEB      pangas,     EE502200221014193355           Swedbankis,
EE873300333499990003 Danske Bankis või EE401700017002872300 Nordea pangas.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Risto Viliberg’i süüdistatakse selles, et tema tahtlikult juhtis omamata vastava kategooria
mootorsõiduki juhtimise õigust 20.08.2016 kella 02.05 ajal Harjumaal Viimsi vallas Prangli saarel
Kelnase külas mootorsõidukit Audi 80 registreerimismärgiga XXXX, olles joobeseisundis
(alkoholi väljahingatavas õhus lõplik tulemus 0.78 mg/l), rikkudes seeläbi LS § 69 lg 1 ja KorS §
36 lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse
aine või muu joovastava aine tarvitamisest põhjustatud terviseseisund, mis avaldub väliselt
tajutavas häiritud või muutunud kehalistes või psüühilistes funktsioonides ja reaktsioonides/ ning
LS § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.

Risto Viliberg pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

KarS § 424 ettenähtud kuriteo toimepanemise eest nõuab prokurör kohtus süüdistatava karistamist
vangistusega 4 /neli/ kuud.

KarS § 68 lg 1 alusel arvata karistuse hulka kahtlustatavana kinnipeetud olemise aeg 20.08.2016
s.o 1 /üks/päev.

Seega lõplikuks karistuseks nõuab prokurör kohtus süüdistatava karistamist vangistusega 3 /kolm/
kuud 29 /kakskümmend üheksa/ päeva, mis jätta KarS § 73 lg 1 ja 3 alusel tingimisi täielikult

2
                                                                                         1-16-9376
täitmisele pööramata, kui süüdimõistetu ei pane 1 /üks/ aastase katseaja jooksul toime uut tahtlikku
kuritegu.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.

Menetluskulud: kaitsjatasu 96 eurot; sundraha 645 eurot.
KrMS § 175 lg 1 p 4, 9, § 179 lg 1 p 2 ning § 180 lg 1 alusel välja mõista Risto Viliberg’ilt
riigieelarve tuludesse menetluskulud absoluutsummas 741 eurot.
Menetluskulud tasuda 12 kuu jooksul alates kohtuotsuse jõustumisest.

Risto Viliberg nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.


KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Risto Vilibergi
selgituse ja prokuröri arvamuse kokkuleppe kohta ning veendunud, et menetlusosalised jäävad
kokkuleppe juurde, asub seisukohale, et süüdistatav Risto Viliberg on sõlmitud kokkuleppest aru
saanud ning sellega nõustunud ja kokkulepet sõlmides on süüdistatav väljendanud oma tõelist
tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Risto Viliberg temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Risto Vilibergi
süü suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 741 eurot väljamõistmisele
süüdistatavalt ning seda 12 kuu jooksul. Arvestades kohtukulude suurust ei ole tal võimalik tasuda
kohtukulusid 1 kuu jooksul. Kohtukulude kohese tasumise kohustus tooks süüdistatavale kaasa
täitemenetluse, millega kaasnevad süüdistatavale lisakulud. Kohtu hinnangul on oluline, et
menetluskulud saaksid riigile mõistliku aja jooksul hüvitatud. Eeltoodut arvesse võttes tuleb
süüdistataval menetluskulud summas 741 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub kuus tasumisele mitte vähem kui
61,75 eurot.



/allkirjastatud digitaalselt/
Leili Raedla
Kohtunik




                                                                                                  3
