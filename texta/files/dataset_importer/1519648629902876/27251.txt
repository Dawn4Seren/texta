                              KOHTUOTSUS
                                EESTI VABARIIGI NIMEL


Kohus                           Pärnu Maakohus

Kohtunik                        Indrek Saar

Kohtuistungi sekretär           Aivi Meister

Prokurör                        Liia Piirisalu

Otsuse tegemise aeg ja koht     04. jaanuar 2016.a. Rapla
Kohtuistungi aeg                04. jaanuar 2016.a.

Kriminaalasja number            1-16-24
Kriminaalasi                    Pavel Mištšenko       süüdistusasi    KarS    §      329      järgi
                                kokkuleppemenetluses.
Süüdistatav                     Pavel Mištšenko, isikukood 38906194230, EV kodanik, emakeel
                                eesti, keskharidusega, töötu, elukoht xxxxxxx xxxxxx mnt.
                                xxxxxx, karistatud 19.novembril 2015.a. Harju Maakohtu poolt
                                KarS § 424 järgi vangistusega neli (4) kuud, mille kandmisest
                                vabastati KarS § 73 lg.1 alusel ühe aastase katseajaga ja
                                lisakaristusena võeti ära mootorsõiduki juhtimise õigus.
Kaitsja                         vandeadvokaat Eve Jundas
Kohaldatud menetlusnormid       KrMS §§ 248 lg 1 p 5, 315, 318 lg 3 p 4 ning 319 lg 1 ja 2


RESOLUTSIOON

Süüdi tunnistada Pavel Mištšenko kuriteos KarS § 329 järgi ja karistada teda vangistusega viis (5)
kuud, millest kahtlustatavana kinnipidamisega 03.jaanuarist-04.jaanuarini 2016.a. on kaks (2) päeva
kantud ja vangistuse kandmata osaks jääb neli (4) kuud ja kakskümmend kaheksa (28) päeva.

KarS § 65 lg. 2 kohaselt suurendada karistust Harju Maakohtu poolt 19.novembril 2015.a. mõistetud
nelja (4) kuulise vangistuse võrra ja liitkaristuseks mõista vangistus kaheksa (8) kuud ja
kakskümmend kaheksa (28) päeva.

KarS § 69 lg 1 alusel asendada vangistus kahesaja kuuekümne kaheksa (268) tunni üldkasuliku
tööga, mille tegemise tähtajaks määrata kaheksa (8) kuud arvates kohtuotsuse jõustumisest. Kuni
üldkasuliku töö lõpuni on Pavel Mištšenko kohustatud täitma KarS § 75 lg 1 ette nähtud
käitumiskontrolli nõudeid: elama kohtule avaldatud elukohas, ilmuma määratud aegadel
kriminaalhooldaja juurde registreerimistele, alluma oma elukohas kriminaalhooldaja kontrollile,
esitama kriminaalhooldajale andmeid oma kohustuste täitmise ja elatusvahendite kohta, taotlema
kriminaalhooldajalt eelneva loa kauemaks kui viieteistkümneks päevaks Eesti Vabariigi piires oma
elukohast lahkumiseks, taotlema kriminaalhooldajalt eelneva loa Eesti Vabariigi territooriumilt
lahkumiseks ja väljaspool Eesti Vabariiki viibimiseks, taotlema kriminaalhooldajalt eelneva loa
elu- või töökoha vahetamiseks.

Välja maksta Eesti Vabariigi eelarvest Eesti Advokatuuri kaudu määratud kaitsja vandeadvokaat
Eve Jundase tasuks kohtuistungist osavõtu eest 24 eurot. Tasu jätta riigi kanda.

Välja mõista Pavel Mištšenkolt riigi tuludesse 322.50 eurot sundraha ja 72 eurot määratud kaitsja
tasu hüvituseks.

Menetluskulud kokku 394.50 eurot on võimalik tasuda ositi kümne (10) kuu jooksul arvates
kohtuotsuse jõustumisest, s.o ühes kuus 39.45 eurot Maksu- ja Tolliameti kontole nr
EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916700000379 ja selgituseks
kohtuasja nr 1-16-24. Maksete mittetasumise korral saadetakse kohtuotsus sundtäitmisele.

Edasikaebamise kord

Kohtuotsusele võib esitada viieteist (15) päeva jooksul arvates kohtuotsuse kuulutamisele järgnevast
päevast maakohtu kaudu apellatsiooni Tallinna Ringkonnakohtule. Apellatsiooni saab esitada
kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Pavel Mištšenkot süüdistatakse selles, et ta olles 19.novembril 2015.a. karistatud Harju Maakohtu
poolt KarS § 424 järgi mootorsõiduki juhtimise õiguse äravõtmisega viieks kuuks, juhtis
03.jaanuaril 2016.a. kella 00.20 paiku Rapla maakonnas Vigala vallas Tallinn-Pärnu-Ikla maantee
79.kilomeetril sõiduautot Volkswagen Passat registrimärgiga xxx xxx, millega hoidus kõrvale
täitmisele pööratud kohtuotsusega mõistetud karistuse täitmisest.

Pavel Mištšenko tegu on kvalifitseeritud KarS § 329 ette nähtud kuriteona.

Süüdistatava, tema kaitsja vandeadvokaat Eve Jundase ja prokuröri vahel sõlmitud kokkuleppe
kohaselt on karistuseks KarS § 329 järgi ette nähtud kuriteo toimepanemise eest vangistus viis (5)
kuud, millest seoses kahtlustatavana kinnipidamisega on kaks päeva kantud. Liites karistusele
varasema kohtuotsusega mõistetud vangistuse, kujuneb liitkaristuseks vangistus kaheksa (8) kuud
ja kakskümmend kaheksa (28) päeva. Vangistus kuulub KarS § 69 lg. 1 kohaselt asendamisele 268
tunni üldkasuliku tööga, mis tuleb teha kaheksa kuu jooksul.

Kohtu seisukoht
Süüdistatav tunnistas end täielikult süüdi ja jäi kokkuleppe juurde. Prokurör ja kaitsja jäid samuti
kokkuleppe juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja
menetlemisel on järgitud kokkuleppemenetluse sätteid. Seepärast tuleb teha vastavalt kokkuleppele
süüdimõistev otsus.




(allkirjastatud digitaalselt)

Indrek Saar
Kohtunik
