                        KOHTUMÄÄRUS
Kohus                              Tartu Maakohus
Määruse tegemise aeg ja koht       13. juuli 2016, Tartu kohtumaja

Kriminaalasja number               1-10-15441
Kohtunik                           Rutt Teeveer
Kohtuistungi sekretär              Helju Rebane
Kriminaalasi                       Sergei Stepanovi süüdistuses KarS § 114 p 1, 4, 6 järgi;
                                   Janis Roose süüdistuses KarS § 114 p 1, 6 järgi; Nikolai
                                   Lebedevi süüdistuses KarS § 114 p 1, 4, 6 ja § 121 järgi
Prokurör                           Lõuna Ringkonnaprokuratuuri abiprokurör Meelis Juursoo
                                   (istungil ei osalenud)
Menetlustoiming                    süüdimõistetu Sergei Stepanovi tingimisi enne tähtaja
                                   lõppemist vangistusest vabastamise otsustamine
                                   elektroonilise valve alla
Süüdimõistetu                      Sergei Stepanov
                                   isikukood 38411275717; elukoht vabanemisel XXXX
Kaitsja                            riigi õigusabi korras advokaat Andres Veski

RESOLUTSIOON
Jätta Sergei Stepanov temale Tartu Maakohtu 02.05.2011 otsusega kriminaalasjas nr 1-
10-15441 mõistetud vangistuse kandmisest tingimisi enne tähtaega koos tema
allutamisega elektroonilisele valvele vabastamata.
Välja mõista Sergei Stepanovilt riigi tuludesse riigi õigusabi kulud 72 (seitsekümmend kaks)
eurot.
Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arvelduskontole
nr EE351010052031000004 (SEB Pank AS) või arvelduskontole nr EE502200221014193355
(Swedbank AS) või arvelduskontole nr EE401700017002872300 (Nordea Bank Finland PLC
Eesti filiaal) või arvelduskontole nr EE873300333499990003 (Danske Bank AS Eesti filiaal),
märkides viitenumbri 99916700052220 ning selgituseks kohustatud isiku nime, kohtuasja
numbri ning makse liigi.
Vastavalt KrMS § 417 lg-le 2 ja §-le 423 on menetluskulude tasumiseks aega 1 (üks) kuu alates
kohtulahendi jõustumisest. Eelnimetatud tähtajaks menetluskulude tasumata jätmise korral
pööratakse kohtumäärus menetluskulude osas sundtäitmisele täitemenetluse seadustikus



                                                                                           1
ettenähtud korras. Täitemenetlusega kaasnevad täitemenetluse kulud, mis nõutakse välja
võlgnikult.
Määruse koopia saata kinnipeetavale ning Tartu vanglale ja prokurörile.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

ASJAOLUD JA MENETLUSE KÄIK
Tartu Maakohtu 02.05.2011 otsusega kriminaalasjas nr 1-10-15441 tunnistati Sergei Stepanov
süüdi KarS § 113 ja temale mõisteti karistuseks 8 aastat vangistust. Sama otsusega tunnistati
Sergei Stepanov süüdi KarS § 114 p 4, 6 järgi ning temale mõisteti karistuseks 12 aastat
vangistust. KarS § 64 lg 1 alusel loeti Sergei Stepanovile mõistetud üksikkaristusest raskeima
osalise suurendamise teel lõplikuks liitkaristuseks 15 aastat vangistust. KarS § 68 alusel arvati
karistusaja hulka eelvangistuses viibitud aeg ja Sergei Stepanovi karistusaega hakati arvestama
alates 08.06.2010. Tartu Ringkonnakohtu 15.12.2011 otsusega tühistati Tartu Maakohtu
02.05.2011 kohtuotsus osaliselt, s.o Sergei Stepanovi süüdimõistmises ja karistamises KarS §
113 järgi ning Sergei Stepanovile liitkaristuse mõistmises KarS § 64 lg 1 järgi. Sergei
Stepanovile KarS § 114 p 4, 6 järgi mõistetud karistus 12 aastat vangistust jäeti muutmata.
Kohtuotsus jõustus Riigikohtu määrusega 20.03.2012.
Sergei Stepanovi karistusaeg algas seega 08.06.2010 ja karistuse täielikul ära kandmisel
lõppeks see 08.06.2022.
Sergei Stepanov esitas avalduse, milles taotleb enda vangistusest vabastamist tingimisi enne
tähtaja lõppemist elektroonilise valve alla.
Tartu vangla ei toeta Sergei Stepanovi taotlust, kuna on suur tõenäosus, et isik paneb vabanedes
toime uued kuriteod.

KOHTUMENETLUSE POOLTE SEISUKOHAD
Prokurör esitas kohtule kirjaliku arvamuse, milles nõustub vangla seisukohaga.
Süüdimõistetu Sergei Stepanov avaldas kohtus, et soovib tingimisi ennetähtaegselt vabaneda.
Ta hakkab ise enda tööandjaks ning soovib hakata tegema mööblit või asub tööle. Alkoholiga
on tal probleeme olnud, kuid on nõus minema ravile.
Kaitsja on seisukohal, et Sergei Stepanov on võimeline vabaduses oma eluga toime tulema.

KOHTU SEISUKOHT
Sergei Stepanov kannab karistust mõrva eest, mis on tahtlik esimese astme kuritegu.
KarS § 76 lg 2 p 1 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt poole
mõistetud karistusajast, kuid mitte vähem kui neli kuud, ning isik nõustub KarS § 75 lg 2 p-s 9
sätestatud elektroonilise valve kohaldamisega.
Käesolevaks ajaks on Sergei Stepanov temale mõistetud karistusajast poole, kuid mitte vähem
kui neli kuud ära kandnud. Samuti on ta andnud nõusoleku elektroonilise valve kohaldamiseks.
Seega on olemas KarS § 76 lg 2 p-st 1 tulenev formaalne alus tema vangistusest
ennetähtaegseks vabastamiseks koos elektroonilise valve kohaldamisega.


                                                                                               2
Justiitsministri 22.02.2007 määrusega nr 15 kehtestatud „Elektroonilise valve täitmise ja
järelevalve korra“ § 51 lg 2 kohaselt on kinnipeetava vabanemisjärgsesse elukohta
elektroonilise valve seadmete paigaldamise eeltingimused järgmised: 1) kinnipeetaval peab
olema seaduslik alus elukoha kasutamiseks või elukoha omaniku kirjalik nõusolek selleks; 2)
elukohas peab olema tagatud elektrienergiaga varustatus; 3) elukoht peab asuma GSM-i
levialas; 4) elukohas elavad täisealised isikud peavad olema nõus elektroonilise valve seadmete
paigaldamisega ja andma selle kohta allkirja. Sama paragrahvi lg 3 kohaselt ei paigaldata
elektroonilise valve seadmeid elukohta, mille üldine seisukord seda ei võimalda, samuti juhul,
kui puudub elukoha lukustamise võimalus.
Kohtule esitatud materjalidest ilmneb, et Sergei Stepanov plaanib vabanemisjärgselt asuda
elama aadressil XXXX. Nimetatud aadressil asuv korter kuulub XXXX. Kuna omaniku
kirjalikku nõusolekut kinnipeetava elama asumiseks tema korterisse toimikumaterjalidest ei
nähtu, tuleb asuda seisukohale, et Sergei Stepanovil puudub õiguslik alus aadressil XXXX
elamiseks. Ka tehnilise poole pealt (korteri üldine seisukord, elektrienergiaga varustatus jne) ei
vasta kõnealune korter elektroonilise valve seadme paigaldamise eeltingimustele. Järelikult ei
ole käesoleval juhul elektroonilise valve kohaldamise formaalsed eeldused täidetud.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalsete eeldustena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Sergei Stepanovit on kriminaalkorras korduvalt
karistatud eriliigiliste, sh ka isikuvastaste kuritegude toimepanemise eest. Ka reaalset vangistust
kannab ta mitmendat korda. Lisaks on ta kinnipidamisasutuses viibimise aja jooksul pannud
toime pannud hulgaliselt distsiplinaarrikkumisi. 06.07.2016 seisuga on tal 4 kehtivat
distsiplinaarkaristust (valdavalt kartserisse paigutamine), mis on talle määratud nii
vanglateenistuse ametnikega ebaviisaka suhtlemise kui keelatud esemete kambris hoidmise
eest. Tulenevalt sellest, et võib väita, et Sergei Stepanovi käitumine vangistuses väljendab
negatiivset suhtumist nii Tartu vanglas kehtestatud korda kui ka vanglaametnikesse.
Kinnipeetaval on väljakujunenud käitumismuster, mille põhiliseks jooneks on rohke alkoholi
tarbimine, enesekontrolli kaotamine ja agressiivsus. Seetõttu on toimepandud kuriteod oma
iseloomult olnud sarnased, olles peaasjalikult vägivalla- ja varavastased teod. Kuritegude
toimepanemise soodusfaktoriks on olnud just alkoholijoobes olek, mis ilmselgelt on pärssinud
Sergei Stepanovi probleemilahendusoskust ning suurendanud domineerimisvajadust. Ehkki
Sergei Stepanovi kuritegude toimepanemise soodusteguriks on olnud alkoholi liigtarvitamine,
ei tunnista kinnipeetav lõpuni oma sõltuvust.
Vanglas on Sergei Stepanovile koostatud individuaalne täitmiskava, milles ettenähtud
tegevustes osalemist ei ole ta veel alustanud. Järelikult on täitmata ka selles ette nähtud eesmärk
maandada uute kuritegude toimepanemise riske. Ta on osalenud küll tööhõives, kuid kõrvaldati
töölt 08.06.2015 distsipliini rikkumise tõttu.
Eelnev viitab üheselt sellele, et karistuste kohaldamine ei avalda Sergei Stepanovile soovitud
eripreventiivset mõju. Lisaks puudub Sergei Stepanovil tahe ja motivatsioon tegeleda
kuritegelikule käitumisele viinud probleemidega, õppida neid ennetama ja lahendama, et
lõppkokkuvõttes pöörduda õiguskuuleka käitumise juurde. Tal on välja kujunenud kindlad
antisotsiaalsed hoiakud ja kuritegelik käitumismuster ning järelikult oht, et ta jätkab kuritegude
toimepanekut, on väga suur. Seetõttu on väheusutav, et Sergei Stepanov on võimeline
vabaduses oma eluga õiguspärasel viisil toime tulema.




                                                                                                 3
Sergei Stepanovi korduv karistatus ning alkoholi sõltuvus, viitavad sellele, et oht tema poolt
uute kuritegude toimepanemiseks on jätkuvalt olemas. Seda suurendab asjaolu, et vabaduses
kuuluks kinnipeetava suhtlusringkonda põhiliselt kriminaalse taustaga isikud, kes võiksid teda
negatiivselt mõjutada.
Lisaks puudub Sergei Stepanovil vabanedes kindel töökoht. Arvestades tema pikaajalist
vanglas viibimist ning vähest töötegemise ja tööl käimise kogemust, ei ole usutav, et
kinnipeetav suudaks tööjõuturul konkureerida ning saada endale äraelamist võimaldav töökoht.
Enda äraelatamiseks vajalike vahendite puudus tõstab kuritegude toimepanemise riski veelgi.
Tõsiseltvõetav ei ole Sergei Stepanovi väide, et ta hakkab sissetulekut teenima
mööblivalmistamisega.
Sergei Stepanov soovib vabanedes asuda elama korterisse aadressil XXXX. Samas ei kuulu
kõnealune korter temale. Kohtul puudub kirjalik kinnitus, et omanik on nõus Sergei Stepanovi
elama asumiseks sinna, siis ei saa kohus seda korterit kinnipeetava tulevase elukohana
aktsepteerida. Järelikult tuleb asuda seisukohale, et Sergei Stepanovil puudub vabaduses kindel
elukoht. Kindla elukoha puudus takistab käitumiskontrolli teostamist, samuti muudab
kinnipeetava elu kaootiliseks ning teistest isikutest ülemäära mõjutatavaks.
Eelnevat kogumis hinnanud asub kohus seisukohale, et Sergei Stepanovi katseajaga tingimisi
ennetähtaegne vabastamine ei ole praegusel ajal põhjendatud. Kohtul puudub piisav
veendumus, et isik ei jätka vabanedes kuritegude toimepanemist ning et kinnipeetav suudab
end allutada ennetähtaegse vabastamisega kaasnevale käitumiskontrollile ning teha koostööd
kriminaalhooldajaga.
Menetluskulud
Käesolevas asjas on menetluskuludeks Sergei Stepanovile riigi õigusabi korras määratud
kaitsjale makstud tasu 72 eurot (KrMS § 175 lg 1 p 4). Lähtuvalt KrMS § 180 lg-st 1 tulevad
riigi õigusabi osutamisega seotud kulud hüvitada Sergei Stepanovil.




/allkirjastatud digitaalselt/
Kohtunik




                                                                                             4
