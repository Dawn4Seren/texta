                       KOHTUMÄÄRUS

Kohus                          Viru Maakohus
Määruse tegemise aeg ja koht   18. aprill 2016 Jõhvi kohtumajas

Kriminaalasja number           1-15-8725 (13240105172)

Kohtunik                       Larissa Prokopenko

Kohtuistungisekretär, tõlk     Ingrid Koddo, Marina Davõdovitš

                               Oleg Veresov´i süüdistuses KarS § 263 p 3 järgi,
Kohtuasi                       üldmenetluse korras

                               Viru Ringkonnaprokuratuuri prokurör Anu Toluk
Prokurör
                                Oleg Veresov, isikukood 36905122233, elukoht xxx,
Süüdistatav                     kodakondsuseta, kesk-eriharidus, emakeel – vene keel,
                                xxx, xxx varem kriminaalkorras karistamata.
                                Tõkend – puudub.
                                Marko Tiirik
Kaitsja
                                18.04.2016
Kohtuistungi aeg
                               Juhindudes KrMS § 202 ja § 385 p 10 kohus
RESOLUTSIOON

MÄÄRAS :

Kriminaalmenetlus Oleg Veresov´i süüdistuses KarS § 263 p 3 järgi lõpetada KrMS
§ 202 alusel, avaliku menetlushuvi puudumise tõttu.
KrMS § 202 lg 2 p 1 alusel kohustada Oleg Veresov´i tasuma kriminaalmenetluse
kulud kokku summas 300 (kolmsada) eurot 6 kuu jooksul alates kohtumääruse
kuulutamisest.
Menetluskulud summas 144 eurot jätta riigi kanda.
Menetluskulud 300 eurot tuleb tasuda Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700028283
 ning selgitusse märkida süüdimõistetu          ees-ja perekonnanimi,     kriminaalasja nr,
 menetluskulud.


 KrMS § 202 lg 2 p 1 alusel kohustada Oleg Veresov´i hüvitada kannatanule Xxx
 Xxx´le (a/a xxx xxx) tekitatud kahju 162 (ükssada kuuskümmnd kaks) eurot 6 kuu
 jooksul alates kohtumääruse kuulutamisest.

 Kui Oleg Veresov ei täida talle pandud kohustusi, uuendatakse kriminaalmenetlus
 kohtumäärusega.

 Asitõendid:
 lasujäljeproovid, DVD plaat kopeeritud failidega, CD plaat kõnesalvestisega, hülss - on
 hoiul kriminaalasja materjalide juures – hävitada pärast kohustuste täitmist Oleg Veresovi
 poolt;
 relvaluba nr xxx, püstol CZ 2075 RAMI nr A257243 ja 57 padrunit - on hoiul Ida
 prefektuuri Jõhvi politseijaoskonna ennetus- ja menetlustalituse Jõhvi teeninduses (varem -
 lubadetalitus) - tagastada Oleg Veresovile pärast kohustuste täitmist.

 Kohtumäärus on lõplik ja edasikaebamisele ei kuulu.

 ASJAOLUD JA KOHTU PÕHJENDUSED

 Viru Maakohtu menetluses on kriminaalasi Oleg Veresovi süüdistuses KarS § 263 p 3
 järgi, üldmenetluse korras. Süüdistuse kohaselt: Oleg Veresov 30.11.2013 ajavahemikul
 02.35-02.47 Kohtla-Järvel xxx juures tegi püstolist CZ 2075 RAMI ühe lasu õhku ning
 lasi kaks lasku asfaldisse tema jaoks tundmatute maja ees tänaval seisvate xx xxx`i, xx
 xx`i, xx xx ja xx xx`a jalgade lähedale, kes olid tulnud vestlema O. Veresov`il külas olnud
 xx xx`iga. Tulistamise ajal viibisid õues veel xx xx, xx xx ja xx xx. Enne laske ning pärast
 suunas O. Veresov püstoliava kordamööda xx. Xxx`i, xx. Xxx`i, xx. Xxx, xx. Xxx`a poole.
 Laskude tagajärjel lendas asfaldist tükke, mis tabasid xx. Xxx`i kaela piirkonda ning xx.
 Xxx`t lauba piirkonda. xx. Xxx, xx. Xxx, xx. Xxx ja xx. Xxx pidid laskude pärast
 katkestama oma vestluse, lahkusid kiiresti ja kutsusid politsei. Kui xx. Xxx, xx. Xxx, xx.
 Xxx ning xx. Xxx istusid autosse, et ära sõita, tegi O. Veresov veel ühe lasu asfaldi suunas,
 auto lähedale, mille tagajärjel ära lennanud asfalditükk vigastas xx. Xxx`le kuuluva
 sõiduauto xxx reg nr xxx põrkerauda, tekitades kahju summas 162 eurot.
 Seega pani Oleg Veresov toime rahu või avaliku korra rikkumise relvaga ähvardades,
 s.o KarS § 263 p 3 järgi kvalifitseeritava kuriteo
 (alates 01.10.2015 KarS § 263 lg 1 p 2 järgi kui avalikus kohas käitumise üldnõuete
 rikkumine relvaga ähvardades)

Viru Maakohtu 18.04.2016 kohtuistungil esitas prokurör taotluse kriminaalmenetluse
lõpetamiseks KrMS § 202 alusel. Tegu tuleks kvalifitseerida KarS § 120 järgi, süüdistusest
loobuda ei saa. Oleg Veresov on varem kriminaalkorras karistamata, sündmusest on möödas
2,5 aastat. Tekib küsimus, kas karistamine sellisel juhul on hädavajalik või saaks asja
leebemalt lahendada. Tegu oli ühekordse konfliktiga, millel puudusid füüsilised tagajärjed.

KrMS § 202 lg 1 ja lg 2 sätestavad, et kriminaalmenetluse võib lõpetada II astme kuriteos
avaliku menetlushuvi puudumise korral, kui kahtlustatava süü ei ole suur ja kui kahtlustatav
on heastanud või asunud heastama kuriteoga tekitatud kahju ja on tasunud kriminaalmenetluse
kulud või võtnud endale kohustuse tasuda kulud määratud tähtajaks, nõustunud maksma
kindla summa riigituludesse või nõustunud tegema kindla arvu tunde üldkasulikku tööd.
                                                                                            2
Taoliste tingimuste esinemise korral võib prokuratuur kahtlustatava nõusolekul taotleda, et
kohus kriminaalmenetluse lõpetaks.
Tuleb arvestada veel ka asjaoluga, et kriminaalmenetluse lõpetamist ei saa kohaldada, kui
menetluse jätkamine on vajalik lähtuvalt avalikust menetlushuvist või eripreventatiivsetest
vajadustest.
Avalikust menetlushuvist on võimalik rääkida juhul, kui eripreventiivsetest vajadustest
lähtuvalt on menetluse jätkamine vajalik. Selline vajadus on olemas üldjuhul siis, kui isikut on
kahe aasta jooksul enne uue kuriteo toimepanemist sarnase süüteo eest karistatud või on tema
suhtes menetlus otstarbekuse kaalutlusel lõpetatud või isik on oma muu käitumisega
tõestanud, et tema edaspidise õiguskuulekuse tagamiseks, mida muul moel ei ole võimalik
korraldada, on vajalik rakendada mõjutusvahendeid või karistusi. Avalik menetlushuvi on
olemas ka siis, kui üldpreventiivsetest vajadustest lähtuvalt on isiku karistamine vajalik.
Selline vajadus on olemas üldjuhul siis, kui kuritegu on toime pandud elusfääris, mille vastu
peab avalikkusel olema eriline usaldus või isiku karistamine on vajalik õiguskorra kaitsmise
huvides või kuriteo tõttu kannatanul puuduvad peale kriminaalmenetluse efektiivsed
õiguskaitsevahendid.
Oleg Veresov on varem kriminaalkorras karistamata.

Võrreldes käesoleva asja tehiolusid avalikku menetlushuvi tingivate asjaoludega, ei esine Oleg
Veresovi osas antud juhul KrMS § 202 kohaldamist välistavat eripreventatiivset vajadust.
Muuhulgas võib välja tuua järgmist:
käesolevas kriminaalasjas Oleg Veresovile KarS § 263 p 3 järgi etteheidetav tegevus leidis
aset 2,5 aastat tagasi, süüdistatav on nõus hüvitama kannatanule tekitatud kahju. Tegemist on
II astme kuriteoga.

Eeltoodut arvestades tuleb asuda seisukohale, et Oleg Veresovi suhtes pole ei eri- ega
üldpreventiivsetel kaalutlustel ilmtingimata tarvilik kriminaalmenetlusega jätkamine /
karistuse kohaldamine. Seega võib väita, et puudub edasine avalik menetlushuvi
kriminaalmenetluse jätkamiseks Oleg Veresovi suhtes ning KrMS § 202 sätestatud aluste
esinemise korral võib tema osas menetluse lõpetada.

Oleg Veresov nõustub kriminaalmenetluse lõpetamisega KrMS § 202 alusel. Samuti nõustub
Kalle Kirs KrMS § 202 lg 2 p 1 alusel tasuma kriminaalmenetluse kulud 300 eurot ja
hüvitama kannatanule tekitatud kahju 162 eurot 6 kuu jooksul. Tõkendit tema suhtes
menetluse käigus ei kohaldatud.

KrMS § 202 lg 6 kohaselt, kui isik, kelle suhtes on kriminaalmenetlus lõpetatud käesoleva
paragrahvi lõike 2 järgi, ei täida talle pandud kohustust, uuendab prokuratuuri taotlusel kohus
kriminaalmenetluse oma määrusega. Karistuse mõistmisel arvestatakse kohustuste osa, mille
isik on täitnud.

Kõnealuse kriminaalmenetluse esemeks on II astme kuritegu, mille eest KarS § 263 lg 1 näeb
ette karistusena kas rahalise karistuse või kuni viieaastase vangistuse. Oleg Veresov on varem
kriminaalkorras karistamata , tema süüd kergendavaid ja raskendavaid asjaolusid tuvastatud ei
ole. Kuna tema süü pole antud kriminaalasjas suur, puudub kriminaalmenetluse jätkamiseks
Viru Maakohtus avalik menetlushuvi. Oleg Veresov on andnud nõusoleku tasuda 6 kuu
jooksul menetluskulud summas 300 eurot ning hüvitama kannatanule kahju 162 eurot.
Menetluse jätkamine ei ole vajalik eripreventiivsest kaalutlusest, kuna Oleg Veresovi
mõjutamine uutest kuritegudest hoiduma kriminaalmenetluse jätkamise ja nende
süüdimõistmisega ei ole otstarbekas ning teda on võimalik mõjutada ka kohustuse panemisega
kriminaalmenetluse lõpetamisel.
                                                                                             3
Kohus leiab, et prokuröri taotlus kriminaalmenetluse lõpetamiseks Oleg Veresovi suhtes
KrMS § 202 lg 1 alusel on põhjendatud ja kuulub rahuldamisele.
Tegemist on teise astme kuriteoga. Oleg Veresov on võtnud endale kohustuseks tasuda
menetluskulud ja hüvatada kahju 6 kuu jooksul alates määruse kuulutamisest. Süüdistataval on
kindel elu- ja töökoht, mille tõttu on ta võimeline oma kohustusi õigeaegselt täitma.

Kohus nõustub prokuröri seisukohaga, et antud juhul on süüdistatava Oleg Veresovi poolt
toime pandud süüteo näol tegemist kuriteoga, mille puhul puudub kriminaalmenetluse
jätkamiseks avalik menetlushuvi.

Kohus leiab, et süüdistatavat võib mõjutada mittekaristuslikke meetmeid kohaldades, milleks
on menetluse lõpetamine ja kohustuste määramine.

 KOHTU MEETEMED

 Kohus leiab, et kriminaalmenetlus Oleg Veresovi süüdistuses KarS § 263 p 3 järgi tuleb
 lõpetada KrMS § 202 lg 1 alusel avaliku huvi puudumise tõttu.

 Määrata Oleg Veresov´ile kohustuseks tasuda menetluskulud summas 300 eurot ja
 hüvitada kannatanule kahju 162 eurot 6 kuu jooksul alates määruse kuulutamisest.

 Ülejäänud menetluskulud summas 144 eurot jätta riigi kanda.

 Asitõendid: lasujäljeproovid, DVD plaat kopeeritud failidega, CD plaat kõnesalvestisega,
 hülss - hävitada kohustuste täitmisel; relvaluba nr xxx, püstol CZ 2075 RAMI nr
 A257243 ja 57 padrunit – tahastada Oleg Veresovile kohustuste täitmisel.



 /allkirjastatud digitaalselt/
 Kohtunik
 Larissa Prokopenko




                                                                                         4
