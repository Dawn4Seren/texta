                           KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number                 2-16-9162

Otsuse tegemise aeg ja koht      18. august 2016. a, Jõhvi

Kohus                            Viru Maakohus

Kohtunik                         Viljo Junolainen

Kohtuasi                         Korteriomanike ühisuse Vahtra 10 valitseja Vadim
                                 Vedehhovi hagi L. M. vastu 995,76 euro võlgnevuse
                                 nõudes

Hagihind                         995,76 eurot

Asja läbivaatamise kuupäev       Kirjalik menetlus

Menetlusosalised
                                 Hageja:             KoÜ Vahtra 10 valitseja Vadim
                                                     Vedehhov (elukoht: xxx, e-post: xxx)



                                 Kostja:             L. M. (IK xxx, elukoht: xxx, e-post:xxx)




RESOLUTSIOON


1. Hagi rahuldada tagaseljaotsusega.

2. Välja mõista L. M.lt KoÜ Vahtra 10 valitseja Vadim Vedehhovi kasuks
võlgnevus 995 (üheksasada üheksakümmend viis) eurot 76 senti.

3. Menetluses kantud hageja menetluskulud, sealhulgas hageja kantud vajalikud
kohtuvälised kulud, kannab kostja L. M..

3.1 Välja mõista L. M.lt KoÜ Vahtra 10 valitseja Vadim Vedehhovi kasuks
menetluskulud 259 (kakssada viiskümmend üheksa) eurot 10 senti.

4. Kohtuotsus (tagaseljaotsus) kuulub viivitamatult täitmisele.

                                                                                    (3)   1
EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui
viie kuu möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30
päeva jooksul, lisades kajale asja ettevalmistamise lõpuleviimiseks vajalik ning
tasudes Rahandusministeeriumi kontole nr EE571010220229377229 AS-is SEB
Pank või kontole nr EE062200221059223099 AS-s Swedbank, kautsjoni 100 eurot
ja esitades kohtule selle kohta maksekorralduse (TsMS § 142 lg 2).

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks
määrati. Kui koos menetluskulude jaotusega määrati kindlaks hüvitatavate
menetluskulude suurus, saab hüvitatavate menetluskulude suurust vaidlustada
selle kohtulahendi peale edasi kaevates.

Menetluskulude kindlaksmääramise määruse või selle täiendamise määruse peale
võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik kui kaebuse hind ületab 200 eurot.


ASJAOLUD

1. Viru Maakohtu menetluses on korteriomanike ühisuse Vahtra 10 valitseja Vadim
Vedehhovi hagi L. M. vastu võlgnevuse 995,76 eurot nõudes. Hagiavalduse kohaselt on
kostja Kohtla-Järvel asuva korteriomandi xxx omanik. Kostja ei täitnud oma kohustust
tasuda kommunaalteenuste eest. Kostja võlgneb hagejale 995,76 eurot. Hageja palub
kostjalt välja mõista 995,76 eurot. Menetluskulud summas 259,10 eurot palub hageja
jätta kostja kanda.

2. Kohus saatis kostjale hagimaterjalid ja nõudis kirjalikku vastust ning kostjal teavitada
kohut kas kostja soovib olla kohtu poolt ära kuulatud. Kostjat hoiatati, et kirjaliku
vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagimaterjalid toimetati kostjale kätte isiklikult 02.08.2016. a, mida kostja
kinnitab allkirjaga väljastusteatel (tl 52). Kostja kohtu määratud tähtajaks ei vastanud
ega esitanud vastuväiteid.

3. Hagiavalduses esitas hageja esindaja kohtule taotluse hagi rahuldamiseks
tagaseljaotsusega vastavalt TsMS § 407 lg 1.


KOHTUOTSUSE PÕHJENDUSED


4. Kohus, tutvunud hagiavaldusega, leidis, et hagiavaldus on õiguslikult põhjendatud ja
tsiviilasjas on võimalik teha tagaseljaotsus.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus
hageja taotlusel hagi tagaseljaotsusega rahuldada kohtuistungit pidamata hagiavalduses
märgitud ja asjaoludega õiguslikult põhjendatud ulatuses, kui kostja, kellele kohus on


                                                                                        (3)   2
määranud vastamise tähtaja, ei ole tähtaegselt vastanud. Sel juhul loetakse hageja
esitatud faktilised väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et tal ei ole vaidlust hagi
üle ning hagi kuulub rahuldamisele kogu haginõude ulatuses.

6. TsMS § 444 lg 4 kohaselt võib tagaseljaotsuse puhul võib põhjendavas osas piirduda
üksnes õigusliku põhjenduse märkimisega.
Hagi on õiguslikult põhjendatud korteriomandiseadus (KOS) § 13 lg 1,
võlaõigusseaduse (VÕS) § 6 lg 1; § 7, § 97, § 76 lg 1; § 100 lg 1 p 1,6, § 108 lg 1, §
113 lg 1 § 271, § 292.

7. Vastavalt TsMS § 468 lg 1 p 2 tunnistab kohus tagaseljaotsuse omal algatusel
tagatiseta viivitamata täidetavaks.


MENETLUSKULUDE JAOTUS


8. Vastavalt TsMS § 162 lg 1 kannab hagimenetluse kulud pool, kelle kahjuks otsus
tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude
rahalise suuruse.

Hageja menetluskulud on riigilõiv hagiavalduselt 175 eurot, õigusabikulud 84,10 eurot,
kokku 259,10 eurot. Kohus mõistab kostjalt hageja kasuks menetluskulude katteks
259,10 eurot.




/ allkirjastatud digitaalselt /



Viljo Junolainen
Kohtunik




                                                                                        (3)   3
