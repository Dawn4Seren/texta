                                  K O H T U O T S U S
                                        Eesti Vabariigi nimel

                                                                                            4-16-7600

08. detsembril 2016.a.
Tallinnas Liivalaia kohtumaja

Harju Maakohtu kohtunik Karin Olentšenko, sekretär Maris Karna juuresolekul, kohtuvälise
menetleja – PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse
esindaja Enel Kuiv osavõtul arutanud läbi avalikul kohtuistungil

Andrus Loite, ik 36402044227, kodakondsus Eesti, elukoht XXXX, töökoht: XXXX AS
transporditööline, 1 kehtiv väärteokaristus -
- väärteoasja LS § 201 lg 2 ja § 207 järgi.

Vastavalt 29.09.2016 koostatud väärteoprotokollile nr AB1469880 (2303,16,001183) 29.09.2016
kell 20:43 Harjumaal, Tallinnas, Ahtri tn 2 juures liikudes Mere pst suunas juhtis Andrus Loite
mootorsõidukit omamata vastava kategooria mootorsõiduki juhtimise õigust, kui juhtimisõigus on
karistusena ära võetud 25.04.2016 kuni 24.10.2016. Juhtis mootorsõidukit, millel oli tähtaegselt kuni
31.07.2016.a. läbimata korraline tehnonõuetele vastavuse kontroll. Sellega rikkus Andrus Loite LS §
90 lg 1 p 1 ja LS § 73 lg 2 nõudeid ning pani toime LS § 201 lg 2 ja LS § 207 järgi kvalifitseeritavad
väärteod.

Kohtuvälise menetleja esindaja taotles Andrus Loiteile karistuseks LS § 201 lg 2 ja LS § 207 järgi 18
päeva aresti, mille pidas võimalikuks asendada üldkasuliku tööga.
Menetlusalune isik tunnistas ennast süüdi ja palus asendada arest üldkasuliku tööga. Ta seletas, et
juhtis sõidukit septembrikuus arvates, et juhtimisõigus juba kehtib. Tehnoülevaatus ununes ära.

Kohtule on esitatud väärteoasjas järgmised tõendid:
- Sõiduki juhtimiselt kõrvaldamise otsus, mille kohaselt kõrvaldati Andrus Loite sõiduki
  juhtimiselt 29.09.2016, sest ta juhtis sõidukit Volvo V70 reg.nr XXXX, kuigi tal puudus vastava
  kategooria mootorsõiduki juhtimisõigus.
- Tunnistaja Keidi Purde ütluste kohaselt täites tööülesandeid 29.09.2016 kell 20:43 Tallinnas,
  Ahtri 2 juures peatas mootorsõiduki Volvo V70 reg.nr XXXX, mis liikus Mere pst suunas.
  Sõiduki juhtis Andres Loite ik. 36402044227, kes esitas juhiloa nr XXXX ja mootorsõiduki
  tehnilise passi. Kontrollides andmeid selgus, et isiku juhtimisõigus on karistusena äravõetud
  25.04.2016-24.10.2016 ja sõidukil puudub tehniline ülevaatus alates 01.08.2016.
- Maanteeameti sõiduki taustakontrolli 04.10.2016 väljavõttest nähtub, et sõidukil Volvo V70
  reg.nr XXXX puudub kehtiv tehnoülevaatus.
- Maanteeameti liiklusregistri väljavõte, millest nähtub, et 04.10.2016 seisuga on Andrus Loite
  juhtimisõigus äravõetud 25.04.2016 kuni 24.10.2016.
- Andrus Loite 12.10.2016 seletuskiri, millest nähtuvalt isik ekslikult ajas segi karistuse lõppemise
  aja ühe kuu võrra. Isik palub kergemat karistust, kuna hetkel ei tööta ja uuesti tööle saamine sõltub
  juhtimisõiguse taastumisest. Väga vabandab.
- Karistusregistri väljavõttest nähtuvalt on Andrus Loitel 1 kehtiv väärteokaristus ja 1 kehtiv
  välisriigi karistus, viimati karistati teda väärteokorras 08.03.2016 LS § 227 lg 2 järgi rahatrahviga
  ja lisakaristusena sõiduki juhtimise õiguse äravõtmisega 6 kuuks.
Eelpoolkirjeldatud tõendid langevad omavahel kokku ning Andrus Loite süü rikkumistes on
tõendatud:
- Ta juhtis mootorsõidukit omamata vastava kategooria mootorsõiduki juhtimise õigust, kui
juhtimisõigus on karistusena ära võetud 25.04.2016 kuni 24.10.2016.
- Ta juhtis korralist tehnonõuetele vastavuse kontrolli mitteläbitud mootorsõidukit.
Andrus Loite käitumine sisaldab LS § 201 lg 2 ja LS § 207 väärteokoosseise ja tema tegu on
õigusvastane. Andrus Loite käitumine oli süüline, ta tegutses tahtlikult. Õigusvastasust ja süüd
välistavad asjaolud puuduvad.

Karistamise aluseks on KarS § 56 kohaselt isiku süü. Karistuse mõistmisel kohtu poolt arvestatakse
kergendavaid ja raskendavaid asjaolusid, võimalust mõjutada süüdlast edaspidi hoiduma süütegude
toimepanemisest ja õiguskorra kaitsmise huvisid. Karistuse valikul tuleb lähtuda ka võimalusest, et
karistus sunnib isikut edaspidi loobuma uute süütegude toimepanemisest. Raskendavaid või
kergendavaid asjaolusid ei ole tuvastatud. Väärteoasjas leiduvatest karistusregistri andmetest
nähtuvalt on Andrus Loite varem väärteokorras karistatud LS § 227 lg 2 järgi rahatrahviga, mis on
tasumata. Sellise käitumisega on Andrus Loite näidanud enda lugupidamatut ja ükskõikset suhtumist
õiguskorda isegi olukorras, kus tema õigusvastasele käitumisele on juba tähelepanu juhitud.
Kohus leiab, et arvestades Andrus Loite süü suurust ning asjaolu, et teda on varem karistatud
liiklusrikkumise eest, on põhjendatud teda toimepandud väärtegude eest karistada arestiga
sanktsiooni keskmäära ulatuses, mille kohus asendab üldkasuliku tööga 15 tundi. Eeltoodud väärteo
puhul tuleb karistuse mõistmisel lähtuda KarS § 63 lg-st 1, sest tegemist on ideaalkogumiga ehk ühe
teoga, mis täidab kaks väärteokoosseisu. Sellisel juhul mõistetakse karistus seadusesätte alusel, mis
näeb ette raskeima karistuse.

Arvestades eeltoodut ja juhindudes KarS § 56, VTMS §-de 107 lg 1 p 1, 136-139 kohus
                                          o t s u s t a s:

Süüdi tunnistada Andrus Loite LS § 201 lg 2 ja LS § 207 järgi ning põhikaristuseks KarS § 63
lg 1 alusel mõista arest 15 päeva.
KarS § 69 lg 1 alusel asendada mõistetud arest üldkasuliku tööga 15 tunni ulatuses (ühele päevale
arestile vastab 1 tund üldkasulikku tööd).
KarS § 69 lg 3 alusel määrata üldkasuliku töö tegemise tähtajaks 3 (kolm) kuud alates kohtuotsuse
jõustumisest. KarS § 69 lg 4 alusel määrata Andrus Loite üldkasuliku töö tegemise ajaks Politsei- ja
Piirivalveameti Põhja Prefektuuri (tel 6124962) järelevalve alla.

Kohtuotsuse peale võib esitada apellatsioonikaebuse Tallinna Ringkonnakohtule 15 päeva jooksul
alates otsuse kuulutamise päevast, teatades kirjalikult apellatsiooni esitamisest Harju Maakohtule 7
päeva jooksul kuulutamisest.


Kohtunik
/allkirjastatud digitaalselt/




                                                                                                   2
