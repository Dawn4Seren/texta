                          KOHTUMÄÄRUS
Kohus                                  Tartu Maakohus
Määruse tegemise aeg ja koht           11. august 2016, Tartu kohtumaja
Kohtunik                               Rutt Teeveer
Kohtuistungi sekretär                  Helju Rebane
Prokurör                               Lõuna Ringkonnaprokuratuuri abiprokurör Meelis
                                       Juursoo (istungil ei osalenud)
Kriminaalasja number                   1-15-5328
Kriminaalasi                           Juri Popovi süüdistuses KarS § 199 lg 2 p 7, 9 järgi,
                                       Valeri Pronini süüdistuses KarS § 199 lg 2 p 7, 9; § 213
                                       lg 2 p 1 järgi, Aleksei Pugatšjovi, Sergei Borissovi ja
                                       Vadim Velikihhi süüdistuses KarS § 199 lg 2 p 7, 9 järgi
                                       ning Vadim Levay süüdistuses KarS § 199 lg 2 p 4, 7
                                       järgi üldmenetluses
Menetlustoiming                        süüdimõistetu Sergei Borissovi tingimisi enne tähtaja
                                       lõppemist vangistusest vabastamise otsustamine
Süüdimõistetu                          Sergei Borissov
                                       isikukood 36502140270; elukoht vabanemisel XXXX

RESOLUTSIOON
Jätta Sergei Borissov temale Harju Maakohtu 09.11.2015 otsusega kriminaalasjas nr 1-
15-5328 mõistetud vangistuse kandmiselt tingimisi enne tähtaega vabastamata.
Määrus edastada Tartu vanglale, prokurörile ja kinnipeetavale.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus viieteistkümne päeva jooksul, alates päevast, mil isik sai vaidlustatavast
kohtumäärusest teada või pidi teda saama.

ASJAOLUD JA MENETLUSE KÄIK
Harju Maakohtu 09.11.2015 otsusega kriminaalasjas nr 1-15-5328 tunnistati Sergei Borissov
süüdi KarS § 199 lg 2 p 7, 9 järgi kvalifitseeritud kuritegude toimepanemise eest ja teda karistati
tähtajalise vangistusega 2 aastat. KarS § 68 lg 1 alusel arvestati Sergei Borissovi karistuse
kandmise aja algust tema kinnipidamisest, s.o alates 03.07.2015. Kohtuotsus jõustus
07.01.2016.
Kinnipeetava karistusaeg algas seega 03.07.2015 ja karistuse täielikul ära kandmisel lõppeks
see 03.07.2017.
30.06.2016 esitas Tartu Vangla maakohtule materjalid süüdimõistetu Sergei Borissovi tingimisi
enne tähtaja lõppemist vangistusest vabastamise otsustamiseks.
Vangla toetab Sergei Borissovi vangistusest vabastamist tingimisi enne tähtaega.

KOHTUMENETLUSE POOLTE SEISUKOHAD
Prokurör esitas kohtule kirjaliku arvamuse, milles nõustub Tartu Vangla seisukohaga, et
süüdimõistetu võiks vabastada tingimisi ennetähtaegselt.
Süüdimõistetu Sergei Borissov avaldas kohtule, ta soovib ennetähtaegselt vabaneda.

KOHTU SEISUKOHT
Sergei Borissov kannab karistust tahtlike teise astme kuritegude toimepanemise eest.
KarS § 76 lg 1 p 2 kohaselt võib kohus teise astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui 4 kuud.
Kuna Sergei Borissov on nimetatud aja ära kandnud, siis on olemas formaalne alus tema
vangistusest tingimisi ennetähtaegseks vabastamiseks.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalse alusena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Sergei Borissovit on varavastaste kuritegude eest
korduvalt karistatud, sh korduvalt ka vangistustega. Sergei Borissov on varasemalt ka arvel
olnud kriminaalhoolduses – ühel korral käitumiskontrolli ning ühel ÜKT alusel. Eelnev viitab
sellele, et karistused ei oma Sergei Borissovi käitumise suunamisel soovitud eripreventiivset
mõju – ta on jätkanud õigusrikkumiste toimepanekut. Seega võib väita, et Sergei Borissovil on
välja kujunenud kindlad antisotsiaalsed hoiakud ning eitav suhtumine õiguskorda, mistõttu on
suur risk, et ta jätkab oma varasemat kuritegelikku eluviisi ka pärast kinnipidamisasutusest
lahkumist. Ka puuduvad Sergei Borissovil kokkulepped töökoha osas ning seega võib tal
elatusvahendite leidmisel suuri probleeme tekkida. See on omakorda aga tema puhul
kuritegeliku käitumise riskiks, sest kuriteod on ta toime pannud just materiaalse kasu saamise
eesmärgil.
Eelnevat kogumis hinnates asub kohus seisukohale, et Sergei Borissovi katseajaga tingimisi
ennetähtaegne vabastamine ei ole põhjendatud. Kohtul puudub veendumus, et isik ei jätka
vabanedes kuritegude toimepanemist ning suudab alluda käitumiskontrollile. Positiivsete
asjaolude, st elukoha ning toetavate isikute olemasolu ei vähenda kohtu hinnangul kuritegude
toimepanemise ning käitumiskontrolli nõuete rikkumise riske piisaval määral. Need
tugifaktorid olid Sergei Borissovil olemas ka varem, kuid sellele vaatamata pani ta toime
kuritegusid.




/allkirjastatud digitaalselt/
Kohtunik




                                                                                            2
