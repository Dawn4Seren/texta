                                                                                  1-15-10796




                  K O H T U O T S U S
                        EESTI VABARIIGI NIMEL


Kohus                          Harju Maakohus (Liivalaia kohtumaja)


Otsuse tegemise aeg ja koht    20. jaanuaril 2016.a Tallinnas


Kriminaalasja number           1-15-10796 (15230200921)


Kohtukoosseis                  Kohtunik Violetta Kõvask


Kohtuistungi sekretär          Katrin Lopsik


Kriminaalasi                   Rita Ivaskevica süüdistuses      KarS    §   424   järgi
                               kokkuleppemenetluses.


Abiprokurör                    Helen Kiviloo


Süüdistatav                    RITA IVASKEVICA – isikukood 49304127039; Läti
                               Vabariigi kodakondsus; elukoht: XXX; emakeel: eesti
                               keel; keskharidus; töökoht: XXXAS; sidevahend: XXX.
                               Kriminaal- ja väärteokorras karistused puuduvad.

Kaitsja                        Kaitsjat kohtusse ei soovinud


                               Juhindudes KrMS § 175, 179, 180 lg 3, 247, 248 lg 1 p 5,
                               311-313, 318, 319, LS § 127 kohus otsustas:


RESOLUTSIOON

Tunnistada Rita Ivaskevica KarS § 424 järgi kvalifitseeritud kuriteo toimepanemises
süüdi ja mõista talle karistuseks vangistus 4 (neli) kuud.



                                                                                          1
                                                                                     1-15-10796

KarS § 73 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 1 (ühe) aastase katseaja jooksul toime uut tahtlikku
kuritegu.

KarS § 78 p 1 alusel arvestada Rita Ivaskevica’le määratud 1 (ühe) aasta pikkuse
katseaja kulgemist alates kohtuotsuse kuulutamise päevast, s.o alates 20.01.2016.a.

KarS § 50 lg 1 p 1 alusel lisakaristusena võtta Rita Ivaskevica’lt ära mootorsõiduki
juhtimise õigus 4 (neljaks) kuuks.

Vastavalt LS § 127 on Rita Ivaskevica kohustatud 5 (viie) tööpäeva jooksul otsuse
jõustumisest arvates loovutama oma juhiloa Maanteeametile.

Rita Ivaskevica suhtes pole tõkendit kohaldatud.



Tsiviilhagi

Tsiviilhagi pole esitatud



Asitõendid

Mootorsõiduk Audi A8 r/n XXX, mis on tagastatud XXX– jätta peale kohtuotsuse
jõustumist XXX.

DVD plaat salvestusega, mis asub kriminaalasja materjalide juures – jätta peale
kohtuotsuse jõustumist kriminaalasja materjalide juurde.



Menetluskulud

Rita Ivaskevica’lt välja mõista KrMS § 180 lg 1 alusel menetluskuludena:

KrMS § 175 lg 1 p 3 alusel riigituludesse joobeseisundi tuvastamise ekspertiisi tasu 38,00
eurot (kolmkümmend kaheksa eurot).

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures esimesel 11 (üheteistkümnel)
kuul tasuma igakuiselt 62,92 eurot ning 12 (kaheteistkümnendal) kuul 62,88 eurot.
Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).




                                                                                             2
                                                                                         1-15-10796

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Rita Ivaskevica’t süüdistatakse selles, et tema juhtis tahtlikult 23.09.2015.a kella 02.10 ajal
Tallinnas Sõle tänaval mootorsõidukit Audi A8 registreerimismärgiga XXX, olles
joobeseisundis (alkoholisisaldus 1,77 mg/g), millega rikkus liiklusseaduse § 69 lg 1 ja
korrakaitseseaduse § 36 lg 1 /Juht ei tohi olla joobeseisundis. Joobeseisund on alkoholi,
narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või
psüühilistes funktsioonides ja reaktsioonides/ ning liiklusseaduse § 69 lg 2 p 1
/Alkoholijoobes olevaks loetakse mootorsõidukijuht, trammijuht ja maastikusõidukijuht, kui
juhi ühes grammis veres on vähemalt 1,50 milligrammi alkoholi või tema väljahingatavas
õhus on alkoholi 0,75 milligrammi ühe liitri kohta või rohkem/ nõudeid.

Seega pani Rita Ivaskevica toime mootorsõiduki juhtimise joobeseisundis, s.o KarS §
424 järgi kvalifitseeritava kuriteo.

22.12.2015.a sõlmisid Põhja Ringkonnaprokuratuuri abiprokurör Helen Kiviloo, süüdistatav
Rita Ivaskevica ja tema kaitsja Marina Leis käesolevas kriminaalasjas kokkuleppe.

Vastavalt kokkuleppele taotleb abiprokurör kohtus süüdistatavale Rita Ivaskevica’le KarS §
424 järgi ettenähtud kuriteo toimepanemise eest karistuseks vangistust 4 (neli) kuud, mis jätta
KarS § 73 lg 1 ja 3 alusel tingimisi täielikult täitmisele pööramata, kui süüdimõistetu ei pane
1 (ühe) aastase katseaja jooksul toime uut tahtlikku kuritegu.


                                                                                                  3
                                                                                       1-15-10796

KarS § 50 lg 1 p 1 alusel lisakaristusena taotleb prokurör mootorsõiduki juhtimisõiguse ära
võtmist 4 (neljaks) kuuks.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha, joobe tuvastamise kulud (38 eurot) ning kaitsjatasu (72 eurot) väljamõistmine.

Samuti nähtub kokkuleppest, et DVD plaat videosalvestusega, tuleb jätta kriminaalasja
materjalide juurde peale kohtuotsuse jõustumist.

20.01.2016.a toimunud kohtuistungil Rita Ivaskevica kinnitas, et jääb sõlmitud kokkuleppe
juurde. Menetluskulude tasumist palus maksimaalselt ajatada. Abiprokurör jäi sõlmitud
kokkuleppe juurde, palus seda kinnitada. Süüdistatav Rita Ivaskevica kaitsjat kohtusse ei
soovinud.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Rita Ivaskevica temale esitatud süüdistuses KarS § 424 järgi süüdi tunnistada ja
määrata talle karistus vastavalt sõlmitud kokkuleppele.

ASITÕENDID

Käesolevas kriminaalasjas on asitõenditeks mootorsõiduk Audi A8 r/n XXX ja DVD plaat
salvestusega.

KrMS § 126 lg 3 p 1 kohaselt võidakse kuriteojäljega asi, dokument või kuriteojäljest
valmistatud jäljend või tõmmis jätta kriminaalasja juurde, võtta kriminaaltoimikusse või
säilitada asitõendite hoidlas või muus menetleja valduses olevas ruumis või
ekspertiisiasutuses.

KrMS § 126 lg 3 p 2 kohaselt muu asitõend, mille kuuluvust ei ole vaidlustatud, tagastatakse
omanikule või seaduslikule valdajale.

Eelpool toodud seisukohtadest lähtuvalt tuleb XXXtagastatud talle kuuluv mootorsõiduk
Audi A8 r/n XXX, jätta peale kohtuotsuse jõustumist XXX. DVD plaat salvestusega, mis
asub kriminaalasja materjalide juures, tuleb jätta peale kohtuotsuse jõustumist kriminaalasja
materjalide juurde.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 3 alusel riigituludesse joobeseisundi tuvastamise ekspertiisi tasu 38,00
eurot (kolmkümmend kaheksa eurot). KrMS § 175 lg 1 p 4 alusel kaitsjatasu summas 72,00
eurot (seitsekümmend kaks eurot). KrMS § 179 lg 1 p 2 alusel sundraha 645 eurot (kuussada
nelikümmend viis eurot).

Arvestades Rita Ivaskevica varalist seisundit, tema resotsialiseerumisväljavaateid, kohus
leiab, et menetluskulude tasumist tuleb maksimaalselt ajatada, väljamõistetud menetluskulud

                                                                                                4
                                                                                       1-15-10796

tuleb tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse
jõustumisest, kusjuures esimesel 11 (üheteistkümnel) kuul tasuma igakuiselt 62,92 eurot ning
12 (kaheteistkümnendal) kuul 62,88 eurot. Menetluskulu tasumistähtaeg on igakuiselt 28-s
kuupäev.




Violetta Kõvask

Kohtunik

/Digitaalselt allkirjastatud/




                                                                                               5
