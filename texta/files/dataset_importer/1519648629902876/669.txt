                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    15.12.2016 Jõhvi kohtumaja


Kriminaalasja number           1-16-11145 (16244001573)

Kohtunik                       Anne PALMISTE

Kohtuistungi sekretär          Jane VÄLI

Tõlk                           Olga NÕMMEMEES

Prokurör                       Margit LUGA

Asja läbivaatamise kuupäev     15.12.2016

                               Vladimir ANDREEV süüdistus Karistusseadustiku
Kriminaalasi                   §424 järgi
                               kiir-kokkuleppemenetluses

                               Vladimir ANDREEV
                               sünd. 27.05.1961, isikukood 36105272261, xxx
Süüdistatav                    ulatuses, varem kriminaalkorras karistamata
                               Oli kahtlustatavana kinni peetud 14.12.2016 –
                               15.12.2016

Juhindudes KrMS §247, §248 lg.1 p.5, §249, §256-5 lg.2, §306, §309, §310, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Vladimir ANDREEV Karistusseadustiku §424 järgi ning mõista
karistuseks 3 (kolm) kuud vangistust.

Karistusseadustiku §68 lg.1 alusel arvata Vladimir ANDREEVI karistuse hulka tema
eelvangistuses viibitud aeg 14.12.2016 – 15.12.2016, s.o. 2 (kaks) päeva ja lõplikult


                                                                                   1
kuulub Vladimir ANDREEVIL kandmisele 2 (kaks) kuud 28 (kakskümmend
kaheksa) päeva vangistust.

Karistusseadustiku §73 lg.1 alusel määrata, et mõistetud karistust 2 (kaks) kuud 28
(kakskümmend kaheksa) päeva vangistust ei pöörata Vladimir ANDREEVI suhtes
täielikult täitmisele, kui süüdimõistetu ei pane katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.

Karistusseadustiku §78 p.1 alusel     hakkab    katseaeg   kulgema     alates   käesoleva
kohtuotsuse kuulutamisest.

Karistusseadustiku §50 lg.1 p.1 alusel kohaldada Vladimir ANDREEVILE
lisakaristusena sõiduki juhtimise õiguse äravõtmist tähtajaga 2 (kaks) kuud.

Liiklusseaduse §127 alusel on Vladimir ANDREEV kohustatud 5 (viie) tööpäeva
jooksul alates käesoleva kohtuotsuse jõustumisest loovutama oma juhiloa
Maanteeametile.

Välja mõista Vladimir ANDREEVILT Kriminaalmenetluse seadustiku §179 lg.1 p.2 ja
§2565 lg.2 alusel sundraha summas 322 (kolmsada kakskümmend kaks) eurot 50
senti ja Kriminaalmenetluse seadustiku §175 lg.1 p.4 alusel kaitsjale (vandeadvokaat
Nikolai RÕŽOV) kohtueelses menetluses makstud tasu eest 96 (üheksakümmend
kuus) eurot riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
summas 418 (nelisada kaheksateist) eurot 50 senti tuleb Vladimir ANDREEVIL
tasuda ositi 12 (kaheteistkümne) kuu jooksul alates kohtuotsuse jõustumisest.

Sundraha ja menetluskulud tuleb Vladimir ANDREEVIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele tuleb märkida viitenumber 99916700091456 ning selgitus „Vladimir
ANDREEV 1-16-11145 kriminaalmenetluse kulud“.

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 15.12.2016.




                                                                                       2
Süüdistus

Vladimir Andreevile on esitatud süüdistus selles, et ta xxx juures mootorsõidukit
kaubik xxx), olles alkoholijoobes Liiklusseaduse §69 lg.2 p.1 mõttes. Kontrollimisel
tõendusliku alkomeetriga Dräger Alcotest 7110 EST, seeria nr.ARDF-0054 tuvastati
Vladimir Andreevil alkoholisisaldus väljahingatavas õhus 0,88 mg/l.

Seega pani Vladimir Andreev toime mootorsõiduki juhtimise joobeseisundis, s.o.
KarS §424 järgi kvalifitseeritava kuriteo.



Kokkulepe

Abiprokurör Margit Luga, süüdistatav Vladimir Andreev ja tema kaitsja
vandeadvokaat Nikolai Rõžov sõlmisid 15.12.2016 kiir-kokkuleppe, mille kohaselt
süüdistatav ja tema kaitsja nõustusid esitatud süüdistuse sisu ja kuriteo
kvalifikatsiooniga ning jõudsid kokkuleppele prokuröri poolt kohtus nõutavas
karistuse liigis ja määras. KarS §424 ettenähtud kuriteo toimepanemise eest nõuab
prokurör kohtus süüdistatavale karistuseks 3 kuud vangistust. KarS §68 lg.1 alusel
lugeda kahtlustatavana kinnipidamine s.o 14.12.2016 - 15.12.2016, s.o 2 päeva,
karistuse kantud osaks. Kandmisele kuulub karistus 2 kuud 28 päeva vangistust.
KarS §73 lg.1 ja 3 alusel mõistetavat karistust täitmisele mitte pöörata, kui Vladimir
Andreev 1. aasta pikkuse katseaja jooksul ei pane toime uut tahtlikku kuritegu. KarS
§50 lg.1 p.1 alusel võtta ära mootorsõiduki juhtimisõigus 2. kuuks
Süüdistatavalt kuuluvad väljamõistmisele kriminaalmenetluse kulud:
-       sundraha summas 322,50 eurot;
-       kaitsjatasu kohtueelses menetluses 96 eurot..
Nimetatud kriminaalmenetluse kulu kokku 418,50 eurot kuulub tasumisele ositi 12.
kuu jooksul.



Maakohtu istung

Abiprokurör Margit Luga jäi maakohtu istungil kokkuleppe juurde, palus Vladimir
Andreev KarS §424 järgi süüdi tunnistada ja mõista karistus vastavalt kokkuleppes
sätestatule.

Süüdistatav Vladimir Andreev jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.




Maakohtu otsuse põhjendused




                                                                                    3
Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Vladimir Andreevile on esitatud süüdistus selles, et ta juhtis 14.12.2016 kell 23.00
Ida-Virumaal Kohtla-Järve linna Olevi tn. maja nr.25 juures mootorsõidukit
alkoholijoobes.

Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST, seeria nr. ARDF-0054 oli süüdistataval alkoholisisalduse lõplikuks
mõõtetulemuseks 0,88 mg/l.

Vastavalt Liiklusseaduse §69 lg.1 ei juht olla joobeseisundis.

Vastavalt    Liiklusseaduse   §69 lg.2 p.1 loetakse   mootorsõidukijuht  olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Vladimir Andreev tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata.      Arvestades    ka   süüdimõistva     kohtuotsusega     kaasnevaid
kriminaalmenetluse kulusid, võib rahalise karistuse mõistmine muutuda iseenesest
eraldi karistuseks.

Maakohus nõustub ka kokkuleppes sisalduva karistuse määraga – 3 kuud vangistust,
millest tuleb maha arvata eelvangistuses viibitud aeg (2 päeva) ja sellega, et
nimetatud karistust ei pöörata KarS §73 lg.1, 3 alusel täitmisele katseajaga 1 aasta.
Maakohus leiab, et eelnimetatud karistus vastab toimepandud kuriteo asjaoludele,
raskusele ja süüdistatava isikule. Samuti nõustub maakohus lisakaristuse kohaldamise
tähtajaga – 2 kuud.

Vastavalt    KrMS §180        lg.1     kuuluvad      süüdimõistetult   väljamõistmisele
kriminaalmenetluse kulud.

Eeltoodu alusel kuulub Vladimir Andreevilt väljamõistmisele sundraha ja kaitsjatasu
kohtueelses menetluses. KrMS §180 lg.3 alusel lubada menetluskulude tasumine ositi
12. kuu jooksul.

Süüdistatav Vladimir Andreev kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 15.12.2016 abiprokurör Margit Luga, süüdistatav


                                                                                     4
Vladimir Andreevi ja tema kaitsja vandeadvokaat Nikolai Rõžovi poolt sõlmitud
kokkuleppe.




(allkirjastatud digitaalselt)
Anne PALMISTE
kohtunik




                                                                           5
