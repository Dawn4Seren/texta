                          KOHTUMÄÄRUS
Kohus                                   Tartu Maakohus
Määruse tegemise aeg ja koht            4. oktoober 2016, Tartu kohtumaja
Kriminaalasja number                    1-16-2398
Kohtunik                                Rutt Teeveer
Kohtuistungi sekretär                   Helju Rebane
Prokurör                                Lõuna Ringkonnaprokuratuuri abiprokurör Meelis
                                        Juursoo (istungil ei osalenud)
Kriminaalasi                            Denes Ivanovi süüdistus KarS § 199 lg 2 p-de 5, 7, 9 ja
                                        § 215 lg 2 p-de 1, 2 järgi lühimenetluses
Menetlustoiming                         süüdimõistetu Denes Ivanovi tingimisi enne tähtaja
                                        lõppemist vangistusest vabastamise otsustamine
Süüdimõistetu                           Denes Ivanov
                                        isikukood 39312312738; elukoht vabanemisel puudub

RESOLUTSIOON
Jätta Denes Ivanov temale Tartu Maakohtu 26.04.2016 otsusega kriminaalasjas nr 1-16-
2398 mõistetud vangistuse kandmiselt tingimisi enne tähtaega vabastamata.
Määrus edastada Tartu vanglale, prokurörile ja kinnipeetavale.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

ASJAOLUD JA MENETLUSE KÄIK
Tartu Maakohtu 26.04.2016 otsusega kriminaalasjas nr 1-16-2398 tunnistati Denes Ivanov
süüdi KarS § 199 lg 2 p-de 5, 7, 9 ja § 215 lg 2 p-de 1, 2 järgi ning KarS § 64 lg 1 alusel mõisteti
temale kuritegude kogumi eest liitkaristuseks üksikkaristustest raskeima suurendamise teel 2
aastat 6 kuud ja 3 kolm päeva vangistust. KarS § 68 lg 1 alusel arvati Denes Ivanovi poolt
eelvangistuses viibitud aeg 21.-23.02.2015, s.o 3 päeva karistusaja hulka ning lõplikuks
karistuseks mõisteti temale 2 aastat 6 kuud vangistust. KrMS § 238 lg 2 alusel vähendati Denes
Ivanovile mõistetud karistust 1/3 võrra, s.o 10 kuud vangistust võrra ja ärakandmisele
kuuluvaks karistuseks mõisteti 1 aasta 8 kuud vangistust. KarS § 68 lg 1 alusel arvati Denes
Ivanovi kahtlustatavana kinnipidamise aeg karistusaja hulka ja karistuse kandmise aja algust
arvestati alates 09.11.2015. Kohtuotsus jõustus Riigikohtu määrusega 01.07.2016.
Denes Ivanovi karistusaeg algas 09.11.2015 ja karistuse täielikul ära kandmisel lõppeks see
09.07.2017.
07.09.2016 esitas Tartu Vangla Tartu Maakohtule materjalid süüdimõistetu Denes Ivanovi
tingimisi enne tähtaja lõppemist vangistusest vabastamise otsustamiseks KarS § 76 lg 1 p 2
järgi. Materjalidest nähtuvalt vangla ei toeta Denes Ivanovi tingimisi ennetähtaegset
vabastamist, kuna leiab, et kinnipeetava ohtlikkuse tase on väga kõrge.

KOHTUMENETLUSE POOLTE SEISUKOHAD
Prokurör esitas kohtule kirjaliku arvamuse, milles jagab vangla seisukohta.
Süüdimõistetu Denes Ivanov avaldas kohtus, et ta asuks elama XXXX. Denes Ivanov avaldas,
et tal on vabaduses toeks isa ja vanaema, kuid nende juurde alama ta ei saaks asuda. Denes
Ivanov avaldas, et ta soovib ennetähtaegselt vabaneda ja on veendunud, et ta on suuteline ka
õiguskuulekalt elama.

KOHTU SEISUKOHT
Denes Ivanov kannab liitkaristust KarS § 199 lg 2 p-de 5, 7, 9 ja § 215 lg 2 p-de 1, 2 järgi, mis
on tahtlikud teise astme kuriteod.
KarS § 76 lg 1 p 2 kohaselt võib kohus teise astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui neli kuud.
Kuna Denes Ivanov on nimetatud aja ära kandnud, siis on olemas formaalne alus tema
vangistusest ennetähtaegseks vabastamiseks.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalse alusena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Denes Ivanovi on tema suhteliselt noorele eale
vaatamata varem juba korduvalt kuritegude, sh isiku- ja varavastaste süütegude toimepanemise
eest karistatud. Teda on karistatud kergemaliigiliste karistustega (tingimuslik vangistus,
üldkasulik töö), aga ka reaalsete vangistustega. Need karistused talle loodetud mõju ei
avaldanud ning ta jätkas õigusrikkumiste toimepanekut. Denes Ivanov pani uusi kuritegusid
toime isegi ajal, mil ta oli kohtuotsusega määratud katseajale. Õigusvastast käitumist on Denes
Ivanov jätkanud ka vanglas. Käesoleval ajal on tal 15 kehtivat distsiplinaarkaristust, mis on
talle määratud keelatud esemete hoidmise ja ametniku korralduste eiramise eest.
Denes Ivanovi eelkirjeldatud käitumine viitab sellele, et karistamine ei ole tema puhul
eripreventiivset eesmärki täitnud. Denes Ivanov ei suuda või ei soovi karistamistest vajalikke
järeldusi teha ega õppida. Teda on kriminaalkorras karistatud seitsmel korral. Varasema
vangistuse ajal sooritas ta kuriteo vägivalda kasutades vanglaametnike vastu. Ehkki ta saab aru
seadusekuuleka eluviisi vajalikkusest, puudub tal motivatsioon ka tegelikult muutuda. Denes
Ivanovi iseloomustusest nähtub, et tal puuduvad pikemaajalised eesmärgid, ta elab üks päev
korraga. See viitab suurele tõenäosusele, et isik paneb vabaduses toime uued analoogsed
õigusrikkumised.
Kõike eelnevat kogumis hinnanud asub kohus seisukohale, et Denes Ivanovi katseajaga
tingimisi ennetähtaegne vabastamine ei ole põhjendatud, kuna kohtul puudub piisav
veendumus, et isik ei jätka vabanedes samasuguste kuritegude toimepanemist. Kuna Denes



                                                                                               2
Ivanovi varasemad kriminaalhooldused on ebaõnnestunud, siis ei ole kohus veendunud ka
selles, et ta suudab alluda ennetähtaegse vabastamisega kaasnevale käitumiskontrollile.
Lisaks puudub Denes Ivanovil vabanedes kindel elu- ja töökoht. Kohtuistungil Denes Ivanov
küll väitis, et tal on taas võimalus elama asuda XXXX, kuid Tartu vangla materjalide kohaselt
sellist võimalus Denes Ivanovile hetkel pakutud ei ole.




/allkirjastatud digitaalselt/
Kohtunik




                                                                                           3
