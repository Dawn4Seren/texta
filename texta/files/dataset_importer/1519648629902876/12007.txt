                                                                        Kriminaalasi nr 1-15-130




                         KOHTUMÄÄRUS

 Kohus                             Tartu Maakohus

 Määruse tegemise aeg ja koht      21. juuni 2016. a Jõgeva kohtumaja

 Kriminaalasja number              1-15-130

 Kohtukoosseis                     Kohtunik Raina Pärn

 Kohtuistungi sekretär             Jana Kaaver

 Tõlk                              Nadežda Bõstrova

 Prokurör                          Ringkonnaprokurör Anneli Hinto

 Kriminaalasi                      Süüdimõistetu Anatoli Prokofjevi suhtes karistusjärgse
                                   käitumiskontrolli kohaldamise otsustamine


 Süüdimõistetu                     ANATOLI PROKOFJEV
                                   Isikukood: 35812130285; elukoht (vabanemisel): puudub;
                                   garanteeritud töökoht (vabanemisel): puudub.
 Kaitsja                           Vandeadvokaat Lembit Nirgi

 Kohtuistungi toimumise aeg        17.06.2016. a (kaugkohtuistung)


RESOLUTSIOON
Jätta Anatoli Prokofjevi suhtes karistusjärgne käitumiskontroll kohaldamata.

Jätta menetluskulud summas 76 (seitsekümmend kuus) eurot 80 senti riigi kanda.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.
ASJAOLUD JA MENETLUSE KÄIK
Harju Maakohtu 15.06.2015. a otsusega tunnistati Anatoli Prokofjev süüdi KarS § 200 lg 2 p 4, 7
(alates 01.01.2015. a on tegevus kvalifitseeritav KarS § 200 lg 2 p 4, § 255 lg 1 järgi) järgi ja
mõisteti karistuseks 5 aastat vangistust. KrMS § 238 lg 2 alusel vähendati Anatoli Prokofjevile
mõistetud karistust 1/3 võrra, lugedes Anatoli Prokofjevi kandmisele kuuluvaks karistuseks 3
aastat 4 kuud vangistust. KarS § 64 lg 1 ja § 65 lg 1 alusel liideti Harju Maakohtu 15.06.2015. a
mõistetud karistus Harju Maakohtu 08.10.2013. a otsusega mõistetud karistusega, s.o 3 aastat
vangistust. Anatoli Prokofjevile mõisteti liitkaristuseks 3 aastat 4 kuud vangistust.
Anatoli Prokofjevi karistuse kandmise aja algus 17.04.2013. a ja lõpp 17.08.2016. a.
Tartu Vangla edastas kohtule materjalid Anatoli Prokofjevi suhtes karistusjärgse käitumiskontrolli
kohaldamiseks. Vangla toetab Anatoli Prokofjevi suhtes karistusjärgse käitumiskontrolli
kohaldamist.


KOHTUS TUVASTATUD ASJAOLUD
Prokuröri hinnangul on Anatoli Prokofjev isik, kes ei vaja karistusjärgset käitumiskontrolli.
Anatoli Prokofjev on karistuse täies ulatuses ära kandnud ning kuriteo ohtlikkus ei ole Anatoli
Prokofjevi puhul kõrge.
Kaitsja palus kohtul jätta Anatoli Prokofjevi suhtes karistusjärgne käitumiskontroll kohaldamata.
Kaitsja osundas, et Anatoli Prokofjevi elukaaslane ei ole nõus Anatoli Prokofjevi tema juurde
elama asumisega. Ka keegi Anatoli Prokofjevi sugulastest ei ole nõus teda vabanemise korral enda
juurde elama võtma. Anatoli Prokofjevile mõisteti toimepandud kuritegude eest 3-aastane
vangistus, mis röövimiste toimepanemise eest on kerge karistus. See omakorda näitab, et Anatoli
Prokofjevi süüd ei hinnatud suureks. Kaitsja leiab, et Anatoli Prokofjevi ühiskonnaohtlikkust ei
saa kõrgeks hinnata. Lisaks märgib kaitsja, et Anatoli Prokofjev on osalenud vangla tööhõives,
läbinud sotsiaalprogramme ja tal puuduvad distsiplinaarkaristused. Anatoli Prokofjev hoiab
edaspidi eemale oma endistest tuttavatest. Anatoli Prokofjevil on võimalus tööle asuda. Anatoli
Prokofjev on sidunud end kirikuga. Vabanemise korral peab Anatoli Prokofjev lõpetama mõned
kursused ja kandma ära aresti. Anatoli Prokofjevile karistusjärgse käitumiskontrolli kohaldamise
korral ei saaks ta teostada oma plaane. Kaitsja hinnangul on Anatoli Prokofjevi puhul riskid
maandatud.
Süüdimõistetu palus kohtul jätta tema suhtes karistusjärgne käitumiskontroll kohaldamata. Anatoli
Prokofjevil puudub vabanemisjärgselt kindel elukoht ja Anatoli Prokofjev soovib tööle hakata
kaugsõiduautojuhina.


KOHTU SEISUKOHT
1. Kohus, tutvunud kinnipeetava isikliku toimikuga ning kuulanud ära Anatoli Prokofjevi, tema
kaitsja ja prokuröri, leiab, et Anatoli Prokofjevi suhtes ei ole karistusjärgse käitumiskontrolli
kohaldamine põhjendatud.
2. Kohus on seisukohal, et esinevad formaalsed alused Anatoli Prokofjevi suhtes karistusjärgse
käitumiskontrolli kohaldamiseks.
KarS § 871 lg 1 p 1, 2 sätestab, et kohus võib kohaldada isiku suhtes pärast vangistuse ärakandmist
käitumiskontrolli vastavalt KarS §-s 75 sätestatule, kui isikut on karistatud tahtliku kuriteo eest
vähemalt 2-aastase vangistusega ning ta on ära kandnud mõistetud vangistuse täies ulatuses ning
teda on enne nimetatud kuriteo toimepanemist samuti karistatud tahtliku kuriteo eest vähemalt 1-
aastase vangistusega.
                                                2
KarS § 871 lg 2 sätestab, et kui isikut on karistatud KarS 9. peatüki 1., 2., 6. ja 7. jaos või 11.
peatüki 2. jaos või 22. peatüki 1. ja 4. jaos sätestatud tahtliku kuriteo eest või muus peatükis
sätestatud tahtliku kuriteo eest, mille koosseisutunnus on vägivalla kasutamine, vähemalt
kaheaastase vangistusega, ei eelda karistusjärgse käitumiskontrolli kohaldamine KarS § 871 lg 1
p-s 2 sätestatud eelnevat karistust.
Harju Maakohtu 08.10.2013. a otsusega tunnistati Anatoli Prokofjev süüdi KarS § 200 lg 2 p 4, 7
järgi, mille eest mõisteti talle karistuseks 3 aastat vangistust. Nimetatud kohtuotsuse alusel asus
Anatoli Prokofjev karistust kandma 17.04.2013. a. Karistuse kandmise ajal tunnistati Anatoli
Prokofjev süüdi Harju Maakohtu 15.06.2015. a otsusega KarS § 200 lg 2 p 4, 7 järgi ja mõisteti
karistuseks 5 aastat vangistust, mida vähendati KrMS § 238 lg 2 kohaselt 1/3 võrra. Anatoli
Prokofjevile mõisteti karistuseks 3 aastat 4 kuud vangistust, mis KarS § 64 lg 1 ja § 65 lg 1 alusel
liideti Harju Maakohtu 08.10.2013. a otsusega mõistetud karistusega. Anatoli Prokofjevile mõisteti
liitkaristuseks 3 aastat 4 kuud vangistust.
Eeltoodust tulenevalt kannab Anatoli Prokofjev käesoleval ajal liitkaristust tahtlike esimese astme
kuritegude toimepanemise eest, s.o röövimiste toimepanemise eest, mille koosseisutunnuseks on
vägivalla kasutamine (KarS § 871 lg 2). Anatoli Prokofjevile on mõistetud kuritegude
toimepanemise eest karistuseks rohkem kui 2 aastat vangistust. Sellest tulenevalt on kohtu
hinnangul Anatoli Prokofjevi suhtes täidetud formaalsed eeldused karistusjärgse käitumiskontrolli
kohaldamiseks.
3. KarS § 871 lg 1 p 3 järgi võib kohus kohaldada isiku suhtes pärast vangistuse ärakandmist
käitumiskontrolli vastavalt KarS §-s 75 sätestatule, kui arvestades kuriteo toimepanemise
asjaolusid, süüdimõistetu isikut, varasemat elukäiku ning käitumist karistuse kandmise ajal, samuti
tema elutingimusi ja neid tagajärgi, mida võib süüdimõistetule kaasa tuua karistusjärgse
käitumiskontrolli kohaldamine, on alust arvata, et ta võib toime panna uusi kuritegusid.
3.1 Anatoli Prokofjev on varasemalt kriminaal- ja väärteokorras korduvalt karistatud.
Toimepandud süütegude eest on Anatoli Prokofjevile mõistetud eriliigilisi karistusi, sealhulgas
vangistust, mis on jäetud tingimuslikult täitmisele pööramata, aga ka reaalset vangistust. Anatoli
Prokofjev on varasemalt toime pannud ka eriliigilisi kuritegusid - varavastaseid süütegusid,
karistuse täitmise vastase süüteo ning avaliku usalduse vastaseid süütegusid. Käesoleval ajal
kannab Anatoli Prokofjev karistust grupis toimepandud röövimiste eest. Anatoli Prokofjev on
kriminaalkorras karistatud kokku 6-l korral (4 karistust kustunud) ja vangistuses viibib Anatoli
Prokofjev teist korda. Kohus peab oluliseks, et Anatoli Prokofjev on süüdi mõistetud (Harju
Maakohtu 08.10.2013. a otsus kriminaalasjas nr 1-13-8638 ja Harju Maakohtu 15.06.2015. a otsus
kriminaalasjas nr 1-15-130) kokku kaheksateistkümnes grupiviisilise röövimise kuriteoepisoodis.
Kuritegude toimepanemise asjaoludest nähtuvalt on kuriteod olnud läbimõeldud ja planeeritud
ning kuritegude toimepanemise eesmärgiks on olnud rahalise kasu saamine. Samas tuleb arvestada,
et toimepandud kuritegude eest on Anatoli Prokofjevile mõistetud karistused sanktsiooni
alammäära lähedased. Sellest saab tõepoolest järeldada, et Anatoli Prokofjevi süü kuritegude
toimepanemisel ei ole olnud suur.
3.2 Kohtu hinnangul on positiivne, et Anatoli Prokofjev on käesoleva vangistuse jooksul läbinud
rehabiliteerivaid programme ja osalenud vangla poolt pakutavates tegevustes. Vangistuse jooksul
on Anatoli Prokofjev läbinud riigikeele õppe A1, A2 ja B1 tasemel. Anatoli Prokofjev on
vangistuse jooksul läbinud sotsiaalprogrammi Õige Hetk. Anatoli Prokofjev osaleb alates
01.07.2014. a vangla tööhõives. Kinnipeetava iseloomustusest nähtuvalt on Anatoli Prokofjev
vangistuse jooksul loobunud suitsetamisest. Anatoli Prokofjevil puuduvad kehtivad
distsiplinaarkaristused.
3.3 Anatoli Prokofjevil puudub vabanemisel kindel elukoht Eesti Vabariigis. Anatoli Prokofjevi
selgituste kohaselt ei ole tema elukaaslane nõus Anatoli Prokofjevi elama asumisega tema
                                                 3
elukohta, kuna nende omavahelised suhted on halvenenud. Anatoli Prokofjev on ta jätkanud
suhtlemist oma täisealise tütrega, kuid mitte tihedalt. Anatoli Prokofjevi tütar koos oma lapsega
elab Tallinnas 2-toalises korteris. Anatoli Prokofjevi selgituste kohaselt on välistatud tema elama
asumine ka tütre juurde, kuna keegi ei taha enda juurde elama probleemidega inimest. Anatoli
Prokofjev on pidanud võimalikuks karistuse kandmiselt vabanemise korral minna paariks päevaks
oma tädi- või onupoja juurde ning seejärel plaanib Anatoli Prokofjev sõita välismaale tööle.
Anatoli Prokofjev omab 10-aastast töökogemust kaugsõidujuhina ja omab ka vastava kategooria
sõiduki juhtimisõigust.
4. Eeltoodud asjaolusid arvesse võttes leiab kohus, et karistusjärgse käitumiskontrolli kohaldamine
ei ole võimalik ennekõike Anatoli Prokofjevi vabanemisjärgseid elutingimusi silmas pidades.
Karistusjärgse käitumiskontrolli kohaldamise korral tuleb kohtul vastavalt KarS § 871 lg-le 1 ja §
75 lg 1 p-le 1 määrata kindlaks alaline elukoht. Anatoli Prokofjevil puudub aga vabanemisjärgselt
kindel elukoht. Kuna Anatoli Prokofjevil elukoht puudub, pole võimalik tema suhtes
karistusjärgset käitumiskontrolli kohaldada.


Kriminaalmenetluse kulud
Anatoli Prokofjevi suhtes karistusjärgse käitumiskontrolli kohaldamise otsustamise kohtuistungist
võttis kaitsjana osa vandeadvokaat Lembit Nirgi Rakvere Advokaadibüroost. Kaitsja esitas kohtule
taotluse riigi õigusabi tasu suuruse ja riigi õigusabi kulude hüvitamise ulatuse
kindlaksmääramiseks, milles taotles riigi õigusabi tasu ja kulude väljamaksmist kogusummas
76,80 eurot (koos käibemaksuga).
Kohus lahendas kaitsja esitatud taotluse. Kohus leidis, et kaitsja taotlus on põhjendatud. Kohus
kinnitas pealdisega taotlusel väljamaksmisele kuuluvaks summaks 76,80 eurot.
Seega on käesolevas asjas menetluskuluks vastavalt KrMS § 175 lg 1 p-le 4 määratud kaitsjale
makstud tasu 76,80 eurot.
Käesoleval juhul jätab kohus karistusjärgse käitumiskontrolli menetluse tulemina Anatoli
Prokofjevi suhtes käitumiskontrolli kohaldamata. Seega kannab tekkinud menetluskulud riik.


/allkirjastatud digitaalselt/
Raina Pärn
Kohtunik




                                                4
