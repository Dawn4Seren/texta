                      KOHTUMÄÄRUS

Kohus                             Tartu Ringkonnakohus

Kohtukoosseis                     Üllar Roostoja, Kai Kullerkupp, Andra Pärsimägi

Määruse tegemise aeg ja koht      19. veebruar 2016. a Tartu

Tsiviilasja number                2-15-17632

Tsiviilasi                        Sakala Saeveski AS äriregistrist kustutamine

Vaidlustatud kohtulahend          Tartu Maakohtu registriosakonna 8. oktoobri 2015. a määrus nr
                                  Ä 20012430
Kaebuse esitaja ja kaebuse liik   Urmas Uustali määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitaja: Urmas Uustal                 (isikukood:
                                  XXXXXXXXX), lepinguline esindaja vandeadvokaat Tarmo
esindajad                         Pilv
                                  Puudutatud isik: Sakala Saeveski AS (registrikood: 10470020)
                                  Puudutatud isiku seaduslik esindaja: juhatuse liige Silver
                                  Eensaar (isikukood: XXXXXXXXXX)

RESOLUTSIOON                      Jätta määruskaebus läbi vaatamata.
                                  Jätta Tartu Maakohtu registriosakonna 8. oktoobri 2015. a
                                  määrus nr Ä 20012430 muutmata.
Edasikaebamise kord               Määruse peale võib esitada määruskaebuse Riigikohtule
                                  15 päeva jooksul arvates määruse kättetoimetamisest.
ASJAOLUD
1. Tartu Maakohtu registriosakond kustutas kandemäärusega AS Sakala Saeveski äriregistrist
ja tegi äriregistri registrikaardile kustutamise kande äriseadustiku (ÄS) § 60 lõike 3 alusel.

MÄÄRUSKAEBUSE ESITAJA TAOTLUS JA PÕHJENDUSED
2. AS Sakala Saeveski aktsionär Urmas Uustal esitas määruskaebuse, milles taotles Tartu
Maakohtu registriosakonna 08.10.2015. a määruse nr Ä 20012430 tühistamist.

Määruskaebuses esitatud väidete kohaselt:
1) rikub vaidlustatav määrus määruskaebuse esitaja õigusi, kuna määruse jõustumisel
kustutatakse AS Sakala Saeveski äriregistrist ning seetõttu kaotab määruskaebuse esitaja AS
Sakala Saeveski aktsionärina kõik äriseadustikust tulenevad aktsionäri õigused, sh õiguse saada
osa aktsiaseltsi nõuetekohasel lõpetamisel, mis peab toimuma läbi likvideerimismenetluse,
aktsionäride vahel jaotamisele kuuluvast võimalikust allesjäänud varast;
2) kaotab kaebuse esitaja võimaluse esitada nõude AS-i Sakala Saeveski vastu põhjusel, et AS
Sakala Saeveski juhatuse liige ei ole äriühingut juhtinud korraliku ettevõtja hoolsusega;
3) valmistab määruskaebuse esitaja ette taotlust AS Sakala Saeveski aktsionäride üldkoosoleku
kokkukutsumiseks. Üldkoosoleku päevakorras on peale nõuete esitamise äriühingu ja tema
juhatuse vastu küsimused ka küsimus AS Sakala Saeveski edasise tegevuse otsustamise osas.

ÄRIÜHINGU SEADUSLIKU ESINDAJA SEISUKOHT
3. AS Sakala Saeveski juhatuse liige Silver Eensaar esitas vastuse määruskaebusele, milles
taotleb määruskaebuse läbi vaatamata jätmist või rahuldamata jätmist.

Vastuses esitatud väidete kohaselt ei ole          määruskaebuses esitatud ühtegi viidet
õigusnormi(de)le, mida registriosakond oleks äriühingu kustutamisel rikkunud. Kaebaja ei ole
suutnud põhistada, miks peaks kohus määruse tühistama.

4. AS Sakala Saeveski aktsionär Urmas Uustal esitas seisukoha AS Sakala Saeveski juhatuse
liikme S. Eensaare vastusele.

U. Uustali väidete kohaselt on antud asjas on kohus kandemääruse teinud omal algatusel.
Määruskaebuse esitaja on kandest puudutatud isik TsMS § 599 teise lause tähenduses ning
seetõttu omab õigust esitada määruskaebus Tartu Maakohtu registriosakonna 08.10.2015. a
määrusele nr Ä 20012430.
Seaduslik esindaja ei ole oma vastuses põhjendanud, miks äriühingut ei peaks likvideerima
seaduses ettenähtud korras. Äriseadustik näeb ette, et äriühingu lõpetamine toimub
likvideerimismenetluses. Selleks, et vältida äriühingu aktsionäride huvide kahjustamist, tuleb
Tartu Maakohtu 08.10.2015. a määrus nr Ä 20012430 tühistada.

RINGKONNAKOHTU SEISUKOHT
5. Ringkonnakohus leiab, et määruskaebus tuleb jätta läbi vaatamata TsMS § 423 lg 1 p 9 alusel.


                                              2
ÄS § 60 lg 31 viimase lause kohaselt ei kohaldata ÄS § 60 lg 31 ettenähtud juhul TsMS § 599
teises lauses sätestatut. TsMS § 599 teise lause kohaselt kohtu omal algatusel tehtud kande
aluseks oleva määruse peale võib määruskaebuse esitada kandest puudutatud isik.
 ÄS § 60 lg 31 teise lause järgi on äriühingul õigus 30 päeva jooksul määruse kättetoimetamisest
arvates esitada sellele määruskaebus.
Ringkonnakohus märgib, et ÄS § 60 lg 31 on erisäte, millega määratletakse ammendavalt
määruskaebuse esitamiseks õigustatud isikute ring.
ÄS § 307 lg 1 alusel võib aktsiaseltsi kõikide tehingute tegemisel esindada iga juhatuse liige.
ÄS § 306 lg 1 alusel juhib ja esindab aktsiaseltsi juhatus. Määruskaebuse esitajaks on
aktsiaseltsi aktsionär, kes ei oma õigust esindada aktsiaseltsi, seega puudub tal ka õigus esitada
äriühingu esindajana määruskaebus. AS Sakala Saeveski juhatuse liige (seaduslik esindaja),
kellel oleks kaebeõigus, on äriregistri andmetel Silver Eensaar. Tema määruskaebuse esitamist
heaks kiitnud ei ole.
6. Ringkonnakohus jätab menetluskulud menetlusosaliste endi kanda.




/digitaalselt allkirjastatud/       /digitaalselt allkirjastatud/     /digitaalselt allkirjastatud/
     Üllar Roostoja                       Kai Kullerkupp                    Andra Pärsimägi




                                                 3
