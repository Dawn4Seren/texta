                                                                              1-16-1283




                         KOHTUOTSUS
                              EESTI VABARIIGI NIMEL

Kohus                                 Pärnu Maakohus

Otsuse tegemise aeg ja koht           23. veebraur 2016.a. Pärnu Maakohtu Kuninga tänava
                                      kohtumaja
Kriminaalasja number                  1-16-1283 (16267000022)

Kohtukoosseis                         Kohtunik Indrek Nummert

Istungisekretär                       Evi Goldschmidt

Abiprokurör                           Liisa Nuut

Kriminaalasi                          Andres Themas süüdistuses KarS § 199 lg 2 p 9 järgi
                                      kokkuleppemenetluse korras
Süüdistatav                           ANDRES THEMAS
                                      Elu- või asukoht ja aadress:   xxx
                                      Isikukood või sünniaeg:        36211200238
                                      Kodakondsus:                   xxx
                                      Haridus:                       xxx
                                      Emakeel:                       xxx
                                      Töökoht või õppeasutus:        xxx
                                      Karistatus:                    xxx
                                      Tõkend:                        vahistamine

                                      Juhindudes KrMS § 180 lg 1, § 248 lg 1 p 5, § 249, kohus
RESOLUTSIOON
                                      otsustas:

1. Süüdi tunnistada Andres Themase KarS § 199 lg 2 p 9 järgi ning mõista karistuseks 1 (üks)
aasta vangistust.
KarS § 68 lg 1 alusel arvata Andres Themasel 29.11.2015. a kuni 30.11.2015. a eelvangistuses
viibitud aeg, s.o. 2 (kaks) päeva ning eelvangistuses viibitud aeg alates kahtlustatavana
kinnipidamisest 10.01.2016. a kuni 23.02.2016.a, s.o 45 (nelikümmend viis) päeva karistusaja
hulka. Ärakandmisele kuulub seega 10 (kümme) kuud ja 13 (kolmteist) päeva vangistust.

KarS § 74 lg 1 ja 3 alusel mõistetud vangistust tingimisi mitte kohaldada ja täies ulatuses
täitmisele mitte pöörata, kui Andres Themas ei pane 2 (kahe) aastase katseaja jooksul toime
uut kuritegu ja täidab talle katseajaks kooskõlas KarS §-ga 75 lg 1 p 1-6 pandud
kontrollnõudeid:
                                                                                   Lk 1 / 4
                                                                                     1-16-1283

1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS § 75 lg 1 p 1 kohaselt on katseajal tema kohtu poolt määratud elukohaks kohtuotsuse
ankeetandmetes märgitud elukoht. Katseaja alguseks lugeda kohtuotsuse kuupäev.

2. Rahuldada VÕS § 1043, § 1045 lg 1 p 5, § 132 lg 1 ja 136 lg 1 alusel kannatanute xx hagid
Välja mõista Andres Themaselt:
kannatanu V.T kasuks 85,46 eurot ja 23 eurot, millised summad kanda V.T arveldusarvele nr
xxx;
kannatanu xxx kasuks 59 eurot, milline kanda xx arveldusarvele nr xxx
kannatanu K.Y kasuks 200 eurot, milline kanda K.Y arveldusarvele nr xxx.
3. Menetluskulud
Välja mõista Andres Themaselt menetluskuludena riigituludesse KrMS § 173 lg 2 alusel
sundraha 645 eurot ning tasu riigi õigusabi eest 72 eurot, kokku 717 eurot.
Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700013748. Selgituseks märkida: menetluskulud, isiku nimi,
kriminaalasja number.
Välja mõistetud summad tasuda 30 päeva jooksul kohtuotsuse jõustumise hetkest. Kui rahalised
nõuded pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras. Kannatanutel on samuti õigus pärast
nimetatud tähtaega anda välja mõistetud summa sissenõudmiseks täitemenetlusse.
4. Pärnu Maakohtu 12.01.2016. a määrusega kohaldatud tõkend vahistamine tühistada
kohtuotsuse kuulutamisel ja süüdimõistetu vabastada viivitamatult vahi alt.

5. KrMS § 126 lg 3 p 1 alusel jätta järgmised asitõendid kriminaalasja materjalide juurde:
DVD plaat 15.01.2016. a vaadeldud turvakaamera salvestisega;
DVD plaat 09.12.2016. a vaadeldud turvakaamera salvestisega;
CD-R plaat 08.12.2016. a vaadeldud turvakaamera salvestisega;
CD-R plaat 09.12.2016. a vaadeldud turvakaamera salvestisega.
Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette

                                                                                        Lk 2 / 4
                                                                                    1-16-1283

ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.

ASJAOLUD JA MENETLUSKÄIK

Andres Themast (Themas) süüdistatakse selles, et tema isikuna, kes on Politsei- ja Piirivalveameti
06.10.2015. a ja 03.09.2015. a väärteootsustega süüdi tunnistatud KarS § 218 alusel
kvalifitseeritavate väärtegude toimepanemise eest, olles seega KarS § 199 lg 2 p 9 täheldatud isik,
        - 14.11.2015. a kella 15.01 ajal võttis xx OÜ-le kuuluvast kauplusest xxx ebaseadusliku
            omastamise eesmärgil ühe komplekti meeste dresse Hugo Boss väärtusega 59 eurot.
            Vargusega põhjustati xxx varalist kahju 59 euro ulatuses.
        - 14.11.2015. a ajavahemikul kell 15:20 kuni kella 15:29 kohtueelse menetluse käigus
            täpselt tuvastamata ajal, võttis ebaseadusliku omastamise eesmärgil xxx eest jalgratta
            hoidlast jalgrattalukuga kinnitatud K.Yle kuuluva jalgratta Classik väärtusega 200 eurot.
            Vargusega põhjustati K.Y varalist kahju 200 euro ulatuses.
        - 18.11.2015. a kella 16:59 ajal võttis xxx asuvast V. T-le kuuluvast kauplusest
            xxxebaseadusliku omastamise eesmärgil 10 pakki šokolaadi Elavandiluu rannik (a’ 2,07
            eurot) koguväärtusega 20,70 eurot ja kassi kaelarihma väärtusega 2,30 eurot. Vargusega
            põhjustati VTÜ-le varalist kahju 23 euro ulatuses.
        - 07.01.2016.a kella 10:50 ajal võttis Pärnu linnas xxx hoone esimese korruse nurga
            tagant ebaseadusliku omastamise eesmärgil xxx kuuluva treppredeli Hymer SC40 4026
            väärtusega 189 eurot ja treppredeli Hymer SC40 4024 väärtusega 249 eurot. Vargusega
            põhjustati xxx varalist kahju 438 euro ulatuses.
        - 10.01.2016.a kella 15.01 ajal võttis Pärnu linnas xxx asuvast V.T-le kuuluvast
            kauplusest xxx ebaseadusliku omastamise eesmärgil 8 šampooni „Bed head Tigi“ (2 tk
            väärtusega 10,99 eurot, 2 tk väärtusega 10,70 eurot, 2 tk väärtusega 12,69 eurot, 2 tk
            väärtusega 8,35 eurot) koguväärtusega 85,46 eurot. Vargusega põhjustati Vändra TÜ-le
            varalist kahju 85,46 euro ulatuses.
Seega Andres Themas, võõra vallasasja äravõtmisega selle ebaseadusliku omastamise eesmärgil,
kui tegu on toime pandud süstemaatiliselt, pani toime KarS § 199 lg 2 p 9 järgi kvalifitseeritava
kuriteo.
Prokurör ja süüdistatav kaitsja juuresolekul on sõlminud kokkuleppe, mille kohaselt prokurör nõudis
kohtus: A.Themase süüdi tunnistamist KarS § 199 lg 2 p 9 järgi ja tema karistamist 1 aasta
vangistusega, KarS § 68 lg 1 alusel arvata A.Themasel 29.11. - 30.11.2015 eelvangistuses viibitud
aeg, s.o. 2 päeva ning eelvangistuses viibitud aeg alates kahtlustatavana kinnipidamisest 10.01.2016.
a kuni kohtuotsuse kuulutamiseni karistusaja hulka. KarS § 74 lg 1 ja 3 alusel mõistetud vangistust
tingimisi mitte kohaldada ja täies ulatuses täitmisele mitte pöörata, kui Andres Themas ei pane 2
aastase katseaja jooksul toime uut kuritegu ja täidab talle katseajaks kooskõlas KarS §-ga 75 lg 1 p
1-6 pandud kontrollnõudeid. Vahistamine tühistada. Tsiviilhagid rahuldada.


MAAKOHTU SEISUKOHT

Kriminaalasja kohtulikul arutamisel kokkuleppemenetluses veendus kohus, et süüdistatav on
kokkuleppest aru saanud. Süüdistatav jäi kriminaalasja kohtulikul arutamisel sõlmitud kokkuleppe
juurde. Kohtuliku arutamise põhjal tegi kohus järelduse, et kokkuleppe sõlmimine on olnud

                                                                                      Lk 3 / 4
                                                                                   1-16-1283

süüdistatava tõelise tahte avaldus ja kriminaalasja menetlemisel on järgitud kokkuleppemenetluse
sätteid. Kannatanud on andnud nõusoleku kokkuleppemenetluse kohaldamiseks tlk 6, 33 (II kd)

Süüdistatav on ennast süüdi tunnistanud. Tema käitumises teo õigusvastasust ja süüd välistavad
asjaolud puuduvad. Karistust kergendavaks asjaoluks on kahetsus, raskendavaid asjaolusid ei ole.

Lähtudes eeltoodust ja juhindudes KrMS § 248 lg 1 p 5 kohus otsustas kokkuleppe kinnitada ja
süüdi tunnistada Andres Themas KarS § 199 lg 2 p 9 järgi ning mõista karistus vastavalt
kokkuleppele.

Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses. Seega tuleb süüdlaselt välja mõista KrMS § 179 lg 1 p 2, § 175 ja §
180 lg 1 alusel riigituludesse sundraha 645 eurot ja tasu riigi õigusabi eest 72 eurot.

Kohus rahuldab VÕS § 1043, § 1045 lg 1 p 5, § 132 lg 1 ja 136 lg 1 alusel kannatanute tsiviilhagid
ja mõistab need välja süüdimõistetult.

KrMS § 126 lg 3 p 1 alusel jätta järgmised asitõendid kriminaalasja materjalide juurde:
DVD plaat 15.01.2016. a vaadeldud turvakaamera salvestisega;
DVD plaat 09.12.2016. a vaadeldud turvakaamera salvestisega;
CD-R plaat 08.12.2016. a vaadeldud turvakaamera salvestisega;
CD-R plaat 09.12.2016. a vaadeldud turvakaamera salvestisega.

Pärnu Maakohtu 12.01.2016. a määrusega kohaldatud tõkend vahistamine tühistada kohtuotsuse
kuulutamisel.


/allkirjastatud digitaalselt/

Indrek Nummert
Kohtunik




                                                                                      Lk 4 / 4
