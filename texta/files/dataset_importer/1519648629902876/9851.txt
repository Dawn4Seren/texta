                             KOHTUMÄÄRUS
Kohus                                  Tartu Ringkonnakohus

Määruse tegemise aeg ja koht           5. august 2016, Tartu (kirjalik menetlus)

Kriminaalasja number                   1-14-7705

Kohtukoosseis                          Maarika Kuusk, Mati Kartau, Tiit Lõhmus

Vaidlustatud kohtulahend               Tartu Maakohtu (Tartu kohtumaja) 6. juuli 2016 määrus,
                                       millega jäeti läbi vaatamata Tartu Vangla materjalid
                                       süüdimõistetu Ragnar Kodar vangistusest tingimisi enne
                                       tähtaega vabastamiseks elektroonilise valve alla
Kaebuse esitaja ja kaebuse liik        Süüdimõistetu Ragnar Kodar (isikukood 37305242716),
                                       määruskaebus


RESOLUTSIOON

   1.   Tartu Maakohtu (Tartu kohtumaja) 6. juuli 2016 määrus jätta muutmata.
   2.   Määruskaebus jätta rahuldamata.

Edasikaebamise kord: KrMS § 384 lg 2 ja § 387 lg 1 kohaselt võib määrusele esitada määruskaebuse
Tartu Ringkonnakohtule prokuratuur, advokaadist kaitsja või advokaadi vahendusel teised
kohtumenetluse pooled viieteistkümne päeva jooksul alates päevast, mil isik sai vaidlustatud
määrusest teada või pidi teada saama.

ASJAOLUD JA MENETLUSE KÄIK

1.      Ragnar Kodar kannab karistust Tartu Maakohtu 13. jaanuar 2015. a otsuse järgi. Nimetatud
otsusega karistati R. Kodarit KarS § 200 lg 2 p-de 8,9 järgi 3-aastase vangistusega. KarS § 68 lg 1
alusel arvati karistusaja hulka R. Kodari eelvangistuses viibitud aeg 17.–18. mai 2012. a , s.o 2 päeva
ja lõplikuks karistuseks mõisteti 2 aastat 11 kuud ja 28 päeva vangistust. KarS § 65 lg 2 alusel
suurendati R. Kodarile mõistetud karistust 14. detsembri 2010. a Tartu Maakohtu kohtuotsusega
kriminaalasjas nr 1-10-10595 mõistetud karistuse (vangistus pöörati täitmisele Tartu Maakohtu 18.
juuli 2012 a kohtumääruse alusel ) - 2 aastat, 8 kuud ja 25 päeva vangistuse ärakandmata (alates 10.
juuni 2013 kuni 12. jaanuar 2015 on kantud 1 aasta 7 kuud 3 päeva) osa , so 1 aasta 1 kuu 22 päeva
vangistust võrra, mõistes lõplikuks ärakandmisele kuuluvaks liitkaristuseks kohtuotsuste kogumis 4
aastat 1 kuu 20 päeva vangistust. Kohtuotsuste kogumis mõistetud liitkaristuse kandmise aja algust
arvestatakse alates kohtuotsuse kuulutamisest, so alates 13. jaanuarist 2015. Karistusaja lõpp on
5. märts 2019.

2.     Tartu Maakohtu 6. juuli 2016 määrusega jäeti Tartu Vangla materjalid R. Kodari tingimisi
enne tähtaja lõppemist vangistusest vabanemiseks elektroonilise valve alla läbi vaatamata ja tagastati
need. Kohus märkis, et R. Kodar kannab karistust I astme kuriteo eest. KarS § 76 lg 2 p 1 tuleneva
formaalse aluse kohaselt peab I astme kuriteos süüdi mõistetud isik olema talle mõistetud
karistusajast ära kandnud vähemalt pool. Ärakantud karistusaja arvutamisel lähtutakse kohtuotsuses
KrMS § 313 lg 1 p 6 alusel märgitud vangistuse kandmise alguse kuupäevast, milleks Tartu
Maakohtu otsuse järgi on 13. jaanuar 2015. Käesolevaks ajaks ei ole R. Kodar talle mõistetud
karistusest poolt veel ära kandnud, mistõttu puudub formaalne alus tema vangistusest
ennetähtaegseks vabastamiseks koos elektroonilise valve kohaldamisega.

MÄÄRUSKAEBUS

3.      Maakohtu lahendi vaidlustas R. Kodar, kes taotleb tühistada määrus, millega jäeti Tartu
Vangla materjalid tema tingimisi enne tähtaja lõppemist vangistusest vabanemiseks elektroonilise
valve alla läbi vaatamata ja vaadata asi sisuliselt läbi. R. Kodar leiab, et ta on karistusest ära kandnud
pool, kuna tema karistus algas 10. juunil 2013. Kogukaristuse pikkus on 5 aastat 8 kuud ja 25 päeva,
mitte 4 aastat 1 kuu 20 päeva.

RINGKONNAKOHTU SEISUKOHT JA PÕHJENDUSED

4.    Ringkonnakohus, tutvunud asja materjalidega, maakohtu määruse ja selle peale esitatud
kaebusega, leiab, et kohtumäärus tuleb jätta muutmata ja määruskaebus rahuldamata.

Maakohus on õigesti märkinud, et käesolevaks ajaks ei ole veel saabunud tähtaeg, mis annaks
seadusest tulenevalt kohtule võimaluse otsustada R. Kodari tingimisi enne tähtaega vangistusest
vabanemise küsimust elektroonilise valve kohaldamisega. Riigikohtu 14. detsembri 2015 määruse nr
3-1-1-104-15 p 9 järgi lähtutakse KarS § 76 lg-te 1,2 kohaldamisel ärakantud karistusaja arvutamisel
kohtuotsuses KrMS § 313 lg 1 p 6 kohaselt märgitud vangistuse kandmise alguse kuupäevast.
Seega jättis maakohus õigesti Tartu Vangla materjalid kinnipeetav R. Kodari vangistusest tingimisi
enne tähtaega vabastamiseks elektroonilise valve alla läbi vaatamata ja tagastas materjalid Tartu
Vanglale.

5.    Eeltoodust tulenevalt ja juhindudes KrMS § 390 lg-st 1 ja § 337 lg 1 p-st 1 jätta maakohtu
määrus muutmata ja R. Kodari määruskaebus rahuldamata.


/allkiri/                                      /allkiri/                                    /allkiri/
Maarika Kuusk                                  Mati Kartau                                  Tiit Lõhmus




2                                                   2
