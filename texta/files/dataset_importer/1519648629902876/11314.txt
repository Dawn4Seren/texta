                                                                                    1-16-5766




                                 KOHTUOTSUS
                                EESTI VABARIIGI NIMEL


 Kohus                            Tartu Maakohus

 Otsuse tegemise aeg ja koht      30. juuni 2016. a Põlva


 Kriminaalasja number             1-16-5766 (16265000198)

 Kohtunik                         Lembit Käis

 Kohtuistungi sekretär            Marve Alaver

 Kriminaalasi                     Rene Ostra süüdistuses KarS § 424 järgi lihtmenetluses

 Prokurör                         Külli Zimm

 Süüdistatav                      Rene      Ostra       -     isikukood:       37901136515,
                                  xxxxxxxxxxxxxxxxxxxxxxx,                emakeel           -
                                  xxxxxxxxxxxxxxxxxxxxxxxxxx;                        töökoht:
                                  xxxxxxxxxxxxxxxxxxxxxx           -     xxxxx;      elukoht:
                                  xxxxxxxxxxxxxxxxxxxxxxxxxxxxxxxxxxxx;                varem
                                  kriminaalkorras karistamata, tõkendit ei ole kohaldatud


RESOLUTSIOON
Juhindudes KrMS § 248 lg 1 p-st 5 ning §-dest 306; 311 ja 313, maakohus otsustas:

Rene Ostra süüdi tunnistada KarS § 424 järgi ning karistada teda 3 (kolm) kuulise vangistusega.
KarS § 68 lg 1 alusel arvata eelvangistuses viibitud aeg 18. – 19.06.2016. a, s.o 2 päeva
karistusaja hulka ning lugeda Rene Ostra lõplikuks karistuseks 2 (kaks) kuud 28 päeva
vangistust.
KarS § 73 lg 1 alusel vabastada Rene Ostra täielikult talle mõistetud vangistuse kandmisest
tingimisi ning määrata, et mõistetud karistust ei pöörata täitmisele, kui ta 1 (üks) aastase
katseaja kestel ei pane toime uut tahtlikku kuritegu.
Katseaja algust arvestada alates kohtuotsuse kuulutamisest.

KarS § 50 lg 1 p 1 alusel võtta Rene Ostralt ära mootorsõiduki juhtimise õigus 3 (kolm) kuuks
alates kohtuotsuse jõustumisest.
                                                                                        1-16-5766

Liiklusseaduse § 127 alusel on Rene Ostra kohustatud loovutama oma juhiloa Maanteeametile
viie tööpäeva jooksul kohtuotsuse jõustumisest.

Välja mõista Rene Ostralt 737 (seitsesada kolmkümmend seitse) eurot 40 senti Eesti Vabariigi
kasuks menetluskulude (sealhulgas sundraha 645 eurot) katteks.
KrMS § 180 lg 3 kolmanda lause alusel määrata, et Rene Ostra tasub menetluskulud – 737,40
eurot - ositi 7 kuu jooksul alates kohtuotsuse jõustumisele järgnevast kuust, tasudes vastavate
kuude viimaseks kuupäevaks esimesel kuuel kuul 105,35 eurot ja seitsmendal kuul 105,30 eurot
Maksu- ja Tolliameti kontole nr EE351010052031000004 SEB Pank või kontole nr
EE502200221014193355 Swedbank või kontole nr EE401700017002872300 Nordea Bank
Eesti filiaal. Maksekorraldusele märkida: maakohtu poolt teatatud viitenumber, kohustatud
isiku nimi, asja number ning põhjendus, missugust kohustust ülekandega täidetakse.

Edasikaebamise kord

Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
avalikult teatavakstegemisest juhul, kui on tegemist kokkuleppemenetluse sätete (KrMS
9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamise otsustuse võib vaidlustada kohtuotsusest eraldi 15
päeva jooksul alates kohtuotsuse kuulutamisest määruskaebuse esitamise teel lahendi teinud
kohtule.


Süüdistus ja kokkuleppe sisu

Kokkuleppe järgi süüdistatakse Rene Ostrat selles, et ta tahtlikult juhtis 18.06.2016. a kella 6:21
paiku Põlva maakonnas Põlva vallas Meemaste Peri tee 1. kilomeetril sõiduautot xxxxxxxxxxx
(registreerimismärgiga xxxxxx) olles seisundis, kui alkoholisisaldus ühes liitris väljahingatavas
õhus oli 0,94 mg/l kohta. Võttes arvesse laiendmääramatust 0,09 lugeda lõplikuks tulemiks 0,85
mg/l kohta.
Rene Ostra rikkus 01.07.2011.a. kehtiva Liiklusseaduse § 69 lg 1 nõudeid, mille kohaselt
mootorsõiduki juht ei või olla joobeseisundis.
Seega Rene Ostra pani toime mootorsõiduki juhtimise joobeseisundis, so KarS § 424 järgi
kvalifitseeritava kuriteo.

Süüdistatava, kaitsja vandeadvokaadi Otto Preem ning prokuröri Külli Zimm vahel sõlmitud
kokkuleppe kohaselt on Rene Ostra’le mõistetavaks põhikaristuseks KarS § 424 järgi 3 kuud
vangistust, mida ei pöörata täitmisele tingimisi KarS § 73 alusel 3-aastase katseajaga.
Lisakaristusena tuleb ära võtta mootorsõiduki juhtimise õigus 3 kuuks.


Maakohtu järeldused




                                                                                          2 (3)
                                                                                      1-16-5766

Süüdistatav kinnitas kohtuistungil, et on kokkuleppest aru saanud ja nõustub sellega.
Süüdistatav ja prokurör jäid kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.
Süüdistatav on viibinud eelvangistuses 18. – 19.06.2016. a (tl 9-11), s.o 2 päeva, mis tuleb KarS
§ 68 lg 1 alusel arvata tema karistusaja hulka.

Tulenevalt KrMS §-st 180 lg 1 hüvitab menetluskulud süüdimõistetu.
Antud kriminaalasjas on menetluskuludeks süüdimõistva kohtuotsusega kaasnev sundraha 1,5
palga alammäära suuruses summas, s.o 645 eurot ning riigi õigusabi korras määratud kaitsjale
makstav riigi õigusabi tasu ja kulu 92,40 eurot (tl 26). Sõlmitud kokkuleppe kohaselt kuulub
süüdistatavalt riigi kasuks väljamõistmisele menetluskulud kokku 737,40 (645+92,40) euro
ulatuses ning see kuulub tasumisele ositi 7 kuu jooksul.



/allkirjastatud digitaalselt/
Lembit Käis
kohtunik




                                                                                         3 (3)
