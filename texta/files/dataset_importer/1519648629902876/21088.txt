                                                                    Kriminaalasi nr.1-15-9150




                         KOHTUMÄÄRUS
Kohus                          Viru Maakohus

Määruse tegemise aeg           16. märts 2016.a. Jõhvi kohtumajas

Kohtuasja number               1-15-9150

Kohtukoosseis                  Kohtunik Larissa Prokopenko
Kohtuistungi sekretär          Ingrid Koddo juuresolekul

Tõlk                           Riina Palmi
Prokurör                       Jaanika Kõrgmaa (kirjalik arvamus)

Kaitsja                        Arvo Suuban

Asja läbivaatamise kuupäev     16.03.2016 avalikul kohtuistungil
                               Viru Vangla esitatud materjalid Arved Koppel´i tingimisi enne
Kohtuasi
                               tähtaega vangistusest vabastamiseks
Süüdimõistetu                  Arved Koppel, isikukood 36911215218, viibib Viru Vanglas
Juhindudes KarS § 76 ja KrMS § 426, § 432 , § 383, § 384 kohus

                                     MÄÄRAS:
Jätta Arved Koppel tingimisi enne tähtaega vangistusest vabastamata.

Rahuldada kaitsja, advokaat Arvo Suuban taotlus Arved Koppel´ile riigi õigusabi osutamise
eest tasu 72 eurot.

Välja mõista Arved Koppel´ilt kriminaalmenetluse kulud 72 eurot kaitsjatasu osutatud õigusabi
eest.
Arved Koppel´il tasuda kaitsjatasu 12 kuulise tähtaja jooksul alates kohtumääruse jõustumise
tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99915700078467
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

                                                                                               1
Edasikaebamise kord
Määruse peale on õigus esitada määruskaebus Viru Maakohtule 15 päeva jooksul                alates
päevast, mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
Viru Vangla esitas 18.02.2016 Viru Maakohtule materjalid kinnipeetava Arved Koppeli
tingimisi enne tähtaega vabastamiseks.
Arved Koppel on süüdi tunnistatud Viru Maakohtu 04.11.2015 kohtuotsusega KarS § 424 järgi
ja karistati 8 kuu vangistusega alates 19.10.2015.
Karistuse kandmise algus 19.10.2015 ja lõpp 19.06.2016.

Kinnipidamisasutuses Arved Koppeli kohta koostatud iseloomustusest nähtub, et
distsiplinaarkaristused puuduvad. Käitumine vanglas on nõuetekohane.
Vabanedes asub elama venna korterisse aadressile xxx, kuna tema korter samas majas on veel
remondis. Kinnipeetaval on põhiharidus. On omal käel omandanud keevitaja oskused. Tahab
tulevikus omada ka keevitaja pabereid. On töötanud enamasti mitteametlikult enne vangistust
töötas Rootsis venna firmas ametlikult. Vabanedes soovib minna uuesti venna firmasse tööle.
Vabanemisel on garanteeritud töökoht xxx. Õde ja vend on nõus teda igati toetama, kuid
kinnipeetav peab asuma tööle Rootsi. Tasumata võlgnevusi on 16 713 eurot. Vabaduses tarvitas
alkoholi, kuriteod pani toime alkoholijoobes. Väidetavalt on saanud alkoholivastast ravi.
Alkoholisõltuvust diagnoositud pole. Kinnipeetav on karistatud 6 korda ning reaalset vangistust
kannab 3. korda. Isikul on diagnoositud xxx, tervislik seisund on hea. Isik on impulsiivne ning
mõtlematu oma käitumise ja võimalike tagajärgede suhtes. Probleeme ei lahenda alati
seaduslikult. Eesmärkideks on elada seadusekuulekalt, vältida joobes rooli istumist. Tingimisi
karistused pole siiani eesmärki täitnud, ta on rikkunud kriminaalhooldusnõudeid, mis näitab, et ta
ei respekteeri kõiki ühiskonnas kehtivaid norme. Saab aru, et kriminaalhooldus on vajalik ja on
motiveeritud elama edaspidi seadusi rikkumata. Uue kuriteo toimepanemise tõenäosus 2 aasta
jooksul on 20%, vägivaldse kuriteo toimepanemise tõenäosus 2 aasta jooksul 0%.
Viru Vangla toetab Arved Koppeli tingimisi enne tähtaega vabastamist.

Kriminaalhooldusametniku ettekande kohaselt Arved Koppel soovib asida elama venna xx xx
korterisse aadressil xxx. Arved Koppel on kriminaalkorras korduvalt karistatud mootorsõiduki
juhtimise eest joobeseisundis nii tingimisi kui ka reaalselt. Karistused pole mõju avaldanud
viimane tingimisi karistus ebaõnnestus, kuna A. Koppel rikkus registreerimiskohustust, ei
sooritanud üldkasuliku töö tunde ettenähtud korras.

Prokurör toetab kinnipeetava ennetähtaegset vabastamist.
Arved Koppel taotleb ennetähtaegset vabastamist.
Kaitsja toetab oma kaitsealust.

Kohus tutvunud esitatud materjalidega ja prokuröri kirjaliku arvamusega ning ära kuulanud
Arved Koppeli ja tema kaitsja arvamuse, leiab, et Arved Koppeli tingimisi enne tähtaega
vangistusest vabastamine käesoleval ajal ei ole põhjendatud.

KarS § 76 lg 4 alusel, katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed – tema käitumist nii
kuriteole eelnenud ajal, kuriteo toimepanemisele ajal ning sellele järgnenud perioodil.

Arved Koppel kannab vanglakaristust mootorsõiduki joobes juhtimise eest. Karistusregistri
andmetel on Arved Koppel korduvalt karistatud nii tingimisi kui reaalse vangistusega analoogse
                                                                                                2
teo eest. Varasemad karistused ja käitumiskontrollile allutamine ning üldkasuliku töö tegemine
ei ole talle positiivset mõju avaldanud. Käesolevat karistust kannab mitme kohtuotsuse liitmise
teel. Kuritegude toimepanemise soodusteguriks on alkoholi tarvitamine. Vangistuses viibib
kinnipeetav 3. korda.

Vabanedes on kinnipeetaval olemas elukoht ja garanteeritud töökoht, lähedased on nõus Arved
Koppelit vabanemisel toetama. Distsiplinaarkaristusi pole. Samas asub garanteeritud töökoht
Rootsis, mis ei võimaldaks tal elada kohtu poolt määratud elukohas Eestis ning ilmuda
regulaarselt kriminaalhooldusosakonda registreerimisele. Sellest tulenevalt ei saaks Arved
Koppel kriminaalhoolduse ajal Rootsi tööle asuda ning tal puuduks majanduslik sissetulek.
Samuti on tal vaid põhiharidus ning puudub omandatud eriala, (kuigi keevitaja oskused on
olemas) seega oleks tal raske leida kriminaalhoolduse ajaks tööd Eesti tööturul. Enne vangistust
töötas samuti Rootsis venna firmas.

Kohus leiab, et kuna isik on juba kahel korral määratud kriminaalhooldusele, kuid ei ole suutnud
oma käitumist muuta seaduskuulekamaks (süüdimõistetu rikkus registreerimiskohtust ning ei
sooritanud üldkasuliku töö tunde ettenähtud korras), ei ole seega varasemad karistused ja
määratud kriminaalhooldused süüdimõistetu puhul täitnud eesmärki. Teda on korduvalt
karistatud liiklusalaste süütegude eest. Kõik see ilmestab kogumis kohtu hinnangul
süüdimõistetu käitumismaneeri, mis ei ole varasemaga võrreldes muutunud. Seega ei ole kohtu
jaoks usutav, et isik hakkaks vabaduses õiguskuulekalt elama. Tõsiseks soodusteguriks on
alkoholi tarvitamine.

Samas tuleb positiivseks lugeda, et isiku käitumine vanglas on olnud hea ja tal puuduvad
distsiplinaarkaristused. Isik soovib vabanedes tööle minna ja korterit remontida ning lapsi aidata.
Kohus hindab seda kui asjaolu, et vangistus mõjub talle mingil määral distsiplineerivalt ja
avaldab seega paremat mõju kui vabaduses viibimine.

Kohus leiab, et süüdimõistetu käitumine vanglas ja tema võimalused vabanemisel ei kaalu üle
tema käitumist enne vangistusse sattumist ning toimepandud kuriteo asjaolusid.

Kohus leiab, et arvestades Arved Koppeli kuriteo toimepanemise asjaolusid (korduvad
joobeseisundis toimepandud kuriteod), süüdimõistetu isikut ja varasemat elukäiku (kalduvus
alkoholi tarvitamisele), ei ole Arved Koppeli ennetähtaegne vangistusest vabastamine õigustatud.
Tema ennetähtaegsel vabanemisel saaks ühiskonna õiglustunne oluliselt riivatud, samuti ei oleks
tema vabastamine kooskõlas karistuse mõistmise üldiste eesmärkidega. Kohus on seisukohal, et
karistuse üldpreventsiooni eesmärgiks on muuhulgas näidata ühiskonnale, et kuritegude vältav
toimepanemine ei ole aktsepteeritav ning toob endaga kaasa tugeva riigipoolse sanktsiooni, mis
väljendub reaalses vangistuses ning eelduslikult selle täiel määral ära kandmises.

Kinnipeetava karistusaeg lõpeb 19.06.2016, ärakandmiseks on veel natuke üle kolme kuu, mis
on piisavalt pikk aeg. Kohus leiab, et isiku vabastamisel ei oleks kohtul veendumust, et karistuse
eesmärgid on saavutatud, muuhulgas, et isik ei pane enam uusi kuritegusid toime, mistõttu tuleb
tal jätkata karistuse kandmist vangistuses. Olenemata kindla elukoha olemasolust ning lähedaste
toetusest, puudub kohtul veendumus, et isik suudaks kuritegelikust käitumisest hoiduda. Isiku
puhul esinesid samad asjaolud ka enne vangistusse sattumist, kuid sellegipoolest jätkas ta
kuritegelikku eluviisi. See tähendab, et olenemata võimalustest elada stabiilset ja õiguskuulekat
elu, ei ole isik sellest huvitatud.

Kohus peab vajalikuks viidata Riigikohtu varasemale praktikale, mille kohaselt on vangistusest
tingimisi ennetähtaegse vabastamise näol tegemist süüdimõistetu subjektiivse õigusega nõuda
seaduses toodud tähtaegade saabumisel enda tingimisi ennetähtaegse vabastamise avalduse
menetlemist. (RKKKo 3-1-1-18-11 p 9.1) See aga ei tähenda, et isiku vangistusest tingimisi
                                                                                                 3
ennetähtaegne vabastamine oleks reegliks. Pigem on isiku ennetähtaegne vangistusest
vabastamine erand, mille puhul tuleb arvestada kõiki elulisi asjaolusid. Isik, kes pani toime
kuriteo, peab arvestama asjaoluga, et tal tuleb ära kanda kogu temale mõistetud karistus ning riik
ei loo tingimisi ennetähtaegselt vangistusest vabastamise korra kehtestamisega isikutele
õiguspositsioone, millele need hiljem võiksid toetuda. Süüdimõistmisel ei ole ennetähtaegne
vabastamine isikule garanteeritud.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm
3-1-1-91-06 p 8.1). Käesolevas asjas on see tingimus küll täidetud (isikul puuduvad
distsiplinaarkaristused), kuid hinnates isiku varasemat käitumist, võib süüdimõistetu isiklike
probleemide tekkimisel kasutada nende maandamiseks ja lahendamiseks ebaadekvaatseid viise,
olles ükskõikne tagajärgede suhtes. Samuti esineb oht avalikkusele, kuna isikul välja kujunenud
harjumus juhtida mootorsõidukit alkoholijoobes. Vangla iseloomustusest nähtub, et
kinnipeetaval on probleeme alkoholi tarbimisega. Arved Koppel oli kahel korral määratud
kriminaalhooldusele (ühel juhul koos üldkasuliku tööga) ning mõlemad need ebaõnnestusid.
Kohtul puudub alus arvata, et uue kuriteo toimepanemise risk isiku tingimisi ennetähtaegsel
vabanemisel oleks madal või väheoluline.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses viibimine.
Seega on kohus veendumusel, et süüdimõistetu puhul ei ole kriminaalhoolduslike vahenditega
võimalik korrigeerida tema käitumist õiguskuulekuse suunas ning tal tuleb jätkata karistuse
kandmist vangistuses.

Eeltoodust lähtudes ja juhindudes KarS § 76, KrMS § 426, 432, jätab kohus süüdimõistetu Arved
Koppeli vabastamisega temale Viru Maakohtu 04.11.2015 otsusega mõistetud karistuse
kandmisest enne tähtaega.


Kohtunik
Larissa Prokopenko
/digitaalselt allkirjastatud/




                                                                                                4
