                                                                               1-14-3553




                        KOHTUMÄÄRUS
Kohus                            Harju Maakohus

Määruse tegemise aeg ja koht     18.01.2016. a Tallinn, Liivalaia kohtumaja

Kohtuasja nr                     1-14-3553

Kohtunik                         Tatjana Bogdanova

Kohtuistungisekretär             Galina Kovaljova

Kohtuasi                         Vangla esitatud materjalid Svetlana Jermolajeva tingimisi
                                 enne tähtaega vangistusest vabastamiseks elektroonilise
                                 valve alla

Süüdimõistetu                    Svetlana Jermolajeva (ik: 48904210293; viibib Vanglas)

Kohtuistungi toimumise aeg,      11.01.2016. a Tallinn       Liivalaia   kohtumaja,   avalik
                                 kaugkohtuistung
koht



RESOLUTSIOON

1. Vabastada Svetlana Jermolajeva karistuse kandmisest tingimisi enne tähtaega
katseajaga kuni 07.09.2017. a, millest esimeseks 6 (kuueks) - kuuks kohaldada tema suhtes
elektroonilist valvet ning määrata ta selleks tähtajaks Tallinna Vangla Harju
kriminaalhooldusosakonna kriminaalhooldusametniku järelevalve alla.

2. KarS § 76 lg 5 alusel allutada Svetlana Jermolajeva kohtumääruse jõustumisest kuni
katseaja lõpuni KarS §-s 75 sätestatud käitumiskontrollile ning kohustada teda järgima
KarS § 75 lg 1 p 1 - 6 sätestatud kontrollnõudeid:
   1) elama kohtu määratud alalises elukohas – XXX;
   2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
                                                 2
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Svetlana Jermolajeva suhtes käitumiskontrolli ajal vastavalt KarS § 75 lg 2,
4 järgmised kohustused:
1) pöörduda vanglast vabanemisel 1 (ühe) kuu jooksul psühhiaatri poole ja läbida
narkootikumide sõltuvusvastane ravikuur, esitada kriminaalhooldajale sellekohane tõend;
2) mitte tarvitada alkoholi;
3) mitte omada või tarvitada narkootilisi või psühhotroopseid aineid;
4) asuda tööle või võtta end Töötukassas arvele 2 (kahe) nädala jooksul peale vanglast
vabanemist;
5) mitte suhelda talle teadaolevalt narkootikume tarvitavate isikutega ega ka
kriminaalkorras karistatud isikutega kriminaalhooldajalt eelnevalt luba saamata, v.a
lähisugulased;
6) alluma elektroonilisele valvele tähtajaga 6 (kuus) kuud alates elektroonilise valveseadme
paigaldamisest.

4. Svetlana Jermolajevale määratud katseaja ja käitumiskontrolli kulgemist arvestada
alates kohtumääruse jõustumisest.

5. Svetlana Jermolajeva vabastada määruse jõustumisel.

Määrus     saata   teadmiseks      Vanglale,    prokurörile,         Tallinna      Vangla      Harju
kriminaalhooldusosakonnale ja Svetlana Jermolajevale.


Edasikaebamise kord

Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused

Vangla esitas 08.12.2015. a Harju Maakohtule materjalid kinnipeetava Svetlana Jermolajeva
tingimisi enne tähtaega vangistusest vabastamiseks elektroonilise valve alla.

Harju Maakohtu 25.04.2014. a kohtuotsusega tunnistati Svetlana Jermolajeva süüdi KarS § 184
lg 2 p 1, 2 järgi ja karistati teda KarS § 65 lg 1, § 64 lg 1, KarS § 68 lg 1 alusel 3 aasta 5 kuu ja
13-päevase vangistusega.

Karistuse kandmise algus oli 25.03.2014. a ja lõpp on 07.09.2017. a.

Svetlana Jermolajeva kohta kinnipidamisasutuses koostatud iseloomustusest nähtub, et
kinnipeetav vangistuses töötab, läbib sotsiaalprogrammi „Sotsiaalsete oskuste treening“, läbis
sotsiaalprogrammi „Võida“. Kehtivaid distsiplinaarkaristusi on 4. Vabanemisjärgselt on
kindlustatud elukohaga ema juures, kindel töökoht puudub, isiku ema on nõus teda ka
vabanemisjärgselt toetama. Vangla toetab kinnipeetava tingimisi ennetähtaegset vabastamist
elektroonilise valve alla.
                                                3

Svetlana Jermolajeva kohta kriminaalhoolduses koostatud iseloomustusest nähtub, et
vabanemisjärgselt on ta kindlustatud elukohaga Tallinnas, kuid puudub kindel töökoht.
Kinnipeetaval on olemas toetav isik ema näol.

Svetlana Jermolajeva taotleb kohtult tingimisi ennetähtaegset vanglast vabastamist, on nõus
elektroonilise järelevalvega.

Abiprokurör Katrin Tron esitas kirjaliku seisukoha, mille kohaselt abiprokurör toetab Svetlana
Jermolajeva tingimisi ennetähtaegset vabanemist koos elektroonilise järelevalve kohaldamisega.
Leiab, et on otstarbekas allutada Svetlana Jermolajeva KarS § 75 sätestatud käitumiskontrollile
ning kriminaalhooldaja poolt taotletud lisakohustused on abiks kriminaalhoolduse läbiviimisel.
Riikliku süüdistust esindanud prokurör toetab Svetlana Jermolajeva tingimisi ennetähtaegset
vabastamist.

Kohus, tutvunud esitatud materjalide ja abiprokuröri kirjaliku seisukohaga ning ära kuulanud
kinnipeetava arvamuse, leiab, et Svetlana Jermolajeva võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
Svetlana Jermolajeva isikut iseloomustavad andmed – tema käitumist nii kuriteo
toimepanemisele eelnenud ajal, sellel ajal ning sellele järgnenud perioodil.

Kinnipeetavat on 9-korral kriminaalkorras karistatud, 3 karistust on kustunud, vanglas viibib 6.
korda, kannab karistust narkootiliste ainete käitlemise eest, varasemalt oli ta karistatud
varavastaste kuritegude eest. Kuriteo pani ta toime majandusliku kasusaamise eesmärgil ning
sõltuvusprobleemide rahuldamiseks.
Vangistuses Svetlana Jermolajeva töötab, läbib sotsiaalprogrammi „Sotsiaalsete oskuste
treening“, läbis sotsiaalprogrammi „Võida“. Kehtivaid distsiplinaarkaristusi on 4.
Vabanemisjärgselt on kindlustatud elukohaga ema juures, kindel töökoht puudub, isiku ema on
nõus teda ka vabanemisjärgselt toetama.
Vanglamaterjalide kohaselt on Svetlana Jermolajeva narkosõltlane, kes soovib loobuda
narkootikumide tarvitamisest, kuid vangistuses oldud aeg on kõige pikem periood talle viimasel
ajal ilma narkootikumideta. Vangistus osaleb ta AN-tugirühma töös ning ta on huvitatud
tugigrupi külastamisest ka vabaduses. Isik soovib loobuda narkootikumide tarvitamisest, kuid ei
oska olla piisavalt kindlameelne, et seda ellu viia. Kinnipeetav otseselt kuritegelikke hoiakuid ei
väljenda, kuid teda on korduvalt karistatud nii kriminaal- kui ka väärteokorras. S. Jermolajeval
on eesmärgid eluks reaalsed, kuid nende saavutamiseks puuduvad oskused.
Kohus usub, et süüdimõistetu on nüüdseks teinud karistusest vastavad järeldused ning oskab
edaspidises elus järgida seaduskuulelikkust. Vangla materjalide kohaselt on isik tunnistatud
ohtlikuks avalikkusele, ohustatud on rahvatervis. Uue kuriteo oht avaldub kõige tõenäolisemalt
juhul, kui isik ei suuda leida töökohta ning kui esineb majanduslikke raskusi ja ta jätkab
narkootiliste ainete tarvitamist. Riskihindamise tulemusel on tema suhtes uue kuriteo
toimepanemise tõenäosus järgmise 2 aasta jooksul 56 %. Prokurör ja vangla toetavad Svetlana
Jermolajeva tingimisi ennetähtaegselt vanglast vabastamist elektroonilise valve alla.
Kohus usub, et praeguseks vanglas viibitud aeg – ligi 2 aastat on pannud Svetlana Jermolajeva
mõistma, et toimepandud kuriteole järgnevad tema igapäevast elu ja heaolu oluliselt piiravad
tagajärjed ning ta on enda õigusvastasest käitumisest ka vajalikud järeldused teinud. Svetlana
Jermolajeval on vabaduses täidetud tingimused ennetähtaegseks vabanemiseks. Tal on olemas
                                               4
kindel elukoht Tallinnas, kuhu on võimalik paigutada ka elektrooniline järelevalve seade. Kohus
leiab, et kinnipeetavale võib anda võimaluse näidata, et ta on suuteline õiguskuulekalt käituma.
Kohus usub, et vastavat tuge saab kinnipeetav ka läbi kriminaalhoolduse, kuna
kriminaalhooldusseaduse § 1 lg 1 kohaselt valvatakse kriminaalhoolduse käigus
kriminaalhooldusaluse käitumise ja temale kohtu või prokuröri poolt pandud kohustuste täitmise
järele ning soodustatakse kriminaalhooldusaluse sotsiaalset kohanemist eesmärgiga mõjutada
teda hoiduma kuritegude toimepanemisest.
Kohtu hinnangul võimaldab Svetlana Jermolajeva tingimisi ennetähtaegne vabastamine ühes
elektroonilise valvega kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas Svetlana
Jermolajevale võimaluse tõestada, et ta on asunud paranemise teele ning on võimeline edaspidi
järgima seaduskuulekat eluviisi. Katseajal on võimalik hinnata kinnipeetava püüdlusi oma elu
korraldamisel, samuti kehtivate tavade ja reeglite järgimisel. Svetlana Jermolajeva on nõus
asuma narkootikumide sõltuvusravile.
Kriminaalhooldusega on nõustunud ka Svetlana Jermolajeva, saades aru selle vajalikkusest ja
kasulikkusest. Kõik need asjaolud aitavad kohtu hinnangul kaasa kinnipeetava edaspidisele
õiguskuulekale käitumisele ning ühiskonnas aktsepteeritavate hoiakute ja tõekspidamiste
omaksvõtmisel.




Tatjana Bogdanova
täitmiskohtunik
/allkirjastatud digitaalselt/
