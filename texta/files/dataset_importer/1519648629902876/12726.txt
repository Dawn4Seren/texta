                                                                                       2-16-6034




                                KOHTUOTSUS
                                 TAGASELJAOTSUS
                                 Eesti Vabariigi nimel

Kohtuasja number                2-16-6034
Otsuse tegemise aeg ja koht     14. juuni 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtuasi                        PLACET GROUP OÜ hagi A S (S) vastu võlgnevuse
                                nõudes
Kohtuistungi toimumise aeg      Kirjalik menetlus
Hagihind                        206,23 eurot
Menetlusosalised ja esindajad   Hageja:             PLACET GROUP OÜ (rk 11198910)
                                Hageja esindaja:    Riho Siil (lepinguline esindaja)
                                Kostja:             A S (ik XXX)

RESOLUTSIOON

   1. Rahuldada hagi tagaseljaotsusega.

   2. Välja mõista A S (S) PLACET GROUP OÜ kasuks 198 (ükssada üheksakümmend
      kaheksa) eurot 18 senti.

   3. Välja mõista A S PLACET GROUP OÜ kasuks viivis alates 16. aprillist 2016 kuni
      põhinõude täitmiseni (seisuga 13. juuni 2016 moodustab põhinõue 100 eurot)
      viivisemääras poolaasta kaupa Euroopa Keskpanga põhirefinantseerimis
      operatsioonidele kohaldatav viimane intressimäär enne iga aasta 1. jaanuari ja 1.
      juulit, millele lisandub 8 (kaheksa) protsenti aastas.

   4. Jätta menetluskulud A S kanda.

   5. Välja mõista A S PLACET GROUP OÜ kasuks menetluskulud kokku 175 (ükssada
      seitsekümmend viis) eurot.

   6. Kohtuotsuse täitmiseks võib A S tasuda otsuse resolutsiooni punktides 2, 3 ja 5
      märgitud summad ITM Inkasso arveldusarvele nr XXX, selgitusega „A S, ik XXX, ts.
      asja nr 2-16-6034“.

   7. Kohtuotsus kuulub täitmisele viivitamatult.


                                                                                              1(4)
                                                                                      2-16-6034

EDASIKAEBE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates. Kui tagaseljaotsus toimetati kostjale
kätte avalikult, teatavakstegemisega teadaandega väljaandes Ametlikud Teadaanded, siis võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kaja võib esitada, kui kostja poolt hagiavaldusele vastamata jätmine oli tingitud mõjuvatest
põhjustest. Kaja võib esitada sõltumata mõjuva põhjuse olemasolust, kui hagi toimetati kostjale
või tema esindajale kätte muul viisil kui isiklikult allkirja vastu üleandmisega. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.o. tsiviilkohtumenetluse
seadustiku (TsMS) § 394 nõuetele vastav kirjalik hagiavalduse vastus koos lisadega. Kajalt
tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

Hageja esitas hagi kostja vastu võlgnevuse nõudes. Hagiavalduse kohaselt sõlmisid hageja ja
kostja 15. juulil 2014 laenulepingu nr SR338016, mille alusel kostja laenas hagejalt 100 eurot.
Laenu tagastamise tähtajaks lepiti kokku 10. juuli 2015. Laen tuli tagastada 12 osamaksega:
põhiosa 100 eurot, intress 66 eurot ja lepingutasu 2 eurot, kokku 168 eurot. Krediidikulukuse määr
68,94 %. Kostja lepingujärgseid tagasimakseid ei ole teostanud. Kuna kostja ei olnud täitnud
laenulepinguga endale võetud kohustusi osamaksete tasumisel, pöördus hageja oma õiguse
kaitseks kohtusse.

Hagiavalduse esitamise ajaks on tasumata põhisumma suurus 100 eurot ja tasumata laenuintress 66
eurot. Hageja arvestab viivist tasumata põhinõudelt VÕS §-s 113 lg-s 1 ja §-s 94 sätestatud
määras, alates lepingu täitmise tähtpäevale järgnevast päevast, s.o alates 11.juulist 2015 kuni
hagiavalduse esitamiseni 15.aprillini 2016 summas 6,18 eurot.

Hageja palub mõista kostjalt välja hageja kasuks põhivõlg 100 eurot, tasumata laenuintress 66
eurot, lepingutasu 2 eurot, nõude menetlemisega tekkinud kahju 24 eurot, hagi esitamise seisuga
sissenõutavaks muutunud viivised 6,18 eurot ja viivist tasumata põhinõudelt kuni selle kohase
tasumiseni alates 16. aprillist 2016 VÕS §-s 113 lg-s 1 ja §-s 94 sätestatud määras ning mõista
kostjalt välja menetluskulud, mis on hageja poolt tasutud riigilõiv 75 eurot ja õigusabi kulud 100
eurot.

                                                                                              2(4)
                                                                                        2-16-6034


KOHTU PÕHJENDUSED

Kohus, tutvunud tsiviilasja materjalidega, leiab, et hagi tuleb rahuldada tagaseljaotsusega.

Kohus on saatnud hagimaterjalid kostjale koos kirjaliku vastuse esitamise kohustusega hiljemalt
14 päeva jooksul hagimaterjalide kättetoimetamisest. Kuna kostja tegelik asukoht oli teadmata,
toimetati kostjale hagimaterjalid kätte avalikult, väljaande Ametlikud Teadaanded kaudu /tl.50/.
Kohus hoiatas kostjat, et hagile vastuse esitamata jätmise korral võib kohus hagi rahuldada
tagaseljaotsusega. Kostja kohtule hagiavalduse vastust ei esitanud.

Tsiviilkohtumenetluse seadustiku (edaspidi TsMS) § 407 lg 1 teise lause kohaselt loeb kohus
hageja esitatud faktilised väited kostja poolt omaksvõetuks.

Võlaõigusseaduse (VÕS) § 101 lg 1 p 1 ja p 6, VÕS § 108 lg 1, VÕS § 113 lg 1 ja VÕS § 115 lg 1
alusel rahuldab kohus hagi tagaseljaotsusega ja mõistab kostjalt hageja kasuks välja
põhivõlgnevuse 100 eurot, intressid 66 eurot, lepingutasu 2 eurot, nõude menetlemisega tekkinud
kahju 24 eurot ja sissenõutavaks muutunud viivise 6,18 eurot, kokku 198,18 eurot ning viivised
alates 16. aprillist 2016 kuni põhinõude summas 100 euro täitmiseni VÕS § 113 lg 1 teises lauses
sätestatud määras.

Menetluskulud

Lähtuvalt TsMS § 162 lg 1 ja lg 2 jätab kohus kõik menetluskulud täies ulatuses kostja kanda ning
kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.
Vastavalt TsMS § 175 lg 1 mõistab kohus kulud välja põhjendatud ja vajalikus ulatuses.

Hageja esitas kohtule taotluse menetluskulude, riigilõivu summas 75 eurot ja õigusabikulude
summas 100 eurot, kokku 175 eurot väljamõistmiseks.

Kohus leiab, et hageja menetluskulud 75 euro riigilõivu osas on hagiavalduse esitamise ajal
kehtinud riigilõivuseaduse (RLS) § 59 lg 1 ja RLS lisa 1 alusel põhjendatud ja vajalik täies
ulatuses.

Hageja nimetab esindajaga seotud õigusabi kuludeks 100 eurot (ilma käibemaksuta) hagi
dokumentide analüüsi, komplekteerimise ning hagi avalduse koostamise ja kohtusse esitamise
eest. Hageja lepingulise esindaja tunnitasu on 50 eurot. Hageja esindaja on kuulunud hagi
dokumentide analüüsiks, komplekteerimiseks ning hagi avalduse koostamiseks ja kohtusse
esitamiseks kokku 2 töötundi.

Kohus leiab, et arvestades hagiavalduse ja asja keerukust üldiselt, on põhjendatud esindaja
tunnitasu 50 eurot ning hageja esindaja kulud kokku summas 100 eurot on vajalikud ja
põhjendatud.

Kohus mõistab kostjalt hageja kasuks välja menetluskulude katteks 175 (75+100) eurot.

Kohtuotsuse täitmise viis ja kord

Kooskõlas TsMS § 445 lg 1 määrab kohus hageja taotlusel kindlaks kohtuotsuse täitmise viis ja
korra ning kohustab kostjat maksma kohtuotsusega välja mõistetud summad hageja poolt märgitud
arvelduskontole.


                                                                                               3(4)
                                                                                2-16-6034


Viivitamatu täitmine

Vastavalt TsMS § 468 lg 1 p 2 kuulub tagaseljaotsus täitmisele viivitamatult.

/allkirjastatud digitaalselt/

Aarne Lõhmus
Kohtunik




                                                                                       4(4)
