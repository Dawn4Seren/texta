                      KOHTUMÄÄRUS

Kohus                             Tartu Ringkonnakohus

Kohtukoosseis                     Üllar Roostoja, Kai Kullerkupp, Andra Pärsimägi

Määruse tegemise aeg ja koht      25. mai 2016. a Tartu

Tsiviilasja number                2-16-2846

Tsiviilasi                        AS Võhma ELKO nõue P.I. vastu kommunaalvõlgnevuse
                                  saamiseks
Vaidlustatud kohtulahend          Tartu Maakohtu 7. märtsi 2016. a määrus


Kaebuse esitaja ja kaebuse liik   AS Võhma ELKO määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitaja (hageja): AS Võhma Elko (registrikood
                                  10274767), juhatuse liige Kuldar Kipper
esindajad

RESOLUTSIOON                      1. Tühistada Tartu Maakohtu 7. märtsi 2016 määrus ja saata
                                   asi menetlusse võtmise otsustamiseks maakohtule.

                                  2. Määruskaebus rahuldada.
 Edasikaebamise kord
 Menetlusosalisel on õigus esitada määruskaebus Riigikohtule 15 päeva jooksul alates
 käesoleva määruse kättetoimetamisest.
 Hagimenetluses Riigikohtus võib menetlusosaline menetlustoiminguid teha ning avaldusi ja
 taotlusi esitada üksnes vandeadvokaadi vahendusel, kui seaduses ei ole sätestatud teisiti.
 Juhul, kui menetlusosaline taotleb menetlusabi, peab ta esitama tähtaja kestel määruskaebuse.
 Kaebuse põhjendamiseks või riigilõivu tasumiseks või kaebuses esineva sellise puuduse
 kõrvaldamiseks, mis on seotud menetlusabi taotlemisega, annab kohus mõistliku tähtaja pärast
 menetlusabi taotluse lahendamist, kui nimetatud taotlus ei ole esitatud põhjendamatult või
 tähtaja pikendamise eesmärgil.

ASJAOLUD
1. AS Võhma ELKO esitas 03.03.2015 hagiavalduse P.I. vastu Kalevi X-X, Võhma asuva
korteriomandi kommunaalmaksete võlgnevuse väljamõistmiseks summas 2186,33 eurot.
Kinnistusraamatu andmetel on korteriomandi omanik M.I.. M.I. suri XX.XX.XXXX.
17.12.2015 väljastatud pärimistunnistuse järgi on M.I. pärijateks ½ mõttelises osas V.I. ja ½
mõttelises osas P.I.. V.I. suri XX.XX.XXXX ja pärimistunnistuse järgi on tema pärijaks P.I..

MAAKOHTU LAHEND
2. Maakohus leidis, et hagiavalduse menetluse võtmisest tuleb keelduda TsMS § 371 lg 2 p 2
alusel, kuna hagiga ei ole hageja taotletavat eesmärki võimalik saavutada.

Hagiavaldus on esitatud eeldusel, et kostja on korteriomanik. Kohus on seisukohal, et kostja ei
ole veel korteriomanik, kuna kinnisasja omandi saamise eelduseks on asjaõigusseaduse § 641
kohaselt kanne kinnistusraamatusse. Vastavat kannet kostja kohta tehtud pole, mistõttu ei ole
kostja õiguslikus mõttes korteriomanik. Kuivõrd kostja ei ole korteriomanik, ei saa ka hageja
hagi tema suhtes rahuldada ning hageja taotletavat eesmärki pole võimalik saavutada.

Kostja vastu hagi esitamiseks peab ta olema kantud omanikuna kinnistusraamatusse. Seega
peab kostja esitama avalduse kinnistusraamatusse kinnistusraamatu kande muutmiseks. Kohus
selgitab, et kui kostja avaldust ei esita, on vastavalt asjaõigusseaduse §-le 65 hagejal kui isikul,
kelle õigusi on kinnistusraamatu ebaõige kandega rikutud, õigus esitada pärijate vastu
kinnistusraamatu kande parandamise nõue ning hageda nende nõusolekuid kinnistusraamatu
kande parandamiseks.

MÄÄRUSKAEBUSE ESITAJA TAOTLUS JA PÕHJENDUSED
3. Hageja esitas maakohtu määrusele määruskaebuse, millega palub kohustada maakohut võtta
hageja hagiavaldus menetlusse.

Määruskaebuses esitatud väidete kohaselt:
  1) on kohus on ekslikult asunud seisukohale, et kostja ei ole veel korteri omanik. Vastavalt
      pärimisseaduse § 4 lg 1 läheb pärand pärijale üle pärandi avanemisel ja pärandi
      avanemise aeg on vastavalt pärimisseaduse § 3 lg 2 pärandaja surma päev. Vastavalt
      pärimisseaduse § 2 on pärand pärandaja vara;
  2) vaatamata sellele, et kinnistusraamatusse ei ole vastavaid kande muudatusi tehtud,
      muutus alates V.I. surma päevast nimetatud korteriomand tervikuna P.I.`i varaks.
      Tegemist on kinnistusraamatuvälise omandi üleminekuga ning kinnistusraamatus on




                                                 2
       omaniku kanne muutunud ebaõigeks asjaõiguse kinnistusraamatuvälise ülemineku
       tõttu;
    3) P.I. ei ole esitanud kinnistusosakonnale avaldust tema kandmiseks kinnistusraamatusse
       korteriomandi omanikuna, kuid see asjaolu ei saa olla takistuseks võlausaldajale, kellel
       on korteriomandiga seoses nõue tasumata kommunaalteenuste eest, oma nõude
       esitamiseks;
    4) on hageja seisukohal, et kuna antud juhul on toimunud kinnistusraamatuväline omandi
       üleminek ja korteriomandi omanik on teada (selleks on P.I.), ei ole otstarbekas tegeleda
       sellega, et kohustada pärijat trahvi ähvardusel esitama kinnistusraamatu kande
       parandamiseks kinnistamisavaldust, kuivõrd see menetlus võtab täiendavalt aega ja
       hageja kui võlausaldaja nõue igapäevaselt suureneb.

RINGKONNAKOHTU SEISUKOHT
5. Ringkonnakohus leiab, et TsMS § 659 ja § 657 lg 1 p 3 alusel tuleb Tartu Maakohtu 7. märtsi
2016 määrus tühistada ja asi saata menetlusse võtmise otsustamiseks maakohtule.
Määruskaebus tuleb rahuldada.
6. Ringkonnakohus leiab, et antud juhul ei välista hagi menetlemist asjaolu, et kostja ei ole
omanikuna kinnistusraamatusse kantud. AÕS § 68 lg 3 järgi tekib omand ainult seaduses
sätestatud juhtudel. Antud juhul tekkis kostjal omand seadusjärgselt pärija poolt pärandaja vara
omandamisel ehk universaalõigusjärgluse alusel. Õige on määruskaebuse esitaja väide, et
tegemist on asjaõiguse kinnistusraamatuvälise üleminekuga, st kinnistusraamatukanne ei oma
hagi esitamise seisukohalt iseseisvat tähendust.
Pärimisjärglus on kostja osas tõendatud pärimistunnistusega.


/digitaalselt allkirjastatud/      /digitaalselt allkirjastatud/     /digitaalselt allkirjastatud/
      Üllar Roostoja                     Kai Kullerkupp                    Andra Pärsimägi




                                                3
