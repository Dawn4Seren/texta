                                                                              2-16-100007




                               KOHTUMÄÄRUS

Kohtuasja number                2-16-100007
Määruse tegemise aeg ja koht    04 mai 2016, Jõhvi
Kohus                           Viru Maakohus

Kohtunik                        Olev Mihkelson

Kohtujurist                     Airika Pilv

Kohtuasi                        Korteriühistu Olevi 25 hagi V. T. vastu võlgnevuse nõudes
Menetlustoiming                 Hagiavalduse menetlusse võtmisest keeldumine

Menetlusosalised   ja   nende Hageja:                Korteriühistu Olevi 25 (RK 80266054,
esindajad                                            asukoht: Vahtra 16-9 Kohtla-Järve)

                                Hageja               Riina Ivanova (lepinguline esindaja, e-
                                esindaja:            post: riinaivanova@hot.ee )

                                Kostja:              V. T. (IK xxx, elukoht: xxx)

RESOLUTSIOON

1. Keelduda Korteriühistu Olevi 25 hagi menetlusse võtmisest.
2. Saata kohtumäärus hageja esindajale teadmiseks.

Edasikaebamise kord

Määruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättesaamise päevale järgnevast päevast arvates. Kohtumääruse
peale määruskaebuse esitamisel tasutakse riigilõivu 50 eurot.

ASJAOLUD

Korteriühistu Olevi 25 esitas 02.01.2016.a Pärnu Maakohtule maksekäsu kiirmenetluse avalduse
V. T. vastu 683,10 euro nõudes. Kohus tegi 18.01.2016 makseettepaneku. Võlgnik V. T. esitas
16.02.2016 nõudele vastuväite kogu nõude vastu. Pärnu Maakohtu 09.03.2016 kohtumäärusega
anti maksekäsu kiirmenetluses olev nõue üle hagimenetlusse Viru Maakohtule vastavalt TsMS §
486 lg 1 p 1.
Viru Maakohtu 15.03.2016 kohtumäärusega andis kohus avaldaja esindajale 14-päevase
tähtaja puuduste kõrvaldamiseks, s.o, nõude esitamiseks ja põhjendamiseks hagiavaldusele
ettenähtud vormis, lisades hagiavaldusele dokumentaalsed tõendid vastavalt menetlusosaliste
arvule, märkides ära kostja tegeliku elu- ja/või asukoha andmed, esitamiseks lepingulise
                                                                                        1(2)
esindaja volikirja koos haridust tõendava dokumendiga; ning vajadusel täiendava riigilõivu
(vastavalt hagihinnale) tasumiseks ja maksekorralduse esitamiseks.

Kohtumääruse ärakirja sai avaldaja esindaja kätte 15.04.2016 isiklikult, kuid avaldaja ei täitnud
kohtu nõuet.

KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 487 lg 1 kohaselt, asja hagimenetluse korras menetlev kohus kohustab avaldajat
viivitamata esitama oma nõude ja põhjendama seda hagiavaldusele ettenähtud vormis 14
päeva jooksul, kui maksekäsu kiirmenetluse avaldus ei vasta hagiavalduse nõuetele.

TsMS § 487 lg 3 alusel, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 147 lg 5 alusel, maksekäsu kiirmenetluse hagimenetluseks ülemineku korral tasutakse
hagilt täiendav riigilõiv ulatuses, mis ei ole kaetud maksekäsu kiirmenetluse avalduse
esitamiselt tasutud riigilõivuga. Maksekäsu kiirmenetluse hagimenetluseks ülemineku avalduse
esitamisel ei võeta asja hagimenetlusse enne hagilt riigilõivu tasumist.

Avaldaja ei ole Viru Maakohtu 15.03.2016 kohtumääruses nimetatud puuduseid kõrvaldanud,
seega ei saa kohus hagi menetlusse võtta.

Eelpooltoodu alusel ja juhindudes TsMS § 463 lg 1, § 465, § 487 lg 1, 3, § 661 lg 2 keeldub
kohus hagi menetlusse võtmast.



/allkirjastatud digitaalselt/

Olev Mihkelson
Kohtunik




                                                                                           2(2)
