                        KOHTUMÄÄRUS
Kohus                            Harju Maakohus Kentmanni kohtumaja

Kohtunik                         Karin Sonntak

Määruse tegemise aeg ja koht     01. märts 2016.a, Tallinn

Tsiviilasja number               2-14-62631

Tsiviilasi                       Xxxx pankrotiavaldus
Menetlustoiming                  Pankrotimenetluse lõpetamine

Menetlusosalised                 Võlgnik: Xxxx(isikukood xxxx, elukoht XXX, e-post
                                 XXXX);
                                 Võlgniku lepinguline esindaja: vandeadvokaat Kaimo
                                 Räppo (e-post: menetlus@rappo.ee);
                                 Pankrotihaldur: Svetlana Pilden (asukoht Business Law
                                 Firm OÜ, Liivalaia 21-17, 10118 Tallinn, e-post:
                                 svetlana.pilden@haldur.just.ee).

Menetlustoimingu tegemise viis   Kirjalik menetlus

Resolutsioon
 1. Kinnitada Xxxx (isikukood xxxx) pankrotimenetluses lõpparuanne ja lõpetada
    Xxxx pankrotimenetlus.
 2. Tunnustatud nõuded, mille osas võlausaldajatel on raha saamata:
        Jrk.                                         Järk       Rahuldamata nõue
                    Võlausaldaja nimi
         nr.                                                        eurodes
         1. Swedbank Liising AS                       II                     2 618,77
         2. Danske Bank A/S Eesti filiaal             II                    65 752,57
         3. EV Maksu- ja Tolliameti kaudu             II                       400,17
 3. Vabastada Svetlana Pilden Xxxx pankrotimenetluses pankrotihalduri kohustustest.
 4. Määrata Xxxx pankrotihaldur Svetlana Pildenile halduri tasuks 720 (seitsesada
    kakskümmend) eurot, millele lisandub käibemaks summas 144 eurot
    väljamaksmisega Business Law Firm OÜ-le.
 5. Määrata Julianna Jungile pankrotihalduri tasu hüvitamiseks menetlusabi, mida ei
    mõisteta riigi tuludesse välja, summas 397 eurot (sealhulgas seaduses ettenähtud
    maksud, välja arvatud käibemaks).
 6. Hüvitada riigi vahenditest pankrotihalduri tasu summas 397 (kolmsada
    üheksakümmend seitse) eurot (lisandub käibemaks) Svetlana Pildenile. Väljamakse
     teostada Business Law Firm OÜ arvelduskontole nr EE481010220061434016 AS-s
     SEB Pank.
  7. Kinnitada pankrotimenetluse kulud summas 230 (kakssada kolmkümmend) eurot
     ja 40 senti (sh käibemaks).
  8. Algatada Xxxx(isikukood xxxx) kohustustest vabastamise menetlus ja kohustada
     võlgnikku ennast täitma usaldusisiku kohustusi.
Avaldada teade pankrotimenetluse lõpetamise kohta väljaandes Ametlikud Teadaanded
ja saata Rahandusministeeriumile.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul kohtumääruse kättetoimetamisest.

Taotlus ja selle põhjendused
15.12.2014.a. esitas Xxxx pankrotiavalduse. Harju Maakohtu 02.06.2015.a määrusega kuulutati
välja Xxxx pankrot. Pankrotihalduriks nimetas kohus Svetlana Pildeni.
11.02.2016.a. esitas pankrotihaldur kohtule kinnitamiseks lõpparuande Xxxx
pankrotimenetluses. Teade lõpparuandega tutvumise kohta avaldati väljaandes Ametlikud
Teadaanded 11.02.2016.a. Vastuväiteid lõpparuandele esitatud ei ole.

Haldur palub kohtul kinnitada Xxxx pankrotimenetluses esitatud lõpparuanne, lõpetada
pankrotimenetlus, vabastada haldur, kinnitada halduri kulutused 192 eurot (lisandub km),
määrata halduri tasuks 720 eurot (lisandub km), millest menetlusabina palub hüvitada 397 eurot
(lisandub km) ja otsustada võlgniku kohustustest vabastamise menetluse algatamine.
Pankrotihaldur on kohtule esitanud alljärgneva lõpparuande:
1. Andmed pankrotivara ja selle müügist saadud raha kohta: pankrotivara puudub.

2. Andmed PankrS § 146 nimetatud väljamaksete kohta:
Vara välistamise ja tagasivõitmise tagajärgedest tulenevad nõuded puuduvad.

Võlgnikule ja tema ülalpeetavatele ei ole makstud pankrotivarast elatist.

Pankrotimenetluse kulud (PankrS § 150) ja massikohustused (PankrS § 148) on järgmised:
   1. Harju Maakohtu 02.06.2015.a määrusega määrati ajutise halduri tasu 480 eurot, millele
       lisandus käibemaks 96 eurot ning ajutise halduri kulutuste hüvitis 39,60 eurot
       pankrotivara arvelt. Pankrotivara puudumise tõttu hüvitati tasust 397 eurot (lisandub
       käibemaks) riigi vahenditest.
   2. Halduri bürookulud – 6 x 32 = 192 eurot, millele lisandub käibemaks.

Koos lõpparuandega esitas haldur taotluse tasu 720 eurot, millele lisandub käibemaks 144 eurot,
määramiseks, paludes 397 eurot (lisandub km) hüvitada menetlusabina riigi vahenditest.

3. Andmed jaotise alusel teostatud väljamaksete kohta ja iga võlausaldaja tunnustatud nõude
osa, mille ulatuses võlausaldaja ei ole raha saanud:
  Jrk.                                       Tunnustatud    Rahuldatud nõue     Rahuldamata
                Võlausaldaja nimi
   nr.                                      nõue eurodes        eurodes         nõue eurodes
   1.    Swedbank Liising AS                     2 618,77                   0       2 618,77
   2.    Danske Bank A/S Eesti filiaal          65 752,57                   0      65 752,57
   3.    Maksu- ja Tolliamet                       400,17                   0         400,17


                                                                                             2
4. Andmed pandieseme müügist saadu kohta:
Pandiese puudub.

5. Andmed müümata pankrotivara ja võlgnikul teistelt isikutelt saada oleva vara kohta:
Müümata pankrotivara ning teistelt isikutelt saada olev vara puudub.

6. Andmed halduri tegevuse kohta pankrotivara valitsemisel:
Antud pankrotimenetluses puudus müüdav vara. Pankrotihaldur viis läbi kõik pankrotiseaduses
sätestatud vajalikud toimingud, sh korraldas võlausaldajate üldkoosolekuid, analüüsis esitatud
nõudeavaldusi, koostas aruandeid.

7. Andmed pankrotimenetluses esitatud hagide läbivaatamise kohta ja hagide kohta, mida
haldur kavatseb esitada: haldur ei ole hagisid esitanud ega kavatse neid ka esitada.

8. Kohtukulud ning ajutise halduri ja halduri tehtud vajalikud kulutused:
Kohtukulud, ajutise halduri ja halduri tehtud vajalikud kulutused on kajastatud lõpparuande
punktis 2 „Andmed PankrS § 146 nimetatud väljamaksete kohta“.

9. Maksejõuetuse tekkimise põhjused:
Pankrotihaldur ei ole tuvastanud, et võlgniku maksejõuetuse oleks põhjustanud kuriteo
tunnustega tegu või raske juhtimisviga. Seetõttu asub haldur seisukohale, et võlgniku
maksejõuetuse põhjustas maksevõime ülehindamine (muu asjaolu PankrS § 163 lg 5 mõttes).

Kohtumääruse põhjendused
Pankrotiseaduse (PankrS) § 163 lg 3 kohaselt otsustab kohus lõpparuande kinnitamise ja
pankrotimenetluse lõpetamise kümne päeva jooksul pärast vastuväidete esitamise tähtaja
möödumist, tehes selle kohta määruse.

Lõpparuandele vastuväiteid esitatud ei ole. Kohtule esitatud lõpparuandest ei nähtu, et
pankrotimenetluses oleks rikutud võlgniku või võlausaldajate õigusi, mis PankrS § 163 lg 6
kohaselt oleks aluseks lõpparuande kinnitamata jätmisele. Kohus leiab, et lõpparuanne vastab
PankrS § 162 lg-te 2 ning 3 nõuetele ja kuulub kinnitamisele. Xxxx maksejõuetuse põhjuseks ei
ole kuriteo tunnustega tegu või raske juhtimisviga. Võlgniku maksejõuetuse tekkimise
põhjuseks tuleb seega lugeda muud asjaolu PankrS § 163 lg 5 tähenduses.

Halduri aruande kohaselt ei ole võlgnik võlausaldajate nõuetele vastuväiteid esitanud. Seega on
käesolev kohtumäärus PankrS § 168 kohaselt Xxxx pankrotimenetluses rahuldamata jäänud
nõude osas täitedokumendiks.

PankrS § 65 kohaselt on halduril õigus saada tasu oma ülesannete täitmise eest. PankrS § 150
lg 4 järgi pankrotimenetluse raugemise korral otsustab kohus pankrotimenetluse kulude
jagamise asjaolude kohaselt. PankrS § 65 lg 11 kohaselt kui kohus on kuulutanud pankroti välja
PankrS § 171 lg 1¹ alusel ja võlgnikul ei ole piisavalt vara pankrotimenetluse kulude katteks,
määrab kohus halduri tasu PankrS § 23 lg 1-3 alusel. Halduri tasu ja kulutuste hüvitamiseks võib
kohus määrata menetlusabi andmise. Menetlusabi taotluse võib esitada haldur.

Pankrotihaldur on pankrotimenetluse käigus pärast pankroti väljakuulutamist teinud tööd 9 h.
Pankrotimenetluse jooksul on haldur ettevalmistanud ja läbi viinud võlausaldajate
üldkoosolekuid, koostanud protokollid, kontrollinud nõudeid, suhelnud võlgnikuga ja
võlausaldajatega, külastanud pangakontoreid, koostanud jaotusettepaneku ja lõpparuande.


                                                                                              3
Haldur palub määrata halduri tasuks 720 eurot (1 tund on 80 eurot), millele lisandub käibemaks
144 eurot. Halduri tasu summas 397 eurot (lisandub km) palub haldur hüvitada riigi vahenditest.

PankrS § 66 lg 1 kohaselt on halduril lisaks tasule õigus nõuda oma kohustuste täitmiseks tehtud
vajalike kulutuste hüvitamist. Haldur palub kinnitada tehtud vajalikud kulutused summas 192
eurot (lisandub km). Kohus leiab, et viidatud kulud on vajalikud ja põhjendatud ning need tuleb
kinnitada.

Kuivõrd võlgnikul ei ole vara pankrotimenetluse kulude katmiseks ja Xxxx pankrot on välja
kuulutatud PankrS § 171 lõike 11 alusel, siis määrab kohus võlgnikule PankrS § 65 lg 11 ja
TsMS § 183 lg 2 alusel halduri tasu hüvitamiseks menetlusabi, mida ei mõisteta riigi tuludesse
välja, summas 397 eurot (lisandub käibemaks).

PankrS § 169 kohaselt füüsilisest isikust võlgnik võidakse vabastada pankrotimenetluses
täitmata jäänud kohustustest. Xxxxon 15.12.2014.a. esitanud avalduse pankrotimenetluses
täitmata jäävatest kohustustest vabastamise menetluse algatamiseks. Vastavalt PankrS §-le 171
lg 1 otsustab kohus võlgniku kohustustest vabastamise menetluse algatamise PankrS § 158 lg 4
sätestatud juhul või lõpparuande kinnitamisega.

Võlausaldajate 10.02.2016.a üldkoosolekule ei ilmunud ühtegi võlausaldajat. Võlgnik on
edastanud kohtule nõusoleku täita ise usaldusisiku kohustusi. Haldur ei ole tuvastanud
asjaolusid, mis võiks PankrS §-st 171 lõikest 2 punktist 5 olla aluseks kohustustest vabastamise
menetluse algatamata jätmiseks. Pankrotimenetluse kestel on võlgnik olnud haldurile
kättesaadav ning võtnud menetlusest aktiivselt osa. Kohus leiab, et võlgniku avaldus kuulub
rahuldamisele ning kohus algatab võlgniku kohustustest vabastamise menetluse ja kohustab
võlgnikku ennast täitma usaldusisiku kohustusi.

PankrS §-s 172 lg 2, 3, 4 ja 5 kohaselt peab usaldusisik võlgnikult saadud maksed hoidma oma
varast eraldi ja need vastavalt jaotusettepanekus ettenähtud jaotistele üks kord aastas
võlausaldajatele välja maksma. Võlausaldaja põhjendatud taotlusel võib kohus usaldusisikule
anda õiguse kontrollida, kas võlgnik täidab oma kohustusi. Võlgniku kohustustest vabastamise
menetluse lõpuks esitab usaldusisik kohtule aruande. Menetluse lõpetamisel vabastab kohus
usaldusisiku. Mõjuval põhjusel võib kohus omal algatusel, võlausaldaja või usaldusisiku
taotlusel vabastada usaldusisiku ja asendada ta teise usaldusisikuga enne võlgniku kohustustest
vabastamise menetluse lõpetamist. Vabastatud usaldusisik esitab kohtule aruande.

PankrS § 175 lg 1 järgi pärast viie aasta möödumist võlgniku kohustustest vabastamise
menetluse algatamisest otsustab kohus võlgniku taotlusel tema pankrotimenetluses täitmata
jäänud kohustustest vabastamise. PanksS § 175 lg 11 kohaselt kohus võib oma kohustusi
nõuetekohaselt täitnud võlgniku asjaolusid arvestades vabastada pankrotimenetluses täitmata
jäänud kohustustest ka enne viie aasta möödumist menetluse algatamisest, kuid mitte enne
kolme aasta möödumist menetluse algatamisest. Eeltoodust tulenevalt on usaldusisik kohustatud
järgneva kolme aasta jooksul esitama kohtule aruandlust võlausaldajatele teostatud
väljamaksete kohta. Pankrs § 173 lg 1 alusel on võlgnik kohustatud tegelema mõistlikult
tulutoova tegevusega.

/allkirjastatud digitaalselt/
Karin Sonntak
Kohtunik




                                                                                              4
