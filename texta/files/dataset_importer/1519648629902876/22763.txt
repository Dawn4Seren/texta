                                                                  Tsiviilasi 2-15-4973




                          KOHTUOTSUS
                                  Eesti Vabariigi nimel

 Kohus                          Tartu Maakohus
 Kohtukoosseis                  Kohtunik Lea Aavastik

 Otsuse tegemise aeg ja koht 25. veebruar 2016, Tartu Kohtumaja, Kalevi 1

 Tsiviilasi                     Eesti Inkasso OÜ hagi Marko Aer vastu võla nõudes
 Tsiviilasja hind               2641,76 eurot
 Menetlusosalised ja nende      Hageja Eesti Inkasso OÜ, rk 12438291, asukoht Teguri 37b, Tartu;
 esindajad                      lepinguline esindaja Olesja Polehhina, Corporate.ee OÜ, e-post
                                menetlus@eestiinkasso.ee;
                                Kostja Marko Aer, ik XXXX, elukoht XXXX; lepinguline esindaja
                                Annika Kiisk, e-post annika@aspekt.ee.
 Menetlus                       kirjalik

 RESOLUTSIOON
 1. Hagi rahuldada osaliselt.
 2. Välja mõista Marko Aerilt (Aer) Eesti Inkasso OÜ kasuks põhivõlg 1397,29 eurot.
 3. Tunnistada kohtuotsus punkti 2 ulatuses tagatiseta viivitamata täidetavaks.
 4. Välja mõista Marko Aerilt Eesti Inkasso OÜ kasuks kõrvalnõuetena intress 195,09 eurot
 ja viivis 65,82 eurot, kokku 260,91 eurot.
 5. Välja mõista Marko Aerilt Eesti Inkasso OÜ kasuks alates 25.03.2015 kuni põhivõla
 täieliku tasumiseni viivis põhivõla (1397,29 eurot) jäägilt VÕS § 113 lg 1 teises lauses
 sätestatud määras, kuid kõrvalnõudeid kokku mitte üle põhivõla summa.
 6. Jätta rahuldamata Eesti Inkasso OÜ hagi Marko Aer vastu viivise väljamõistmiseks
 319,26 euro ulatuses.
 7. Menetluskulud jätta 83,86 % ulatuses Marko Aeri kanda ja 16,14 % ulatuses Eesti
 Inkasso OÜ kanda.
 8. Määrata Eesti Inkasso OÜ menetluskulude suuruseks 395 eurot.
 9. Mõista välja Marko Aerilt Eesti Inkasso OÜ kasuks 331,25 eurot menetluskulude katteks.

Edasikaebamise kord
Käesolevas lihtmenetluse asjas esitatud apellatsioonkaebus võetakse Tartu Ringkonnakohtu
menetlusse üksnes juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.
Kohtuotsusele on pooltel õigus esitada apellatsioonkaebus Tartu Ringkonnakohtule 30 päeva jooksul
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui apellant ei taotle apellatsioonkaebuse läbivaatamist kohtuistungil.
Juhul, kui menetlusosaline taotleb menetlusabi, peab ta esitama tähtaja kestel apellatsioonkaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi taotluse lahendamist, kui nimetatud taotlus ei ole esitatud põhjendamatult või tähtaja
pikendamise eesmärgil.

Asjaolud, hageja nõue ja kostja vastuväited
Tartu Maakohtusse on esitatud Eesti Inkasso OÜ hagi Marko Aer vastu võla ja
kõrvalnõuete väljamõistmiseks. Hagiavalduse kohaselt sõlmisid SNEL Grupp OÜ ja
kostja Marko Aer interneti vahendusel 10.02.2014 laenulepingu, mille alusel sai kostja
laenu summas 1500 eurot. Raha kanti kostja arveldusarvele lepingu sõlmimise päeval.
Kostja kohustus laenu tagastama ning tasuma intressi summas 1020,57 eurot laenulepingu
lisaks oleva maksegraafiku alusel 28 osamaksega. Kostja tasus esimese kolme osamakse
katteks kokku 280 eurot. Nende maksete arvelt sai tasutud põhivõlg 102,71 euro ulatuses,
intress 176,35 euro ulatuses ning viivis osamaksete tasumisega hilinemise eest 0,94 eurot.
Viivisemäär on lepingu alusel 0,13% põhivõlalt päevas. Pärast kolmanda osamakse
tasumist kostja rohkem makseid ei teinud. Tulenevalt kostja tegevusetusest ütles SNEL
Grupp OÜ 27.08.2014 laenulepingu üles ning loovutas 02.09.2014 võlanõude kostja vastu
hagejale. Hageja nõuab kostjalt tasumata laenusummat 1397,29 eurot, sissenõutavaks
muutunud intressi 195,09 eurot ning sissenõutavaks muutunud viivist põhivõlalt
hagiavalduse esitamise seisuga 385,08 eurot, kokku 1977,46 eurot.
Oma vastuses hagile tunnistab kostja enda vastu esitatud nõuet summas 1397,29 eurot.
Kostja vaidleb vastu viivise- ja intressinõuetele summas 580,17 eurot. Hageja on laenu
väljastamisel rikkunud vastutustundliku laenamise põhimõtet. Sellest tulenevalt on
kostjale tekkinud kahju ning kahju hüvitamise nõude saab kostja tasaarvestada hageja
krediidi tasumise nõudega. Põhjendatud on hageja nõue põhivõlgnevuse osas, muus osas
palub kostja jätta hageja nõuded rahuldamata. Alternatiivselt, kui kohus leiab, et hageja
on järginud vastutustundliku laenamise põhimõtet, palub kostja viivist vähendada ning
mitte mõista välja kõrvalnõudeid põhinõuet ületavas summas.
Kostja tegi hagejale kompromissettepaneku, mille alusel tunnistaks kostja põhinõuet
1397,29 eurot ning tasuks selle hagejale osamaksetena 20 eurot kuus. Hageja jaoks
polnud selline kompromiss vastuvõetav ning ta tegi omakorda kompromissettepaneku,
mille alusel kostja tunnistaks võlgnevust 2114,96 eurot ning kohustuks tasuma seda
osamaksetena 85 eurot kuus. Kostja selle ettepanekuga ei nõustunud, kuna ta ei oleks
võimeline igakuiselt seda summat tasuma. Kohtule teadaolevalt ei ole pooled
kompromissi sõlminud. Kirjalikus menetluses antud tähtajaks, so 10. veebruariks 2016 ei
ole kohtule kummaltki poolelt ühtegi täiendavat seisukohta või taotlust laekunud.

Kohtu seisukoht ja põhjendused
Poolte vahel ei ole vaidlust asjaoludes, et kostja ja SNEL Grupp OÜ vahel on 10.02.2014
sõlmitud laenuleping nr 20140210032, mille alusel võlgneb kostja hagejale laenusumma
tagastamata osa 1397,29 eurot.




                                             2
Vastavalt Tsiviilkohtumenetluse seadustiku (TsMS) §-le 440 lg 1 kui kostja võtab
kohtuistungil või kohtule esitatud avalduses hageja nõude õigeks, rahuldab kohus hagi.
Kuna kostja tunnistab hageja poolt esitatud põhinõuet ja ei vaidle sellele vastu, siis ei võta
kohus seisukohta kostja poolt omaksvõetud nõude põhjendatuse üle ja rahuldab selles
osas hageja nõude täies ulatuses.
Arvestades eeltoodut, mõistab kohus kostjalt hageja kasuks välja põhivõlgnevuse summas
1397,29 eurot.
Hageja nõuab kostjalt laenulepingust tulenevalt enne laenulepingu ülesütlemist
sissenõutavaks muutunud intressi 195,09 eurot. Kostja intressinõuet ei tunnista, kuid pole
esitanud ka sisulisi vastuväiteid ega nõuet ümberlükkavaid tõendeid. VÕS § 397 lg 1
kohaselt tuleb majandus- või kutsetegevuses antud laenult maksta intressi, muu
laenulepingu korral tuleb intressi maksta üksnes juhul, kui see on kokku lepitud. VÕS 76
lg 1 kohaselt tuleb kohustus täita vastavalt lepingule. Kohus mõistab kostjalt välja
sissenõutavaks muutunud intressi 195,09 eurot.
Hageja nõuab kostjalt viivist kolme järjestikuse laenusumma osamakse tasumata jätmise
pealt alates nende summade sissenõutavaks muutumisest ning ülejäänud laenusumma
tagastamata jätmise pealt alates laenulepingu ülesütlemisest. Viivisemäär on
laenulepingust tulenevalt 0,13% tagastamata laenusummalt päevas. Kostja viivisenõuet ei
tunnista.
Kostja väidab, et talle on tekkinud kahju viivise ja kohtukulude näol VÕS §-st 4032
tuleneva vastutustundliku laenamise põhimõtte rikkumisest laenuandja poolt. Kohtu
hinnangul pole laenuandja rikkunud vastutustundliku laenamise põhimõtet. Hageja on
hagiavaldusele lisanud kostja poolt täidetud laenulepingu sõlmimise taotluse ja ankeedi (tl
5). Ankeedist on näha, et laenuandja on küsinud kostjalt enne laenu andmist andmeid
kostja töökoha, sissetulekute, väljaminekute, kehtivate finantskohustuste, varasemate
maksekohustuste täitmise kohta jms. Taotluse kohaselt oli laenu saamise ajal kostja
igakuine netosissetulek „üle 2000“ ja igakuised kulutused „900-1099“. Kostja poolt
täidetud ankeedi põhjal oli laenuandjal õigus järeldada, et kostja ei tee tehingut oma
erakorralisest vajadusest, sõltuvussuhtest, kogenematusest või muust sellisest asjaolust
tulenevalt ning taotletav laen on kostjale jõukohane (igakuine tagasimakse 90 eurot,
maksegraafik tl 11). Kostjat puudutavast maksehäireregistri väljavõttest (tl 51-52) nähtub,
et kostja maksehäired on ajaliselt hilisemad võrreldes kõnealuse laenulepingu
sõlmimisega, seega ei esinenud laenulepingu sõlmimise ajal kostjal maksehäireid, millest
laenuandja oleks pidanud teadma. Arvestades eeltoodut leiab kohus, et laenu andmisel
toimis laenuandja kostja krediidivõimelisuse hindamisel nõuetekohase hoolsusega ning ei
ole vastutav kostjale laenulepingust tuleneva kahju eest vastutustundliku laenamise
põhimõtte rikkumise alusel.
VÕS § 101 lg 1 p 6 kohaselt kui võlgnik on kohustust rikkunud, võib võlausaldaja
rahalise kohustuse täitmisega viivitamise korral nõuda viivist. VÕS § 113 lg 1 3. lause
kohaselt Kui lepinguga on ette nähtud kõrgem intressimäär kui seadusjärgne viivisemäär,
loetakse viivise määraks lepinguga ettenähtud intressimäär.
Kostja on taotlenud viivise vähendamist VÕS §-de 113 lg 8 ning 162 alusel. Arvestades
kostja mitmetest võlakohustustest tulenevat rasket majanduslikku seisundit leiab kohus, et
kostja taotlus on põhjendatud ning kuulub rahuldamisele. Kohus vähendab viivisemäära
ning mõistab kostjalt hageja kasuks välja viivise nõuete sissenõutavaks muutumisest kuni
hagiavalduse esitamiseni VÕS § 113 lg 1 teises lauses ettenähtud määras. Viivise
seadusjärgne määr perioodil 11.06.2014 – 30.06.2014 oli 8,25% aastas, perioodil


                                              3
1.07.2014 – 31.12.2014 8,15% aastas ning alates 1.01.15 8,05% aastas. Seega tuleb
summalt 24,77 eurot perioodi 11.06.2014-23.03.2015 eest tasuda viivist 1,57 eurot;
summalt 35,12 eurot perioodi 11.07.2014-23.03.2015 eest tasuda viivist 2 eurot; summalt
36,52 eurot perioodi 10.08.2014-23.03.2015 eest tasuda viivist 1,83 eurot ning summalt
1300,88 eurot perioodi 27.08.2014-23.03.2015 eest tasuda viivist 60,42 eurot. Kokku on
kostja kohustatud hagejale tasuma hagiavalduse esitamise seisuga sissenõutavaks
muutunud viivise 65,82 eurot.
TsMS § 367 kohaselt viivisenõude võib koos põhinõudega esitada hagis selliselt, et
taotletakse viivise, mis ei ole hagi esitamiseks veel sissenõutavaks muutunud,
väljamõistmist mitte kindla summana, vaid protsendina põhinõudest kuni põhinõude
täitmiseni. Hageja taotlus viivise väljamõistmiseks põhinõudelt alates 25. märtsist 2015
kuni kohustuse kohase täitmiseni on seaduslik ja põhjendatud.
Eeltoodust tulenevalt mõistab kohus kostjalt hageja kasuks välja laenulepingust nr
20140210032, 10.02.2014 tuleneva võla 1397,29 eurot, sissenõutavaks muutunud intressi
195,09 eurot ning sissenõutavaks muutunud viivise 65,82 eurot, kokku 1658,20 eurot.
Lisaks mõistab kohus kostjalt hageja kasuks välja viivise põhinõudelt alates 25. märtsist
2015 kuni põhivõla täieliku tasumiseni VÕS § 113 lg 1 teises lauses sätestatud määras,
kuid kostja taotlusel selliselt, et kõrvalnõuete summa ei ületaks põhinõuet.
TsMS § 468 lg 1 p 1 kohaselt kohus tunnistab omal algatusel tagatiseta viivitamata
täidetavaks hagi õigeksvõtul põhineva otsuse.

Menetluskulude jaotus
TsMS § 163 lg 1 kohaselt hagi osalise rahuldamise korral võib kohus jaotada
menetluskulud võrdeliselt hagi rahuldamise ulatusega.
Kohtuotsusega rahuldatakse hageja kokku 1977,46 euro suurune nõue 1658,20 euro, so
83,86% ulatuses. Sellest tulenevalt jäävad menetluskulud kostja kanda 83,86 % ulatuses
ja hageja kanda 16,14 % ulatuses.
Hageja menetluskulud on menetluskulude kindlaksmääramise taotluse kohaselt riigilõiv
275 eurot ning õigusabi kulud 120 eurot (sh käibemaks 20 eurot).
Hageja õigusabi kulu 120 eurot sisaldab lepingulise esindaja tasu hagiavalduse
koostamise ja kohtule esitamise eest ning seisukohtade esitamise eest kirjalikus
menetluses, sh kompromissi osas. Õigusabi kulu suurus on kohtu hinnangul mõistlik ja
põhjendatud.
Hageja menetluskuludest suuruses 275 + 120 = 395 eurot mõistab kohus 83,86%, so
331,25 eurot välja kostjalt ning 16,14% suurune osa, so 63,75 eurot jääb hageja kanda.
Kostja ei ole kohtule menetluskulude kindlaksmääramise taotlust kohtu antud tähtajaks
esitanud.


/allkirjastatud digitaalselt/
Kohtunik




                                           4
