                       KOHTUMÄÄRUS
Kohus                              Harju Maakohus, Kentmanni kohtumaja
Kohtunik                           Mati Maksing
Määruse tegemise aeg ja koht       31. mai 2016. a, Tallinn
Tsiviilasja number                 2-15-8005
Tsiviilasi                         XXXhagi Aktsiaselts XXXvastu töötasu ja hüvitiste
                                   nõudes (töövaidlusasi nr 4-1/425) ning Aktsiaselts
                                   XXXvastuhagi arvuti ja telefoni valduse või hüvitamise
                                   nõudes
Tsiviilasja hind                   Hagi hind 9 424,62 eurot ja vastuhagi hind 765,83 eurot
Menetlusosalised ja nende          Hageja: XXX(isikukood XXX)
esindajad                          Kostja: Aktsiaselts XXX(registrikood XXX), lepinguline
                                   esindaja advokaat Heikki Ojamaa ja seaduslik esindaja
                                   juhatuse liige XXX

Menetlustoiming                    Kompromissi kinnitamine ja menetluse lõpetamine

RESOLUTSIOON
   1.   Kinnitada hageja XXX(isikukood XXX) ja kostja Aktsiaselts XXX(registrikood
        XXX) vaheline 31. mai 2016 kompromiss järgmistel tingimustel:
        1.1. kostja hüvitab hagejale menetluskulud summas 7 000 eurot;
        1.2. hageja loobub haginõuetest kostja vastu ja kostja loobub vastuhagi nõuetest
                hageja vastu ning pooled avaldavad, et lisaks käesolevas asjas esitatud hagi
                ja vastuhagi nõuetele pole pooltel ka muid vastastikke nõudeid;
        1.3. kompromissi punktis 1 [kohtumääruse resolutsiooni punktis 1.1] märgitud
                summa maksis kostja hagejale kohtus tänasel istungil ja hageja kinnitas
                selle kättesaamist oma allkirjaga kompromissi dokumendil;
        1.4. ülejäänud osas kannavad pooled ise oma menetluskulud.
   2.   Tööinspektsiooni juures tegutseva töövaidluskomisjoni 14. mai 2015. aasta otsus
        töövaidlusasjas nr 4-1/425 kohtus vaidlustatud ulatuses ei jõustu.
   3.   Lõpetada tsiviilasja menetlus.
   4.   Tagastada kostjale pool tasutud riigilõivu ja selleks kanda 87,50 eurot samale
        saajale ja arveldusarvele nagu lõiv tasuti.
   5.   Jätta kompromissiga hõlmamata menetluskulud poolte endi kanda ja määrata
        kindlaks, et pooltel ei tule vastastikku muid seniseid menetluskulusid hüvitada.
        Riigilõivu kulu summas 200 eurot, mille tasumisest hageja oli vabastatud, jääb
        riigi kanda.
                                                                                    2-15-8005


Edasikaebamise kord
Käesoleva määruse peale ei saa esitada määruskaebust.

KOHTU PÕHJENDUSED
1. Kohtu menetluses on XXX(hageja) hagi Aktsiaselts XXX(kostja) vastu järgmiste nõuetega:
       (1) tuvastada pooltevahelise kostjapoolse 21. jaanuari 2015 ülesütlemise tühisus;
       (2) lõpetada tööleping alates 21. jaanuarist 2015;
       (3) mõista kostjalt hageja kasuks välja 8 508,09 eurot, sh:
       −   91,88 eurot isikliku arvuti kasutamise kulu;
       −   290 eurot töökohustuste täitmisega seotud kulu;
       −   470,89 eurot lähetuskulu;
       −   997,41 eurot (bruto)töötasu;
       −   827,33 eurot (bruto)ületunni- ja öötöö tasu;
       −   637,59 eurot (bruto)tulemustasu;
       −   288 eurot lähetuse päevaraha ja
       −   hüvitis töölepingu ebaseadusliku lõpetamise eest 4 904,99 eurot;
       (4) mõista kostjalt hageja kasuks välja viivis 18. mai 2015 seisuga 231,63 eurot ja
           edasiulatuvalt alates 19. maist 2015 võlaõigusseaduse § 113 lg-s 1 sätestatud
           määras.
Hageja nõudeid on varem lahendanud Tööinspektsiooni juures tegutsev töövaidluskomisjon
(TVK) töövaidlusasjas nr 4-1/425, kus nõuded jäid rahuldamata. Kohus lahendab samu
nõudeid tulenvalt hageja kohtusse pöördumisest.
Samuti menetleb kohus kostja vastuhagi välja nõuda hageja ebaseaduslikust valdusest kostja
valdusesse arvuti Lenovo ThinkPad T 420 RF koos seal sisalduvate programmide, lisade ja
tarkvaraga (edaspidi kõik koos – arvuti) ja mobiiltelefon LG Nexus 5, 16 GB ja eelnimetatud
arvuti ja/või mobiiltelefoni üleandmisest keeldumisel ja/või võimatusel neid hagejalt välja
nõuda, sh nt nende täielikul või osalisel mittesäilimisel ja/või hageja valduses mitteolemisel,
välja mõista hagejalt kostja kasuks 765,83 eurot, millest 436,66 eurot arvuti ja 329,17 eurot
mobiiltelefoni eest.
Pooled avaldasid 31. mai 2016 istungil kohtuliku kompromissi, mille paluvad kohtul
kinnitada ja tsiviilasja menetluse lõpetada. Pooled loobusid kompromissi kinnitavale
kohtumäärusele määruskaebuse esitamise õigusest.
Avalduses sisaldub riigilõivu osalise tagastamise taotlus. Kostja palub sarnaselt tagastada
poole vastuhagilt tasutud lõivust, st 87,50 eurot.
2. Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt
TsMS § 430 lg-le 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab
asja menetluse. Kompromissi kinnitamise määruses märgitakse kompromissi tingimused.
TsMS § 430 lg 3 esimese lause kohaselt ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita.
Kohtu hinnangul ei ole kompromiss kohtule esitatud asjaolude järgi vastuolus heade kommete
ega seadusega ja ei riku olulist avalikku huvi, samuti on seda võimalik täita. Vastavalt poolte

                                                                                           2 (3)
                                                                                2-15-8005

avaldustele on kompromissi põhikohustus (raha maksmine) ka täidetud kompromissi
sõlmimisel.
Kohus on pooltele selgitanud kompromissiga menetluse lõpetamise tagajärgi. Seega saab
kohus kompromissi kinnitada ja menetluse lõpetada.
Menetluse selguse huvides märgib kohus määruse resolutsioonis, et samas asjas tehtud TVK
otsus ei jõustu, vaid selle asemel lahendab poolte vaidluse käesolev kompromiss.
3. Kostja taotles poole vastuhagi esitamisel tasutud riigilõivu tagastamist, kohus rahuldab
selle taotluse TsMS § 150 lg 2 p 1 alusel. Kostja tasus riigilõivu 175 eurot, millest tuleb
tagastada 87,50 eurot.
4. Menetlust lõpetavas lahendis otsustab kohus menetluskulude jaotuse. Tulenevalt TsMS
§ 168 lg-st 3 ja poolte kokkuleppest jäävad kompromissiga hõlmamata menetluskulud poolte
endi kanda.
Kohus vabastas hageja menetlusabi korras riigilõivu 200 eurot tasumiselt osadelt hagi
nõudesummadelt. TsMS § 190 lg 7 alusel jätab kohus vastava kulu riigi kanda.
Hageja on tasunud menetluse kestel tagatist kostja eeldatavate menetluskulude katteks.
Vastavalt kompromissi avalduses märgitule saab hageja esitada taotluse tagatise
tagastamiseks.
Juhindudes TsMS § 177 lg 1 p-st 1 määrab kohus kindlaks, et pooltel ei tule vastastikku
hüvitada muid seniseid menetluskulusid, mis ei ole hõlmatud kompromissiga.
5. TsMS § 433 lg 1 alusel võib menetluse lõpetamise määruse peale esitada määruskaebuse.
Vastavalt TsMS § 661 lg-le 4 võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on loobunud
õigusest esitada kompromissi kinnitavale määrusele määruskaebus, seega ei ole käesolev
määrus vaidlustatav.

/ allkirjastatud digitaalselt /
Mati Maksing
kohtunik




                                                                                      3 (3)
