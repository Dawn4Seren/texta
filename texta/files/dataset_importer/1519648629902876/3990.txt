                    KOHTUMÄÄRUS
Kohus                            Viru Maakohus

                                 31. oktoobril 2016 Jõhvi kohtumaja
Määruse tegemise aeg ja koht
                                 kirjalikus menetluses
Kriminaalasja number             1-15-4010

Kohtunik                         Inna Kirsipuu

Taotlus                          Nikita Mikerini taotlus temalt Harju Maakohtu
                                 18.05.2015 otsusega nr 1-15-4010 karistuseks
                                 määratud rahalise karistuse summas 1140 €
                                 täitmise ajatamiseks ja tasumiseks osisti
Süüdimõistetu                    Nikita Mikerin, isikukood 39508283733, xxx


RESOLUTSIOON
                               KrMS § 432 lg 1 alusel kohus
M Ä Ä R A S:


Jätta Nikita Mikerini taotlus rahuldamata.

Kohtumäärus edastada Nikita Mikerinile.


Edasikaebamise kord

Käesolevale määrusele on õigus esitada määruskaebus Viru Maakohtule 15 päeva
jooksul, alates päevast, mil ta sai vaidlustatavast kohtumäärusest teada või pidi teada
saama.


Kohtu tuvastatud asjaolud ja põhjendused

Harju Maakohtu 18.05.2015. kohtuotsusega nr 1-15-4010 mõisteti Nikita Mikerin süüdi
KarS § 4231 järgi ning KrMS § 238 lg 2 ja KarS § 68 lg 1 alusel karistati teda rahalise
karistusega 114 päevamäära, s.o 1140 €. KarS § 66 lg 1 alusel määrati rahalise karistuse
1140 € tasumine ositi 12 kuu jooksul arvates kohtuotsuse jõustumisest, igas kuus kuulus
tasumisele 95 €. Esimene rahalise karistuse osamakse tuli tasuda 1 kuu jooksul otsuse
jõustumisest alates, järgmised maksed tuli tasuda iga järgneva kuu viimaseks kuupäevaks.
Kohtuotsus jõustus 26.05.2015.



                                                                                      1
Kuna Nikita Mikerin ei tasunud rahalist karistust määratud tähtajaks, edastati Harju
Maakohtu 18.05.2015. kohtuotsus nr 1-15-4010 oli sundtäitmisele ja Jõhvi kohtutäitur
Kristel Maalman algatas täiteasja nr 095/2016/2211.
Nikita Mikerin esitas 12.10.2016. Harju Maakohtule taotluse, milles palus täiteasjas nr
095/2016/2211 temalt välja mõistetud võla summas 1466,96 € täitemenetluse ajatamist 8-
kuu võrra ning ositi tasumist igakuiselt summas 307,80 €.
Harju Maakohus edastas taotluse 18.10.2016 määrusega Viru Maakohtule tulenevalt kohtu
alluvusest.

Vastavalt KrMS § 424 võib süüdimõistetu elukoha järgse maakohtu täitmiskohtunik
mõjuvate põhjuste olemasolu korral oma määrusega pikendada või ajatada kuni ühe
aasta võrra rahalise karistuse tervikuna või ositi tasumise tähtaega või määrata selle
tasumise kindlaksmääratud tähtaegadel osade kaupa.

Vastavalt KrMS § 432 lg 1 lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse
kutsumata

Vastavalt TMS § 45 võib kohus võlgniku avalduse alusel täitemenetluse peatada või
täitmist pikendada või ajatada, kui menetluse jätkamine on võlgniku suhtes ebaõiglane.

Maakohus leiab, et Nikita Mikerini taotlus rahalise karistuse tasumise tähtaja ajatamiseks
ja tasumiseks ositi ei ole põhjendatud ning tuleb jätta rahuldamata.

Taotluses ei ole esitatud põhjendusi, mis takistaksid võlgnikul rahalise karistuse tasumist.
Isiku maksejõuetus iseenesest ei ole aluseks rahalise karistuse maksmise tähtaja
ajatamiseks. Nikita Mikerinil on võimalik käia tööl, teenida sissetulekut ning võlanõuded
tasuda. Võlgnik on taotluses ainsa põhjusena maininud, et tal puuduvad rahalised
vahendid. Käesoleval juhul jääb kohtule arusaamatuks kuidas täitemenetluse peatamine,
ajatamine või pikendamine muudaks menetlusaluse isiku olukorda.

Kohtule ei ole esitatud andmeid, et rahalise karistuse sissenõudmise ajatamata või
peatamata jätmine ohustaks põhjendamatult võlgniku või tema pere olukorda selliselt, et
võlgniku olukord oleks ebaproportsionaalselt raskendatud võrreldes ühiskonna huviga
nõuda süüdimõistetult välja rahaline karistus. Isik, kes paneb toime süüteo, peab arvestama
olukorraga, et määratud karistus kuulub kandmisele.

Täitmiskohtunik võib pikendada või ajatada rahalise karistuse täitmise tähtaega üksnes
mõjuvate põhjuste olemasolul. Kuna Nikita Mikerini taotluses mõjuvaid põhjusi esitatud ei
ole, jätab kohus taotluse rahuldamata.


(allkirjastatud digitaalselt)

Inna Kirsipuu
kohtunik




                                                                                          2
