                                                                                    4-15-11144




                              KOHTUMÄÄRUS
Kohus                               Viru Maakohus

Määruse tegemise aeg ja koht        28. märts 2016, Narva kohtumaja

Toimiku number                      4-15-11144 (233013005547)

Kohtunik                            Astrid Asi

Kohtuistungi sekretär               Jelena Muttonen

Tõlk                                Irina Ogurova

Avalduse esitaja                    Politsei- ja Piirivalveameti      Ida   prefektuuri   Narva
                                    politseijaoskond
                                    asukoht Vahtra 3, 21003 Narva
Taotlus                             Taotlus Olga Nikitinale määratud rahatrahvi arestiga
                                    asendamiseks
Istungil osalenud isikud            võlgnik: Olga Nikitina (isikukood 48905020042, elukoht
                                    xxx)


Kohtuistungi toimumise aeg           28.03.2016

RESOLUTSIOON

Rahuldada Politsei-ja Piirivalveameti Ida prefektuuri 21.12.2015 taotlus asendada Olga
Nikitinale määratud rahatrahv arestiga.

Asendada Olga Nikitinale Politsei-ja Piirivalveameti Ida prefektuuri 17.09.2013
kiirmenetluse otsusega väärteoasjas nr 233013005547 määratud rahatrahv 38 trahviühikut,
so 152 (ükssada viiskümmend kaks) eurot, 3 (kolme) päeva arestiga.

KarS § 69 lg 1 ja 6 alusel asendada Olga Nikitinale määratud arest üldkasuliku tööga. Olga
Nikitina on kohustatud sooritama 5 (viis) tundi üldkasulikku tööd.

KarS § 69 lg 3 alusel määrata üldkasuliku töö tegemise tähtajaks 4 (neli) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Kui süüdlane hoiab üldkasulikust tööst kõrvale, võib kohus KarS § 69 lg 6 kohaselt
politseiasutuse taotluse alusel pöörata süüdlasele mõistetud aresti täitmisele. Aresti täitmisele
                                                                                            1(3)
                                                                                      4-15-11144
pööramisel arvestatakse karistusest kantuks süüdlase tehtud üldkasulik töö, mille üks tund võrdub
ühe päeva arestiga.
Määrus edastada kohtutäitur Natalja Malahhovale, Olga Nikitinale ning Politsei- ja
Piirivalveameti Ida prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Olga Nikitinat karistati Politsei- ja Piirivalveameti 17.09.2013 kiirmenetluse otsusega
väärteoasjas nr 233013005547 liiklusseaduse § 227 lg 2 järgi rahatrahviga 38 trahviühikut, so
152 eurot. Kohtuvälise menetleja otsus on jõustunud 03.10.2013.

21.12.2015 esitas Politsei- ja Piirivalveameti Ida prefektuur Viru Maakohtule taotluse rahatrahvi
asendamiseks arestiga. Esitatud taotluse kohaselt ei ole täitemenetluse käigus laekumisi
toimunud, tasumata on endiselt 152 eurot.
Kuna Olga Nikitina ei ole tasunud rahatrahvi vabatahtlikult, alustas kohtutäitur Natalja
Malahhova 14.11.2013 tema suhtes täitemenetluse. Kohtutäitur teatas 09.12.2015 kohtuvälisele
menetlejale eelnimetatud rahatrahvi täitmise võimatusest. Seoses eeltooduga ja juhindudes KarS
§ 72 ning täitemenetluse seadustiku § 201 lg 1 palub Politsei- ja Piirivalveameti Ida prefektuur
otsustada väärteoasjas nr 233013005547 rahatrahvi summas 152 eurot asendamine arestiga.


Menetlusosaliste seisukohad kohtuistungil

Kohtuistungil Olga Nikitina selgitas, et tal puuduvad rahalised vahendid määratud trahvi
tasumiseks. Ta palub asendada karistus üldkasuliku tööga.


Kohtu seisukoht
Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

                                                                                               2(3)
                                                                                   4-15-11144

Kohus leiab, et Politsei- ja Piirivalveameti Ida prefektuuri taotlus võlgnikule Olga Nikitinale
määratud rahatrahvi asendamiseks on põhjendatud ja kuulub rahuldamisele, sest võlgnikul
puuduvad rahalised vahendid, et rahatrahvi tasuda.

Kohus on seisukohal, et Olga Nikitinale Politsei- ja Piirivalveameti Ida prefektuuri 17.09.2013
kiirmenetluse otsusega määratud rahatrahv summas 152 eurot ehk 38 trahviühikut tuleb
asendada üldkasuliku tööga vastavalt KarS §-le 72. Rahatrahvi kümnele trahviühikule vastab üks
päev aresti, rahatrahvi arestiga asendamise korral on aresti alammäär üks päev (KarS § 72 lg
2,3). Seega kujuneb aresti pikkuseks kolm päeva. Kuna Olga Nikitina on nõus tegema
üldkasulikku tööd ning KarS § 69 lg 1 kohaselt vastab ühele päevale arestile üks tund
üldkasulikku tööd ning üldkasulikku tööd ei määrata vähem kui viis tundi, siis tuleb Olga
Nikitinal teostada viis tundi üldkasulikku tööd.


(allkirjastatud digitaalselt)

Astrid Asi
Kohtunik




                                                                                          3(3)
