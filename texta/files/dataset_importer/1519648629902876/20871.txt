                                                                                           2-16-2574




                                KOHTUOTSUS
                                    EESTI VABARIIGI NIMEL
                                          Tagaseljaotsus

 Kohus                                Viru Maakohus
 Kohtunik                             Tarmo Tina
 Otsuse tegemise aeg ja koht          18. märts 2016, Jõhvi kohtumaja
 Tsiviilasja number                   2-16-2574

 Tsiviilasi, hageja nõue              KÜ Ravi 13 hagi R. J. vastu võlgnevuse 477, 07 euro
                                      nõudes
 Tsiviilasja hind                     477, 07 eurot
 Menetlusosalised ja nende            Hageja: KÜ Ravi 13 (RK xxx, asukoht xxx)
 esindajad                            Hageja lepinguline esindaja: Maksim Fedotov (Maksim
                                      Fedotov Õigusbüroo OÜ, e-post fedotoff@hot.ee)
                                      Kostja: R. J. (IK xxx, elukoht xxx)




 RESOLUTSIOON
    1. Rahuldada hagi tagaseljaotsusega.
    2. Välja mõista R. J.ilt KÜ Ravi 13 kasuks korteriomandi asukohaga
       xxxmajandamiskulude (küte, vesi, kanalisatsioon, gaas, elekter, hooldustasu)
       võlgnevus 477, 07 eurot, sh. põhivõlgnevus 430, 13 eurot ja sissenõutavaks muutunud
       viivis 46, 94 eurot seisuga 31.12.2015.
    3. Tunnistada tagaseljaotsus tagatiseta viivitamata täidetavaks.

 Menetluskulude jaotus ja kindlaksmääramine
   4. Jätta menetluskulud R. J. kanda.
   5. Välja mõista R. J.ilt KÜ Ravi 13 kasuks menetluskulud 220 eurot, sh. hagi esitamisel
       tasutud riigilõiv 100 eurot ja õigusabi kulud 120 eurot käibemaksuta.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu tagaseljaotsuse
tegemiseks ei rahuldata ja jäetakse tema hagi rahuldamata, võib esitada otsuse peale
apellatsioonkaebuse. Kaebus esitatakse Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse avalikult
teatavakstegemisest. Kaebus võidakse lahendada kirjalikus menetluses, kui kaebuses ei taotleta
selle lahendamist istungil. Tartu Ringkonnakohus võib apellatsioonkaebuse lahendada kirjalikus
menetluses, kui kaebuses endas ei taotleta selle lahendamist istungil. Apellatsioonkaebuse


                                                                                                 1/3
                                                                                   2-16-2574
esitamisel tasutakse riigilõivu sama palju, kui tuleb tasuda esialgsel esitamisel maakohtule,
arvestades kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Asjaolud

Hageja esitas hagi kostja vastu võlgnevuse nõudes. Kohus võttis hagi 18.02.2016 määrusega
menetlusse ja andis tähtaja kirjaliku vastuse esitamiseks. Kostja sai hagimaterjalid kätte isiklikult
allkirja vastu 01.03.2016 (tl 24). Vastuse esitamise tähtajaks oli 15.03.2016. Kostja ei ole hagile
tähtaegselt vastanud ega taotlenud vastamise tähtaja pikendamist.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti. Asja menetlenud
kohus märgib menetluskulude jaotuse menetlusosaliste vahel kohtuotsuses (TsMS § 173 lg 1).
Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või tsiviilasja
materjalid (TsMS § 174 lg 1).

TsMS § 138 lg-te 1 ja 2 alusel on menetluskulud menetlusosaliste kohtukulud ja kohtuvälised
kulud. Kohtukuluks on riigilõiv ja kohtuväliseks kuluks on menetlusosalise esindaja kulu.
Menetluskulude koos käibemaksuga väljamõistmise eelduseks on avaldaja kinnitus, et ta ei saa
kuludelt käibemaksu tagasi arvestada.

Hageja palub välja mõista kostjalt menetluskulud 220 eurot s.h hagi esitamisel 12.02.2016 tasutud
riigilõiv 100 eurot ja õigusabikulud 120 eurot käibemaksuta. Hageja esindaja on kulutanud õigusabi
osutamisele 60 min.

Kohus leiab, et õigusabi kulud hagi koostamise ja kohtusse esitamise eest 120 eurot on
põhjendatud. Riigikohtu senises praktikas on põhjendatud ja vajalikuks peetud tunnihind 120 eurot
käibemaksuta (Riigikohtu tsiviilkolleegiumi määrus tsiviilasjas nr 3-2-1-93-13).

Kuna kohus rahuldab hagi tagaseljaotsusega, mõistab kohus välja kostjalt hageja kasuks
menetluskulud 220 eurot sh. hagi esitamisel tasutud riigilõiv 100 eurot ja õigusabikulu 120 eurot
käibemaksuta.

                                                                                                2/3
                                                                                     2-16-2574
Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata täidetavaks
tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.



Tarmo Tina
Kohtunik
/allkirjastatud digitaalselt/




                                                                                          3/3
