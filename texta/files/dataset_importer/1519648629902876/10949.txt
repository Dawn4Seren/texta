                                                                       Väärteoasi nr.4-16-4284




                           KOHTUOTSUS
                               EESTI VABARIIGI NIMEL

  Otsuse teinud kohus               Harju Maakohus
  Otsuse kuupäev                    08. juulil 2016.a Tallinnas, Liivalaia kohtumajas
  Kohtunik                          Katre Poljakova
  Kohtuistungi sekretär             Triin Pilberg
  Vaidlustatud lahend               Politsei- ja Piirivalveameti Põhja prefektuuri
                                    korrakaitsebüroo                  liiklusjärelvalvekeskuse
                                    liiklusmenetlustalituse 05.05.2016.a otsus väärteoasjas
                                    nr 2317,16,003738;
  Kaebuse esitaja                   Ruslan Juštšenko, isikukood: 37711220225, elukoht:
                                    XXXX;

  Kohtuistungi toimumise aeg        08.06.2016.a;
  Istungil osalenud isikud          kaebuse esitaja Ruslan Juštšenko, kaebuse esitaja kaitsja
                                    Ivo Kaurit, kohtuvälise menetleja esindaja Hannes
                                    Küünarpuu
  Resolutsioon                      Juhindudes VTMS § 132 p 2, § 133; §-dest 134-135 kohus
                                    otsustas:

1. Rahuldada Ruslan Juštšenko kaebus Politsei – ja Piirivalveameti Põhja prefektuuri
   korrakaitsebüroo liiklusjärelvalvekeskuse liiklusmenetlustalituse 05.05.2016.a otsusele
   väärteoasjas nr 2317,16,003738 karistuse kergendamiseks.
2. Tühistada PPA Põhja prefektuuri korrakaitsebüroo liiklusjärelevalvekeskuse
   liiklusmenetlustalituse 05.05.2016 otsus väärteoasjas nr 2317,16,003738 Ruslan
   Juštšenkole mõistetud karistuse osas. Karistada Ruslan Juštšenkot liiklusseaduse (LS)
   § 239 lg 1 p 1 ettenähtud väärteo eest rahatrahviga 15 trahviühikut, s.o 60
   (kuuskümmend) eurot.
3. Rahatrahv tuleb tasuda 15 päeva jooksul alates käesoleva otsuse jõustumisest
   kohtuvälise menetleja 05.05.2016.a otsuses väärteoasjas nr 2317,16,003738 märgitud
   arveldusarvetele, märkides viitenumbriks 10220165079160.
4. Kohtuotsuse lõpposa teha teatavaks Politsei – ja Piirivalveameti Põhja prefektuuri
   korrakaitsebüroo liiklusjärelvalvekeskuse liiklusmenetlustalituse esindajale ja kaebaja
   Ruslan Juštšenko´le ja tema kaitsjale.

Otsuse peale võib esitada kassatsiooni advokaadist esindaja vahendusel Riigikohtule Harju
Maakohtu kaudu 30 päeva jooksul, alates päevast, mil kohtuotsus on kohtumenetluse
pooltele kohtus tutvumiseks kättesaadav. Kassatsiooniõiguse kasutamise soovist tuleb
teatada kirjalikult Harju Maakohtule seitsme päeva jooksul.
Vaidlustatud otsuse sisu
05.05.2016.a      Politsei-    ja   Piirivalveameti      Põhja      prefektuuri    korrakaitsebüroo
liiklusjärelvalvekeskuse liiklusmenetlustalituse juhtivspetsialist Aivar Hirs koostas väärteoasjas nr
2317,16,003738 otsuse, millises märgiti, et 14.04.2016.a kella 17.49 paiku Pae tn 21, Keila linnas,
Harju maakonnas juhtis Ruslan Juštšenko mootorsõidukit kinnitamata turvavööga. Menetlusalune
isik rikkus LS § 33 lg 3 nõudeid, pannes toime väärteo, milline on kvalifitseeritud LS § 239 lg 1 p
1 järgi. Väärteoasja nr 2317,16,003738 otsuse kohaselt oli menetlusaluse isiku süü tõendatud
tunnistaja ütlustega. Menetlejal puudus alus kahelda tunnistajate ütlustes, kuivõrd kinnitamata
turvavöö oli politseiametnikule hästi jälgitav. Menetlusaluse isiku lepinguline esindaja esitas
01.05.2016 vastulause, milles selgitas juhtunu asjaolusid ja kinnitas menetlusaluse isiku süü
tunnistamist talle inkrimineeritud väärteoasjas. Kergendava asjaoluna arvestas kohtuväline
menetleja kahetsust, raskendavad asjaolud puudusid.
Võttes arvesse eelpool märgitut ning juhindudes KarS § 56 lg 1 määras kohtuväline menetleja
Ruslan Juštšenkole LS § 239 lg 1 p 1 järgi kvalifitseeritud väärteo toimepanemise eest karistuseks
rahatrahvi 25 trahviühiku ulatuses s.o summas 100 eurot.

Kaebuse sisu
27.05.2016.a saabus Harju Maakohtule Ruslan Juštšenko kaitsja poolt esitatud kaebus Politsei- ja
Piirivalveameti       Põhja      prefektuuri      korrakaitsebüroo       liiklusjärelvalvekeskuse
liiklusmenetlustalituse 05.05.2016.a üldmenetluse otsusele väärteoasjas nr 2317,16,003738.

Ruslan Juštšenko kaitsja selgitab kaebuses, et menetlusalune isik tunnistab otsuses märgitud
õigusnormi rikkumist ning kinnitab, et sõitis parklast välja kinnitamata turvavööga. Samas ei
nõustu kaebaja karistuse suurusega. Kaebaja leiab, et sellises suuruses rahatrahv on kaebaja suhtes
ebaõiglane, kuivõrd isik tunnistas oma süüd ja kahetses oma käitumist. Seega leiab kaebaja, et
määratud karistus ei ole proportsionaalne toimepandud teoga ja isiku käitumisega menetluses.


Menetlus kohtus
Harju Maakohtu Liivalaia kohtumajas 08.06.2016.a toimunud kohtuistungil jäi kaebuse esitaja
Ruslan Juštšenko ja tema kaitsja kohtule esitatud kaebuse juurde, taotledes rahatrahvi
vähendamist. Kaebuse esitaja selgitas, et turvavöö oli tal kinnitamata, sõitis kuskil 120 m ning
seejärel ta peatati. Ruslan Juštšenkole pakuti kiirmenetluse otsuse tegemise võimalust. Öeldi, et
on kaks varianti, kas kohapeal või komisjoniga. Menetlusalune isik vastas politseiametnikele, et
soovib sellises menetluses, kus saab väiksema trahvi. Sellele politseiametnikud vastata ei osanud,
tegid kirja ja saatsid asja komisjonile.

Kohtuväline menetleja asus seisukohale, et kaebus on alusetu, menetleja on arvestanud kõiki
nõudeid ja määratud on õige karistus. On arvestatud raskendavaid ja kergendavaid asjaolusid,
preventatiivsust.

Kohus avaldas ja uuris kohtuistungil järgimisi väärteomenetluse käigus kogutud tõendeid ja nimelt
kirjalikest tõenditest uuriti:
    • 27.05.2016 koostatud Ruslan Juštšenko kaebus otsusele väärteoasjas nr 2317,16,003738
        koos selle lisadega (tl 1-10);
    • 14.04.2016 koostatud väärteoprotokoll AB 1427550 selle kohta, et Ruslan Juštšenko
        14.04.2016 kella 17.49 paiku Pae tn 21, Keila linnas, Harju maakonnas juhtis
        mootorsõidukit ning ei olnud nõuetekohaselt kinnitatud turvavööga, millega rikkus LS §
        33 lg 3 nõudeid ning pani toime LS § 239 lg 1 p 1 järgi kvalifitseeritava väärteo (tl 24);
    • 14.04.2016 koostatud tunnistaja Jagnar Jakobsoni ülekuulamisprotokoll, mille kohaselt
        täitis Jagnar Jakobson 14.04.2016 tööülesandeid koos patrullpolitseiniku Heikki
                                                 2
       Hipponeniga. Kell 17:49 liikus nende suunas mootorsõiduk Audi 100 reg. nr XXXX, mille
       juht ei olnud kinnitatud nõuetekohaselt turvavööga. Selgelt oli näha, et turvavöö oli
       vertikaalses asendis uksepiida kõrval. Kontrollimisel selgus, et juhiks osutus Ruslan
       Juštšenko ik 37711220225 (tl 25);
   •   14.04.2016 koostatud menetlusaluse isiku ülekuulamisprotokollist kohaselt Ruslan
       Juštšenko tunnistas, et 14.04.2016 juhtis mootorsõidukit Audi 100 reg. nr XXXX ning
       turvavöö oli kinnitamata, oli selle unustanud kinnitada (tl 26-27);
   •   29.04.2016 koostatud menetlusaluse isiku Ruslan Juštšenko kaitsja vastulause
       väärteoprotokollile AB1427550, mille kohaselt menetlusalune isik palub talle määrata
       miinimumilähedane rahatrahv, kuna turvavöö kinnitamata jätmist ei ole tal varem juhtunud
       ning ta kahetseb rikkumist väga (tl 30);
   •   05.05.2016 Politsei- ja Piirivalveameti Põhja prefektuuri korrakaitsebüroo
       liiklusjärelvalvekeskuse liiklusmenetlustalituse juhtivspetsialisti Aivar Hirsi koostatud
       otsus väärteoasjas nr 2317,16,003738 (tl 32-33);
   •   Väljavõtte karistusregistrist, mille kohaselt on Ruslan Juštšenkol kaks kehtivat
       väärteokaristust. 22.10.2014 Politsei - ja Piirivalveameti Põhja prefektuuri
       korrakaitsebüroo liiklusjärelvalvekeskuse liiklusmenetlustalituse otsusega        määrati
       menetlusalusele isikule LS § 242 lg 1 alusel rahatrahv 100 eurot ning 02.06.2011 Tallinna
       Munitsipaalpolitsei Ameti otsusega ÜTS § 547 lg 1 alusel rahatrahv 20 eurot (tl 33).

Kohtu järeldused
Kohus, läbi vaadanud Ruslan Juštšenko esitatud kaebuse ja kohtuvälise menetleja kirjaliku
seisukoha ning kontrollinud väärteoasja materjale leiab, et kaebuse saab vastavalt VTMS §-le 120
lg 1 lahendada kirjalikus menetluses, kuna nimetatud soovi on avaldanud nii kohtuväline menetleja
kui ka kaebus esitaja.

Tulenevalt asjaolust, et VTMS § 123 lg 2 kohustab maakohut arutama väärteoasja täies ulatuses,
sõltumata esitatud kaebuse piiridest, kontrollides kohtuvälise menetleja otsuse tegemise aluseks
olnud faktilisi ja õiguslikke asjaolusid, peab kohus sellele järgnevalt lahendama VTMS § 133
loetletud küsimused.

VTMS § 133 kohaselt peab kohus seega välja selgitama, kas ei esine väärteoasjas VTMS § 29
sätestatud väärteomenetlust välistavaid asjaolusid (p 1), kas leidis aset tegu, milles menetlusalust
isikut süüdistatakse (p 2), kas teo on toime pannud menetlusalune isik (p 3), kas tegu on väärtegu
ning kas see on õigesti kvalifitseeritud (p 4), kas karistus väärteo eest määrati selleks pädeva
kohtuvälise menetleja poolt (p 5), kas väärteo menetlemisel kohtuvälise menetleja poolt on
järgitud väärteomenetlusõigust (p 6), kas menetlusalusele isikule karistuse määramine on
toimunud kooskõlas karistuse kohaldamise alustega (p 7), kas väärteomenetlus ei kuulu
lõpetamisele VTMS § 30 sätestatud alustel (p 9) ning kas lõpetada väärteomenetlus ja kohaldada
karistusseadustiku §-s 87 sätestatud alaealisele kohaldatavaid mõjutusvahendeid või anda
väärteoasja materjalid üle alaealiste komisjonile, kuidas lahendada taotlus hüvitada
süüteomenetluses tekitatud kahju süüteomenetluses tekitatud kahju hüvitamise seaduse kohaselt
(p 10).

Antud juhul inkrimineeritakse menetlusalusele isikule väärteoprotokolli ja vaidlustatud otsuse
kohaselt LS § 239 lg-s 1 ettenähtud süüteo toimepanemist.
Käesolevas väärteoasjas puudub vaidlus selles, et 14.04.2016.a kella 17.49 paiku Pae tn 21, Keila
linnas, Harju maakonnas juhtis Ruslan Juštšenko mootorsõidukit kinnitamata turvavööga. Seda on
menetlusaluse isikuna ülekuulamise käigus kinnitanud Ruslan Juštšenko ise (tl 26-27). Lisaks on
nimetatud väärteo toimepanemine tõendatud tunnistaja Jagnar Jakobsoni ülekuulamisprotokolliga (tl
25). Seega on väärteoasjas kogutud tõenditega tuvastamist leidnud, et menetlusalune isik juhtis
                                               3
mootorsõidukit kinnitamata turvavööga ning menetlusalune isik rikkus LS § 33 lg 3 nõudeid,
pannes toime väärteo, milline on kvalifitseeritav LS § 239 lg 1 p 1 järgi.

Karistusseadustik (edaspidi KarS) § 15 lg 3 kohaselt on väärteona karistatav nii tahtlik kui ka
ettevaatamatu tegu. KarS § 18 lg 1 sätestab, et ettevaatamatus on kergemeelsus ja hooletus. Kohus
leiab, et LS § 239 lg 1 p 1 järgi kvalifitseeritava teo pani menetlusalune isik toime tahtlikult, kuna
asudes sõidukit juhtima jättis kinnitamata turvavöö.

Kohus olles tutvunud väärteoasja materjalidega leiab, et puuduvad VTMS § 29 sätestatud
väärteomenetlust välistavad asjaolud VTMS § 133 p 1 mõttes. Samuti on tuvastatud, et
menetlusalusele isikule süüks arvatud tegu on aset leidnud (§ 133 p 2) ning selle on toime pannud
menetlusalune isik (§ 133 p 3). Kuna kohtuliku menetlusega on tuvastatud menetlusaluse isiku süü
temale inkrimineeritud väärteo toimepanemises ja menetlusaluse isiku käitumises sisalduvad
temale inkrimineeritud väärteo koosseisutunnused, on väärtegu õigesti kvalifitseeritud (§ 133 p 4).
Seega kohtu hinnangul on selliselt käitudes Ruslan Juštšenko toime pannud LS §-is 239 lg 1 p 1
ettenähtud väärteo.

Vaidlustatud otsusest nähtuvalt määras menetlusalusele isikule karistuse Põhja prefektuuri
korrakaitsebüroo liiklusjärelevalvekeskuse liiklusmenetlustalituse juhtivspetsialist Aivar Hirs, kes
on täidesaatva riigivõimu volitustega asutuse ametnik VTMS § 9 p 1 ja § 10 lg 1 mõttes ning
kuivõrd tegemist on politseiametnikuga, siis VTMS § 10 lg 31 mõttes on vaidlustatud otsuse
koostaja pädev otsust koostama (§ 133 p 5). Väärteoasja materjalidest ei ilmnenud, et kohtuväline
menetleja oleks kohtuvälises menetluses väärteoasja menetledes või otsust koostades jätnud
järgimata väärteomenetlusõiguse nõudeid (§ 133 p 6).

Kohus ei pea põhjendatuks menetlus lõpetada VTMS § 30 lg 1 p 1 alusel, kuna sõiduki juhtimine
kinnitamata turvavööga on Eesti ühiskonnas väga levinud väärtegu ning kohus on seisukohal, et
antud juhul esineb avalik menetlushuvi, kuna selliste levinud rikkumiste korral on oluline
rõhutada vajadust käituda liikluses vastavalt kehtestatud normidele, mis on kehtestatud tagamaks
inimeste ohutust liikluses.

Karistuse määramine

LS § 239 lg 1 p 1 näeb põhikaristusena ette rahatrahvi kuni 50 trahviühikut.

Vaidlustatud otsusest nähtuvalt karistati menetlusalust isikut juhindudes KarS § 56 lõikest 1 LS §
§ 239 lg 1 p 1 ettenähtud väärteo toimepanemise eest rahatrahviga 25 trahviühiku ulatuses, s.o 100
eurot.

Vastavalt KarS § 56 lg 1 sätetele on karistamise aluseks isiku süü. Karistuse mõistmisel kohtu
poolt või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Märkida tuleb ka seda, et kehtiva kohtupraktika kohaselt tuleb
karistuse mõistmisel võtta lähtepunktiks karistusseadustiku eriosa normi sanktsiooni keskmine
määr, antud juhul 25 trahviühikut. Seejärel tuvastatakse süüdistatava süü suurus ning karistust
kergendavad ja raskendavad asjaolud, mille põhjal saadakse konkreetse süüdlase süü suurusele
vastav karistuse määr. Sellele järgnevalt arvestatakse eri- ja üldpreventiivseid eesmärke.

Ruslan Juštšenkole on karistus määratud sanktsiooni keskmises määras. Käesolevas väärteoasjas
on tuvastatud, et Ruslan Juštšenko on oma süüd tunnistanud ja kahetsenud, mis on vastavalt KarS
§-le 57 lg 1 p 3 käsitletav karistust kergendava asjaoluna. Kohtuvälise menetleja otsusest nähtub,
                                                 4
et kahetsust on kergendava asjaolu esinemise on tuvastanud ka kohtuväline menetleja, kuid kohtu
hinnangul ei nähtu isikule mõistetud karistusest, et karistust kergendava asjaolu esinemist oleks
isikule karistuse määramisel arvestatud. Nagu eelpool öeldud leiab kohus, et sõiduki juhtimine
kinnitamata turvavööga on Eesti ühiskonnas väga levinud väärtegu ning riik peab andma selge
signaali, et selline käitumine ei ole aktsepteeritav. Samas tuleb Ruslan Juštšenkole karistuse
mõistmisel arvestada ka seda, et isik on oma süüd tunnistanud, kahetsenud, seega tuleks talle
mõista karistus, mis on väiksem sanktsiooni keskmisest määrast. Ruslan Juštšenko on varem ühel
korral karistatud väärteo korras liikluseeskirjade rikkumise eest – 2014.a LS § 242 lg 1 korras
rahatrahviga 100 eurot. Seega ei saa kohtu hinnates olla temale määratav karistus olla ettenähtud
sanktsiooni alammäära lähedane. Kõike eeltoodut arvestades peab kohus võimalikuks vähendada
Ruslan Juštsenkole mõistetud karistust, mõistes talle uueks karistuseks rahatrahvi 15 trahviühikut
s.o summas 60 eurot. Seega tuleb kohtuvälise menetleja otsus tühistada osaliselt, Ruslan
Juštsenkole mõistetud karistuse osas ja teha uus otsus, kergendades menetlusaluse isiku karistust.

Kohtunik
Katre Poljakova
(allkirjastatud digitaalselt)




                                                5
