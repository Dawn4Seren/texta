                                                                                   1-16-1896




                  K O H T U O T S U S
                        EESTI VABARIIGI NIMEL


Kohus                         Harju Maakohus (Liivalaia kohtumaja)


Otsuse tegemise aeg ja koht   27. aprillil 2016.a Tallinnas


Kriminaalasja number          1-16-1896 (15230200814)


Kohtukoosseis                 Kohtunik Violetta Kõvask


Kohtuistungi sekretär         Sirje Luga


Kriminaalasi                  Raul Lillemets süüdistuses KarS § 4231 ja § 424 järgi
                              kokkuleppemenetluses.


Abiprokurör                   Leelo Känd


Süüdistatav                   RAUL LILLEMETS – isikukood: 39102152733; Eesti
                              Vabariigi kodakondsus; elukoht: XXX; emakeel: eesti
                              keel; keskeriharidus; töökoht: XXX OY, lammutaja.
                              Kriminaalkorras karistatud, nimelt 14.06.2010.a Harju
                              Maakohtu poolt KarS § 200 lg 2 p 7 alusel ning
                              kohaldades KrMS § 238 lg 2 ja KarS § 68 lg 1
                              vangistusega 1 (üks) aasta 11 (üksteist) kuud ja 28
                              (kakskümmend kaheksa) päeva. KarS § 73 alusel ei
                              pööratud mõistetud karistust täitmisele, kui Raul
                              Lillemets ei pane 3 (kolme) aasta pikkuse katseaja kestel
                              toime uut tahtlikku kuritegu. Katseaeg kestis
                              14.06.2010.a – 13.06.2013.a. Väärteokorras 3 (kolm)
                              kehtivat karistust.

                              KrMS § 217 alusel kahtlustatavana kinni peetud
                              30.08.2015.a, vabastatud 31.08.2015.a.



                                                                                          1
                                                                                     1-16-1896

Kaitsja                          Kaitsjat ei soovinud kohtusse


                                 Juhindudes KrMS § 175, 179, 180 lg 3, 247, 248 lg 1 p 5,
                                 311-313, 318, 319 kohus otsustas:


RESOLUTSIOON

Tunnistada Raul Lillemets KarS § 4231 ja KarS § 424 järgi kvalifitseeritavate
kuritegude toimepanemises süüdi ning kohaldades KarS § 63 lg 1 sätteid mõista talle
KarS § 424 alusel karistuseks vangistus 6 (kuus) kuud.

KarS § 68 lg 1 alusel arvata karistuse hulka eelvangistuses viibitud aeg 30.08.2015.a -
31.08.2015.a, s.o 2 (kaks) päeva. Ärakandmisele kuulub vangistus 5 (viis) kuud ja 28
(kakskümmend kaheksa) päeva.

KarS § 73 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 1 (ühe) aasta ja 6 (kuue) kuulise katseaja jooksul
toime uut tahtlikku kuritegu.

KarS § 78 p 1 alusel arvestada Raul Lillemets’ale määratud 1 (ühe) aasta ja 6 (kuue)
kuu pikkuse katseaja kulgemist alates kohtuotsuse kuulutamise päevast, s.o alates
27.04.2016.a.

Raul Lillemets’a suhtes pole tõkendit kohaldatud.



Tsiviilhagi

Tsiviilhagi pole esitatud



Menetluskulud

Raul Lillemets’alt välja mõista KrMS § 180 lg 1 alusel menetluskuludena:

KrMS § 175 lg 1 p 3 alusel riigituludesse joobeseisundi tuvastamise ekspertiisi tasu
167,00 eurot (ükssada kuuskümmend seitse eurot).

KrMS § 175 lg 1 p 4 alusel kaitsjatasu summas 216,00 eurot (kakssada kuusteist eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures esimesel 11 (üheteistkümnel)
kuul tasuma igakuiselt 85,67 eurot ning 12 (kaheteistkümnendal) kuul 85,63 eurot.
Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).


                                                                                            2
                                                                                           1-16-1896

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Raul Lillemets’a süüdistatakse selles, et tema juhtis mootorsõidukit Opel Omega
(registreerimisnumbriga XXX) 24.06.2015.a kell 21:49 Tallinnas, Gonsiori tänav 13 juures
ilma, et oleks omanud vastava kategooria mootorsõiduki juhtimisõigust. Sellise teoga pani
Raul Lillemets toime väärteo liiklusseaduse (edaspidi LS) § 201 lg 1 järgi.

Lisaks juhtis Raul Lillemets mootorsõidukit Opel Omega (registreerimisnumbriga XXX)
22.08.2015.a kell 22:26 Tallinnas, Erika tänav 6 maja juures ilma, et oleks omanud vastava
kategooria mootorsõiduki juhtimisõigust. Sellise teoga pani Raul Lillemets toime väärteo LS
§ 201 lg 2 järgi.

Veel juhtis Raul Lillemets mootorsõidukit ilma juhtimisõigust omamata 30.08.2015.a kell
09:57 ajal. Raul Lillemets sõitis sellel ajal mootorsõidukiga Opel Omega
(registreerimisnumbriga XXX) Tallinnas, Liivalaia 24 maja juures. Seega rikkus Raul
Lillemets LS § 94 lg 1 nõudeid, mille järgi võib mootorsõidukit juhtida isik, kellel on vastava
kategooria mootorsõiduki juhtimisõigus ning kelle juhtimisõigust ei ole peatatud, ära võetud
või kehtetuks tunnistatud või keda ei ole juhtimiselt kõrvaldatud.

Lähtudes eelnevast on Raul Lillemets pannud toime kolm väärtegu, mis on karistatavad LS §
201 alusel. Isik on juhtinud kolmel korral mootorsõidukit ilma, et oleks omanud
juhtimisõigust. Seega saab asuda seisukohale, et mootorsõiduki juhtimine ilma
juhtimisõiguseta on kujunenud Raul Lillemetsa elustiiliks. Järelikult on tegemist isikuga, kes


                                                                                                  3
                                                                                            1-16-1896

süstemaatiliselt juhib      mootorsõidukit     ilma    vastava    kategooria    mootorsõiduki
juhtimisõiguseta.

Oma sellise teoga on Raul Lillemets pannud toime kvalifitseeritud kuriteo KarS § 4231
järgi. Selleks on sõiduki süstemaatiline juhtimine juhtimisõiguseta isiku poolt.

Lisaks juhtis Raul Lillemets mootorsõidukit Opel Omega (registreerimisnumbriga XXX)
30.08.2015.a kella 09:57 ajal Tallinnas, Liivalaia 24 maja juures joobeseisundis. Nimelt
tuvastati kohtuekspertiisi käigus Raul Lillemets’al narkootilise, psühhotroopse või muu
sarnase toimega aine (tetrahüdrokannabinool, metüleendioksümetamfetamiin ehk MDMD)
tarvitamise tunnused. Isikul esines joove.

Liiklusseaduse § 69 lg 1 järgi ei tohi juht olla joobeseisundis. Lähtudes korrakaitseseaduse §
36 lõikest 4 on joobeseisundi liikideks alkoholijoove ning narkootilise, psühhotroopse või
muu joovastava aine tarvitamisest põhjustatud joove. Korrakaitseseaduse § 36 lg 3 järgi
mõistetakse narkootilist ja psühhotroopset ainet narkootiliste ja psühhotroopsete ainete ning
nende lähteainete seaduse tähenduses.

Narkootiliste ja psühhotroopsete ainete ning nende lähteainete seaduse § 31 lg 1 alusel on
sotsiaalminister võtnud vastu määruse, millega on kehtestatud narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase
arvestuse ja aruandluse tingimused ja korra ning narkootiliste ja psühhotroopsete ainete
nimekirjad. Nii tetrahüdrokannabinool kui ka metüleendioksümetamfetamiin (MDMA)
kuuluvad narkootiliste ja psühhotroopsete ainete I nimekirja sotsiaalministri 18. mai 2005. a
määrus nr 73 „Narkootiliste ja psühhotroopsete ainete meditsiinilisel ja teaduslikul eesmärgil
käitlemise ning sellealase arvestuse ja aruandluse tingimused ja kord ning narkootiliste ja
psühhotroopsete ainete nimekirjad“ Lisa 1 järgi.

Lähtudes sotsiaalministri 18. mai 2005.a määrusest nr 73 ning kohtuekspertiisi tulemustest,
saab asuda seisukohale, et Raul Lillemets’al esines narkojoove. Raul Lillemets oli sellest
teadlik. Seega rikkus Raul Lillemets oma sellise käitumisega liiklusseaduse § 69 lg 1 nõudeid.

Sellise teoga pani Raul Lillemets toime KarS § 424 järgi kvalifitseeritava kuriteo,
milleks on joobeseisundis mootorsõiduki juhtimine.

04.03.2016.a sõlmisid Põhja Ringkonnaprokuratuuri abiprokurör Triin Kivimaa, süüdistatav
Raul Lillemets ja tema kaitsja Karine Nersesjan käesolevas kriminaalasjas kokkuleppe.

Vastavalt kokkuleppele Raul Lillemets juhtides sõidukit ilma, et oleks omanud vastava
kategooria mootorsõiduki juhtimisõigust ning olles samal ajal joobeseisundis, pani toime ühe
teo, mis vastab mitmele eri süütekoosseisule. Lähtudes KarS §-st 63 lg-st 1 tuleb sellisel juhul
isikule mõista üks karistus seadussätte alusel, mis näeb ette raskeima karistuse. Raul
Lillemetsa tegu on karistatav KarS § 4231 ning KarS § 424 järgi. Seadusandja on näinud ette,
et KarS § 4231 sätestatud süüteo toimepanemise eest võidaks isikut karistada rahalise
karistuse või kuni üheaastase vangistusega. KarS § 424 toimepanemise eest võidakse isikut
karistada aga rahalise karistuse või kuni kolmeaastase vangistusega. Kuna KarS § 424
sätestab raskema karistuse kui KarS § 4231, siis tuleb Raul Lillemets’ale mõista karistus KarS
§ 424 alusel. Seega palub prokurör kohaldada süüdistatavale KarS § 424 ette nähtud kuriteo
toimepanemise eest kohtus karistuseks 6 (kuus) kuud vangistust.

Kuna isikut peeti kahtlustatavana kinni kohtueelses menetluses kaks päeva, siis need päevad
tuleb arvata kantud karistusaja hulka. Seega palub prokurör kohtus süüdistatavale määrata

                                                                                                   4
                                                                                           1-16-1896

karistuseks 5 (viie) kuu ja 28 (kahekümne kaheksa) päevane vangistus. KarS § 73 lg 1 alusel
palub prokurör kohtul tingimisi jätta karistus kohaldamata, kui isik ei pane katseajal toime
uut kuritegu. KarS § 73 lg 3 alusel määrata katseajaks 1 (üks) aasta ja 6 (kuus) kuud.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha (645 eurot), ekspertiisitasud (167 eurot) ning kaitsjatasu (216 eurot) väljamõistmine.
Kokkuleppe kohaselt kuuluvad menetluskulud hüvitamisele 12 (kaheteist) kuu jooksul.

30.03.2016.a toimunud kohtuistungil Raul Lillemets kinnitas, et jääb sõlmitud kokkuleppe
juurde. Abiprokurör jäi sõlmitud kokkuleppe juurde, palus seda kinnitada. Süüdistatav Raul
Lillemets ei soovinud kaitsjat kohtusse.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Raul Lillemets temale esitatud süüdistuses KarS § 4231 ja § 424 järgi süüdi
tunnistada ja määrata talle karistus vastavalt sõlmitud kokkuleppele.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 3 alusel riigituludesse joobeseisundi tuvastamise ekspertiisi tasu 167,00
eurot (ükssada kuuskümmend seitse eurot). KrMS § 175 lg 1 p 4 alusel kaitsjatasu summas
216,00 eurot (kakssada kuusteist eurot). KrMS § 179 lg 1 p 2 alusel sundraha 645 eurot
(kuussada nelikümmend viis eurot).

Arvestades Raul Lillemets’a varalist seisundit, tema resotsialiseerumisväljavaateid, kohus
leiab, et menetluskulude tasumist tuleb maksimaalselt ajatada, väljamõistetud menetluskulud
tuleb tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse
jõustumisest, kusjuures esimesel 11 (üheteistkümnel) kuul tasuma igakuiselt 85,67 eurot ning
12 (kaheteistkümnendal) kuul 85,63 eurot. Menetluskulu tasumistähtaeg on igakuiselt 28-s
kuupäev.




Violetta Kõvask

Kohtunik

/Digitaalselt allkirjastatud/




                                                                                                  5
