                              KOHTUMÄÄRUS
Kohus                               Viru Maakohus
Kohtunik                            Andres Hallmägi
Määruse tegemise päev ja koht       28. detsember 2016, Narva kohtumaja
Kohtuasja number                    2-16-118960
Kohtuasi                            Osaühingu Aktiva Finants avaldus A O vastu võla nõudes
Menetlusosalised ja nende           Avaldaja: Osaühing Aktiva Finants (RK 10746479)
esindajad                           Avaldaja lepinguline esindaja: Kadri Timuska (e-post: in-
                                    kasso@julianus.ee)
                                    Võlgnik: A O (IK XXX)

Menetlustoiming                     Avalduse menetlusse võtmisest keeldumine

RESOLUTSIOON

1. Keelduda Osaühingu Aktiva Finants avalduse A O vastu menetlusse võtmi-sest.
2. Saata menetlusse võtmisest keeldumise määrus avaldajale.
3. Menetluskulud jätta avaldaja kanda. Hüvitamisele kuuluvaid menetluskulusid ei ole.



Edasikaebamise kord
Määruse peale võib esitada määruskaebuse Tartu Ringkonnakohtule Viru Maakohtu Narva kohtu-
maja kaudu 15 päeva jooksul käesoleva määruse kättesamisest. Kaebuse esitamisel tuleb tasuda
riigilõiv.

Kohus selgitab, et vastavalt TsMS § 187 lg-le 6 peab isik hoolimata menetlusabi taotluse esitami-
sest, esitama kaebetähtaja jooksul kaebuse, ka juhul kui taotleb kaebuse esitamiseks menetlusabi.
Kaebuse põhjendamiseks või riigilõivu tasumiseks või menetlusabi taotlemisega seotud puuduse
kõrvaldamiseks annab kohus mõistliku tähtaja pärast menetlusabi andmise taotluse lahendamist.


Asjaolud

Avaldaja esitas Pärnu Maakohtule maksekäsu kiirmenetluse avalduse võlgniku vastu võla saami-
seks. Makseettepanekut ei õnnestunud võlgnikule mõistliku aja jooksul kätte toimetada. Pärnu
Maakohus lõpetas maksekäsu kiirmenetluse ja andis asja üle Viru Maakohtule menetluse jätkami-
seks hagimenetluses.

Viru Maakohus jättis avalduse käiguta ning andis avaldajale tähtaja puuduste kõrvaldamiseks, s.o
vormikohase hagiavalduse esitamiseks ja põhjendamiseks ning vajadusel täiendava riigilõivu ta-
sumiseks. Avaldaja tähtaegselt puudusi ei kõrvaldanud.
Kohtumääruse põhjendused

Kohus, tutvunud avaldusega, leiab, et avaldus tuleb jätta menetlusse võtmata, kuna kohus tuvastas,
et avaldus ei vasta hagiavalduse vorminõuetele ning avaldaja ei ole avalduses puudusi kõrvalda-
nud.

Tsiviilkohtumenetluse seadustiku (TsMS) § 475 lg 1 p 1 kohaselt on maksekäsu kiirmenetlus hagi-
ta asi. TsMS § 477 lg 1 järgi hagita asja vaatab kohus läbi hagimenetluse sätete kohaselt, arvesta-
des hagita menetluse kohta sätestatud erisusi.

TsMS § 371 lg 1 p 9 alusel ei võta kohus hagiavaldust menetlusse, kui on rikutud olulisi hagiaval-
duse vorminõudeid. Hagiavalduse vorminõuded on sätestatud TsMS §-des 363 ja 338. TsMS §
363 lg 1 p-de 1-3 kohaselt hagiavalduses märgitakse lisaks menetlusdokumentide muudele andme-
tele: 1) hageja selgelt väljendatud nõue (hagi ese); 2) hagi aluseks olevad faktilised asjaolud (hagi
alus); 3) tõendid, mis kinnitavad hagi aluseks olevaid asjaolusid, viidates konkreetselt, millist as-
jaolu millise tõendiga tõendada soovitakse.

TsMS § 487 lg-te 1 ja 3 alusel asja hagimenetluse korras menetlev kohus kohustab avaldajat esi-
tama oma nõude ja põhjendama seda hagiavaldusele ettenähtud vormis 14 päeva jooksul, kui mak-
sekäsu kiirmenetluse avaldus ei vasta hagiavalduse nõuetele. Kui avaldaja ei esita nõude põhjen-
dust õigel ajal, keeldub kohus määrusega hagi menetlusse võtmast.

TsMS § 147 lg 5 järgi maksekäsu kiirmenetluse hagimenetluseks ülemineku korral tasutakse ha-
gilt täiendav riigilõiv ulatuses, mis ei ole kaetud maksekäsu kiirmenetluse avalduse esitamiselt ta-
sutud riigilõivuga. Maksekäsu kiirmenetluse hagimenetluseks ülemineku avalduse esitamisel ei
võeta asja hagimenetlusse enne hagilt riigilõivu tasumist.

Kohus andis avaldajale tähtaja puuduste kõrvaldamiseks, s.t vormikohase hagiavalduse esitami-
seks ja vajadusel täiendava riigilõivu tasumiseks. Kohus hoiatas avaldajat, et puuduste tähtaegselt
kõrvaldamata jätmisel keeldub kohus avalduse menetlusse võtmisest. Avaldaja ei ole puudusi täh-
taegselt kõrvaldanud.

TsMS § 340¹ lg 2 alusel kui kohtu määratud tähtpäevaks puudusi ei kõrvaldata, jäetakse avaldus,
taotlus või kaebus menetlusse võtmata ja tagastatakse, juba menetlusse võetud avaldus, taotlus või
kaebus aga jäetakse läbi vaatamata.

Tulenevalt eeltoodust keeldub kohus avalduse menetlusse võtmisest.

Vastavalt TsMS § 372 lg 4 ja § 372 lg- 6 kui kohus keeldub hagiavaldust menetlusse võtmast, ta-
gastab ta selle hagejale koos lisade ja asja menetlusse võtmisest keeldumise määrusega. Tagasta-
mistoimingu tulemusena loetakse, et hagi ei ole kohtule esitatud ega kohtu menetluses olnud.

Menetluskulud

Kooskõlas TsMS § 173 lg 3 ja TsMS § 168 lg 1 hageja kannab menetluskulud, kui kohus keeldub
avaldust menetlusse võtmast ja tagastab selle. Ülaltoodust lähtuvalt menetluskulud tuleb jätta aval-
daja kanda. Hüvitamisele kuuluvaid menetluskulusid ei ole.


(digitaalallkiri)
Andres Hallmägi
kohtunik


                                                                                             2(2)
