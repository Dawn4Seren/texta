                                                                       Väärteoasi nr 4-16-4343




                             KOHTUMÄÄRUS
Kohus                              Tartu Maakohus

Määruse tegemise aeg ja koht       18. august 2016 Jõgeva kohtumaja

Väärteoasja number                 4-16-4343

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   Politsei- ja Piirivalveameti Lõuna prefektuur

Taotlus                            taotlus Meelis Traksile asenduskaristuse kohaldamiseks

Süüdlane                           MEELIS TRAKS
                                   isikukood:          37408302767,           elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                   xxxxxxxxxxxxxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Meelis Traksile 10.07.2014. a väärteoasjas nr
278014002289 määratud rahatrahv summas 1180 eurot, s.o 295 trahviühikut, millele vastab
30 päeva aresti, 30 (kolmekümne) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 2 (kaks) kuud alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Meelis Traksil võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Meelis Traksile.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.



                                                                                            1 (2)
TAOTLUSE SISU JA MENETLUSE KÄIK
10.07.2014 määras Lõuna prefektuur väärteoasjas nr 278014002289 Meelis Traksile rahatrahvi
295 trahviühikut, s.o 1180 eurot. Otsus jõustus 01.08.2014. Kuna süüdlane ei tasunud rahatrahvi
vabatahtlikult, alustati tema suhtes täitemenetlus. 27.04.2016 teavitas kohtutäitur Ivi Kalmet
kohtuvälist menetlejat rahatrahvi täitmise võimatusest. 31.05.2016 esitas kohtuväline menetleja
kohtule avalduse, milles palus juhindudes KarS § 72 ja TMS § 201 otsustada tasumata rahatrahvi
summas 1180 eurot asendamine arestiga.

Kohus planeeris kohtuistungi esmalt 27.06.2016. a, kuid kohtuistungile Meelis Traks ei ilmunud,
kuna kohtul ei õnnestunud süüdlasele kohtukutset kätte toimetada.
Kohtukutse 18.08.2016. a kohtuistungile toimetati Meelis Traksile kätte politsei kaasabil.
Kohtuistungil ei osanud Meelis Traks selgitada, miks tal rahatrahv tasumata on. Selgus, et Meelis
Traks omab regulaarset sissetulekut, mis oleks võimaldanud rahalisi kohustusi täita. Igakuiseks
sissetulekuks on pension, millest saab kätte veidi üle 100 euro, kuna tasub ka elatist. Lisaks käib ta
sõbral abis ehitustöid tegemas. Kokku teenib ta kuus 300-400 eurot. Vaatamata saadavale
sissetulekule ei suuda Meelis Traks enda sõnul rahatrahvi tasuda ning on rahatrahvi asendamisel
valmis tegema üldkasulikku tööd. Haige selja tõttu on talle määratud töövõime kadu 60%, kuid
kergemaid töid on ta võimeline tegema.

KOHTU SEISUKOHT
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Meelis Traks ei ole tasunud talle karistuseks määratud rahatrahvi. Istungil selgus, et Meelis
Traks saab pensionit ning teenib lisa ka ehitustöödel, mis on taganud talle regulaarse sissetuleku,
mille arvelt oleks olnud võimalik karistust täita. Asjaolu, et Meelis Traks ei ole asunud rohkem
kui kahe aasta jooksul rahatrahvi tasuma, näitab isiku ükskõikset suhtumist talle mõistetud
karistusse. Kohtu hinnangul ei ole tõenäoline, et Meelis Traks ka edaspidi rahatrahvi
nõuetekohaselt tasuda võiks. Eelnevast tulenevalt leiab kohus, et Meelis Traksile karistuseks
määratud rahatrahv tuleb asendada teiseliigilise karistusega, s.o arestiga. Kuna Meelis Traks on
avaldanud valmidust üldkasuliku töö tegemiseks, siis tulenevalt KarS § 69 lg 1 on võimalik arest
asendada üldkasuliku tööga. Süüdlane on avaldanud, et vaatamata osalisele töövõimekaole on ta
võimeline sooritama ka kergemat füüsilist tööd.

Meelis Traksile määrati karistuseks rahatrahv 1180 eurot, so 295 trahviühikut. KarS § 72 lg 2 ja
§ 69 lg 1 alusel vastab sellele 30 päeva aresti, millele omakorda vastab 30 tundi üldkasulikku
tööd. KarS § 69 lg 3 alusel määrab kohus üldkasuliku töö tegemise tähtajaks 2 kuud alates
käesoleva kohtumääruse jõustumisest. Kohus märgib, et üldkasuliku töö tähtajaks sooritamata
jätmisel tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Meelis Traksil endal võtta ühendust Politsei- ja
Piirivalveameti Lõuna prefektuuri ennetus- ja menetlustalituse menetlusteenistuse
vanemspetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.

/allkirjastatud digitaalselt/
Kohtunik


                                                                                               2 (2)
