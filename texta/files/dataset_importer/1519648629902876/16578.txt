                          KOHTUOTSUS
                                EESTI VABARIIGI NIMEL


Kohus                               Tartu Maakohus

Otsuse kuulutamise aeg ja koht      3. mai 2016.a, Võru kohtumaja

Kriminaalasja nr                    1-16-707 (15286000235)

Kohtunik                            Marju Persidskaja

Kohtuistungi sekretär               Lembi Looga

Kriminaalasi                        Alo Valge süüdistuses KarS § 121 lg 1 järgi
                                    kokkuleppemenetluses

Prokurör                            R. S.

Süüdistatav                         Alo Valge, isikukood: xxxxxxxxxxx, Eesti Vabariigi
                                    kodanik; emakeel: eesti keel; elukoht: xxxxxxx-
                                    xxxxxxxxxxxxxxxxxxxxxxxxxxxxxxxxxxxxxxxxxxxx;
                                    põhiharidus; ei tööta; kehtivad kriminaalkaristused
                                    puuduvad.
                                    Tõkend – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Alo Valge KarS § 121 lg 1 järgi ning karistuseks mõista 5 (viis)
    kuud vangistust.

    KarS § 73 lg 1 ja 3 alusel jätta 5 (viis) kuud vangistust Alo Valge suhtes tingimisi
    kohaldamata ja täielikult täitmisele pööramata, kui Alo Valge ei pane 1 (ühe) aasta
    ja 6 (kuue) kuu pikkuse katseaja kestel toime uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.

 2. Menetluskulud:

 KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Alo Valgelt välja
 menetluskulu järgmiselt:

         sundraha 645 eurot;
        kaitsjatasu 48 eurot.

KrMS § 180 lg 3, § 313 lg 1 p 7, 12 alusel määrata, et Alo Valgel on õigus tasumisele
kuuluv menetluskulu kokku 693 (kuussada üheksakümmend kolm) eurot tasuda
vabatahtlikult 12-ne kuu jooksul alates kohtuotsuse jõustumisest, tasudes igakuiselt
vähemalt 57,75 eurot kuni menetluskulu täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700029619 ning selgituse
“Alo Valge, otsus nr 1-16-707, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

3. TsMS § 440 lg 1 ja VÕS § 1043, § 1045 lg 1 p 2 alusel rahuldada kannatanu esitatud
   tsiviilhagi täielikult.

   Välja mõista Alo Valgelt 774 (seitsesada seitsekümmend neli) eurot M. C.
   xxxxxxxxxxx, Krediidipank AS arveldusarve nr xxxxxxxxxxxxxxxxxxxx) kasuks.

4. KrMS § 313 lg 1 p 101 ja KrMS § 38 lg 5 p 2 alusel teavitada kannatanut M. C.
   (isikukood xxxxxxxxxxx, telefon xxxxxxxx) Alo Valge ennetähtaegsest vabastamisest
   või kinnipidamisasutusest põgenemisest.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Alo Valget süüdistatakse selles, et tema 03.07.2015 kella 24 paiku tõukas
xxxxxxxxxxxxxxxxxxxxxxxxxxxxx-xxx korteris M. C. pikali ning lõi teda kaks korda


                                              2 (4)
rusikaga näkku, mille tulemusena lõi välja kolm esihammast ning tekitas kannatanule füüsilist
valu.

Seega pani Alo Valge toime teise inimese tervise kahjustamise ning talle valu tekitamise,
s.o KarS § 121 lg 1 järgi kvalifitseeritava kuriteo.

Kokkuleppe sisu

KarS § 121 lg-s 1 ettenähtud kuriteo toimepanemise eest nõuab prokurör kohtus Alo Valgele
karistuseks viis kuud vangistust.

KarS § 73 lg 1 ja 3 alusel jätta vangistus tema suhtes tingimisi kohaldamata ja täielikult
täitmisele pööramata, kui Alo Valge ei pane ühe aasta kuue kuu pikkuse katseaja kestel toime
uut tahtlikku kuritegu.

Süüdistatav Alo Valge tunnustab tsiviilhagi ja on nõus, et kohus mõistab temalt M. C. välja
774 eurot.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Alo Valge aru kokkuleppe sisust ja nõustus sellega. Kohtuistungil kinnitas
süüdistatav Alo Valge, et kokkuleppe sõlmimine oli tema vaba tahe. Süüdistatav nõustus nii
toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Alo Valge süüdi tunnistada
KarS § 121 lg 1 järgi ning mõista temale karistus vastavalt sõlmitud kokkuleppele.

Kohtu seisukoht tsiviilhagi osas

M. C. esitanud tsiviilhagi Alo Valge vastu 774 euro suuruse kahju hüvitamiseks (tl 16-17).

Süüdistatav võttis kokkuleppe sõlmimise käigus ja kohtuistungil kannatanu poolt esitatud
tsiviilhagi õigeks.

Tsiviilkohtumenetluse seadustiku (TsMS) § 440 lg 1 sätestab, et kui kostja võtab kohtuistungil
või kohtule esitatud avalduses hageja nõude õigeks, rahuldab kohus hagi. TsMS § 444 lg 3
kohaselt võib kohus hagi õigeksvõtul põhineva otsuse teha kirjeldava ja põhjendava osata.


                                            3 (4)
Võlaõigusseaduse (VÕS) § 1043 kohaselt peab teisele isikule (kannatanu) õigusvastaselt kahju
tekitanud isik (kahju tekitaja) kahju hüvitama, kui ta on kahju tekitamises süüdi või vastutab
kahju tekitamise eest vastavalt seadusele. VÕS § 1045 lg 1 p 2 kohaselt on kahju tekitamine
õigusvastane, kui see tekitati kannatanule kehavigastuse või tervisekahjustuse tekitamisega.

Kohus leiab, et kriminaalasjas esitatud tsiviilhagi tuleb rahuldada TsMS § 440 lg 1, VÕS §
1043, § 1045 lg 1 p 2 alusel. Kohus mõistab Alo Valgelt välja 774 eurot M. C. .

Kohtu seisukoht menetluskulude osas

Alo Valge menetluskuluks on määratud kaitsjale kohtueelses menetluses makstud tasu 48
eurot (tl 34-36). Samuti on menetluskuluks süüdimõistva kohtuotsusega kaasnev sundraha,
milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Alo Valge on nõus vabatahtlikult menetluskulud tasuma ning taotles menetluskulude tasumise
ajatamist. Kohus leiab, et kõigi menetluskulude hüvitamine korraga, arvestades et süüdistatav
ei tööta ning tasumisele kuulub ka tsiviilhagi, käib Alo Valgele ilmselgelt üle jõu.

Kohus on seisukohal, et arvestades Alo Valge varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 693 eurot 12 kuu jooksul alates
kohtuotsuse jõustumisest.

Kannatanu teavitamine

Kannatanu M. C. xxxxxxxxxxx, telefon xxxxxxxx) on esitanud KrMS § 38 lg 5 p 2 alusel
taotluse enda teavitamiseks. Seega tulenevalt KrMS § 313 lg 1 p-st 101 ja KrMS § 38 lg 5 p-
st 2 teavitada kannatanut Alo Valge ennetähtaegsest vabastamisest või kinnipidamisasutusest
põgenemisest.



/allkirjastatud digitaalselt/
Marju Persidskaja
kohtunik




                                            4 (4)
