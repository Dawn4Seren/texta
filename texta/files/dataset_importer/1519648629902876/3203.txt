                   KOHTUMÄÄRUS
Kohus                           Viru Maakohus

Määruse tegemise aeg ja         09.11.2016 Jõhvi kohtumaja
koht

Väärteoasja number              4-16-7110

Kohtunik                        Anne PALMISTE

Kohtuistungi sekretär           Jane VÄLI

Asja läbivaatamise kuupäev      09.11.2016

Väärteoasi                      Politsei- ja Piirivalveameti Põhja Prefektuuri
                                taotlus    Aleksei LÕKOVILE asenduskaristuse
                                määramiseks
                                Aleksei LÕKOV
Menetlusalune isik
                                isikukood 37808102211, elukoht xxx




Juhindudes Väärteomenetluse seadustiku            §211, §190, §192          ja   §193   ning
Karistusseadustiku §72 lg.1, maakohus


MÄÄRAS:


Politsei- ja Piirivalveameti Põhja Prefektuuri taotlus jätta rahuldamata.

Käesolevale kohtumäärusele on kohtumenetluse poolel õigus esitada määruskaebus
Viru Maakohtule 15 (viieteistkümne) päeva jooksul, alates vaidlustatava kohtumääruse
tegemisest.


Asjaolud ja menetluse varasem käik

Põhja Prefektuuri 19.06.2014 üldmenetluse otsusega väärteoasjas nr.2302,14,007578
määrati Aleksei Lõkovile Liiklusseaduse 227 lg.1 alusel karistuseks rahatrahv 30
trahviühiku ulatuses, s.o. summas 120 eurot. Kohtuvälise menetleja otsus jõustus
16.07.2014.

                                                                                          1
Põhja Prefektuur esitas     30.09.2016 Viru Maakohtule avalduse asenduskaristuse
määramiseks.
Avalduse kohaselt alustas kohtutäitur Natalja Malahhova 05.12.2014 täitemenetluse.
Rahatrahvist on tasutud 36,65 €. 22.01.2016 teatas kohtutäitur kohtuvälisele menetlejale
rahatrahvi täitmise võimatusest.
Seoses eeltooduga palus Põhja Prefektuur otsustada rahatrahvi asendamine arestiga.


Maakohtu istung

Põhja Prefektuuri esindaja maakohtu istungile ei ilmunud, oma 07.11.2016 kirjalikus
teates märkis, et menetlusalune isik tasus rahatrahvi ära, mistõttu kohtuväline
menetleja loobub asenduskaristuse taotlemisest.

Menetlusalune isik Aleksei Lõkov maakohtu istungile ei ilmunud. 07.11.2016 saatis
menetlusalune isik maakohtule ärakirja maksekorraldusest rahatrahvi tasumise kohta.


Maakohtu määruse põhjendused

Maakohus, tutvunud käesoleva asja materjalidega, leidis, et taotlus ei ole põhjendatud
ja ei kuulu rahuldamisele.

Vastavalt Väärteomenetluse seadustiku §211 lg.3 kui süüdlane on enne asendusaresti
kohaldamist rahatrahvi tasunud, teeb maakohus määruse, milles jätab sissenõudja
avalduse rahatrahvi asendamise kohta arestiga rahuldamata.

Kuna käesolevas asjas on menetlusalune isik rahatrahvi kohtuvälise menetleja
kirjaliku teate maksekorralduse ärakirja kohaselt ära tasunud, siis jätab maakohus
Põhja Prefektuuri taotluse rahuldamata.




(allkirjastatud digitaalselt)
Anne PALMISTE
kohtunik




                                                                                      2
