                            KOHTUOTSUS
                                  Eesti Vabariigi nimel
                                      Tagaseljaotsus


Kohus                         Viru Maakohus

Kohtunik                      Maido Roots

Otsuse tegemise aeg ja koht   10.11.2016.a. Rakvere Kohtumaja

Tsiviilasja number            2-16-107877

Tsiviilasi                    AS Era Liisingu Inkassoteenused hagi M L’i vastu võla 200.- euro,
                              intressi 1,20 euro, viivise 88,64 euro ja võla sissenõudmise kulu
                              20,50 euro, kokku 310,43 euro nõudes
Menetlusosalised ja nende     Hageja: AS Era Liisingu Inkassoteenused (reg.kood 10625474
esindajad                     asukoht: Tartu mnt. 24-15; Tallinn)
                              esindaja: Lea Sarv volikirja alusel
                              Kostja: M L (isikukood 39304010046)

Hagi hind                     310,34 eurot

RESOLUTSIOON:

Teha asjas tagaseljaotsus ja hagi rahuldada.

Välja mõista M L`ilt AS Era Liisingu Inkassoteenused kasuks võlgnevuse katteks 200.-
eurot (kakssada eurot), intressi katteks 1,20 eurot (üks euro ja 20 senti), viivise katteks
88,64 eurot (kaheksakümmend kaheksa eurot ja 64 senti) ja võla sissenõudmise kulu
katteks 20,50 eurot (kakskümmend eurot ja 50 senti), kokku 310,43 eurot (kolmsada
kümme eurot ja 43 senti).

Menetluskulud jätta täies ulatuses kostja M L’i kanda.

Välja mõista M L’ilt AS Era Liisingu Inkassoteenused kasuks tasutud riigilõivu katteks
75.- eurot (seitsekümmend viis eurot) ja õigusabi kulu katteks 100.- eurot (ükssada eurot),
kokku 175.- eurot (kokku ükssada seitsekümmend viis eurot).

Välja mõista M L’ilt AS Era Liisingu Inkassoteenused kasuks viivis menetluskulult 175.-
eurot, alates kohtuotsuse jõustumisest, kuni täitmiseni VÕS § 113 lg. 1 teises lauses
sätestatud määras.

Kostjal on õigus otsusega mittenõustumisel 30 päeva jooksul otsuse kättetoimetamisest
esitada kaja samale kohtule menetluse taastamiseks, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kui tagaseljaotsus
                                                 2
toimetatakse kätte Ametlikes Teadaannetes avaliku teatavakstegemisega, võib kaja esitada
otsuse kättetoimetamisest alates 30 päeva jooksul. Kajale tuleb esitada kõik vajalikud
dokumendid asja ettevalmistamise lõpuleviimiseks.

Kohtuotsusele on hagejal õigus esitada apellatsioonkaebus Tartu Ringkonnakohtule 30
päeva jooksul kohtuotsuse kättetoimetamisele järgnevast päevast arvates. Kui apellant
soovib asja arutamist kohtuistungil, peab ta seda apellatsioonkaebuses märkima. Vastasel
juhul loetakse, et ta on nõus asja lahendamisega kirjalikus menetluses (TsMS § 442 lg. 6 §
633 lg. 7).

Kohtuotsus kuulub viivitamatult täitmisele TsMS § 467 lg 1, 468 lg 1 p 2 alusel.

Kohtuotsuse ärakiri        kätte   toimetada     hageja    esindajale    ja   kostjale   avalikult
teatavakstegemisega.

I Hageja nõue:

14.04.2016.a. on Era Liisingu Inkassoteenused AS esitanud Pärnu Maakohtule maksekäsu
kiirmenetluse avalduse M L’ilt 397,04 euro nõudes.

Makseettepanekut M L’ile kätte toimetada ei ole õnnestunud, kuna tema elu- või viibimiskoht ei
ole teada.

10.06.2016.a. on antud materjal üle Viru Maakohtu kohtunikule menetlemise jätkamiseks
hagimenetluses.

Hagiavaldus koos lisadega on saabunud Viru Maakohtu Rakvere kohtumajja 14.07.2016.a.
Riigilõivu on tasutud 45.- eurot 14.04.2016.a. ja 30.- eurot 14.07.2016.a., kokku 75.- eurot.
Õigusabikulu 100.- eurot.
Kokku hageja tuvastatud menetluskulud 175.- eurot.

Hagiavalduse kohaselt palub hageja välja mõista kostjalt hageja kasuks võlgnevus summas
310,43 eurot, millest laenu põhiosa summas 200.- eurot, laenu intress summas 1,20 eurot, viivis
summas 88,64 eurot, võla sissenõudmise kulud 20,50 eurot.
Välja mõista kostjalt hageja kasuks viimase poolt tasutud riigilõiv summas 75.- eurot.
Välja mõista kostjalt hageja kasuks viimase poolt tasutud õigusabikulud summas 100.- eurot.
Välja mõista kostjalt hageja kasuks alates kohtuotsuse jõustumisest, kuni menetluskulude summa
175.- eurot täitmiseni viivist võlaõigusseaduse (VÕS) § 113 lõike 1 teises lauses ettenähtud
ulatuses.
Juhul kui kostja ei vasta hagile kohtu poolt määratud tähtajaks taotleb hageja hagi rahuldamist
tagaseljaotsusega.
Hageja poolt nõutud summad saab kostja tasuda ERA Liising Inkassoteenused AS-i kontole
EE911010220064480012 SEB Pangas. Selgitusena märkida: võlgniku nimi, isikukood ja
tsiviilasja number.

07.09.2015.a. on kostja ja SMS Laen AS vahel sõlmitud laenulepingu nr. xxxx.
Hageja on nimetatud lepingust tuleneva nõude omandanud SMS Laen AS-lt nõude loovutamise
lepingu alusel.


II Kostja vastus:

Kostjale toimetati menetlusdokumendid kätte avalikult teatavakstegemisega väljaandes
                                                  3
Ametlikud Teadaanded 10.10.2016.a. Vastamise tähtajaks andis kohus 14 päeva avalikult
kättetoimetamisest alates ning hoiatas, et kirjaliku vastuse nimetatud tähtajaks andmata jätmine
annab kohtule õiguse hagi rahuldada tagaseljaotsusega. Kostja ei ole tähtajaks, milline saabus
08.11.2016.a. kohtule kirjalikult vastanud ning sel juhul loetakse hageja esitatud faktilised väited
kostja poolt omaksvõetuks.

III Maakohtu põhjendused:

Maakohus leiab, et asjas on võimalik teha tagaseljaotsus. TsMS § 407 kohaselt kohus võib
hageja nõusolekul hagi tagaseljaotsusega rahuldada hagiavalduses märgitud ja asjaoludega
õiguslikult põhjendatud ulatuses, kui kostja kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Esitatud hagi on õiguslikult põhjendatud.
VÕS § 8 lg. 2 järgi on leping lepingupooltele täitmiseks kohustuslik. VÕS § 76 lg. l kohaselt
tuleb kohustus täita vastavalt lepingule või seadusele. VÕS § 101 lg. l p. l ja 6 sätestavad, et kui
võlgnik on kohustust rikkunud, võib võlausaldaja nõuda võlgnikult kohustuse täitmist ning
rahalise kohustuse täitmisega viivitamise korral nõuda viivist. VÕS § 113 lg. 1 järgi on
võlausaldajal õigus arvestada rahalise kohustuse täitmisega viivitamise korral viivist arvates
kohustuse sissenõutavaks muutumisest kuni kohase täitmiseni.

TsMS § 444 lg. 3 alusel jäetakse otsusest välja kirjeldav osa.

Vastavalt TsMS § 162 lõikele 1 hagimenetluse kulud kannab pool, kelle kahjuks otsus tehti.

Kohtuotsus kuulub viivitamatult täitmisele TsMS § 467 lg 1, 468 lg 1 p 2 alusel.

Lähtudes eeltoodust ja juhindudes TsMS § 407, 442, 444 lg 3, leiab kohus, et hagi kuulub
tagaseljaotsusega rahuldamisele.



Kohtunik                      /digitaalselt allkirjastatud/              Maido Roots
