                                                                                   1-16-2458




                               KOHTUOTSUS
                                EESTI VABARIIGI NIMEL

 Kohus                              Pärnu Maakohus

 Otsuse tegemise aeg ja koht        04. aprill 2016.a Pärnu kohtumajas

 Kriminaalasja number               1-16-2458 (15267001053)

 Kohtukoosseis                      Kohtunik Anu Tammeniit

 Kohtuistungi sekretär              Kristi Haab

 Kriminaalasi                       Meelis Piiskop süüdistuses        KarS     §    424   järgi
                                    kokkuleppemenetluses

 Abiprokurör                        Marelle Ulla

 Süüdistatav                        MEELIS PIISKOP
                                    Isikukood: 36503134223;
                                    kriminaalkorras karistamata.



 RESOLUTSIOON                       Juhindudes KrMS § 248 lg 1 p 5, § 249 kohus otsustas:


Süüdi tunnistada Meelis Piiskop KarS § 424 järgi ning mõista karistuseks rahaline karistus
150 (ükssada viiskümmend) päevamäära, so 1500 eurot (üks tuhat viissada) eurot.

KarS § 66 lg 1,3 alusel võimaldada Meelis Piiskop´il tasuda rahaline karistus ositi 1 (ühe)
aasta jooksul.

KarS § 50 lg 1 p 1 alusel võtta lisakaristusena Meelis Piiskop´ilt ära mootorsõiduki juhtimise
õigus 3 (kolmeks) kuuks. Lisakaristuse aja algust arvata alates kohtuotsuse jõustumisest.

KrMS § 179, § 175 alusel välja mõista Meelis Piiskop´ilt riigituludesse menetluskuluna
sundraha 645 €.

                                                                                       Lk 1 / 3
                                                                                       1-16-2458

Rahaline karistus tasuda Maksu- ja Tolliameti a/a nr: EE351010052031000004 SEB Pank AS-is
või a/a nr: EE502200221014193355 Swedbank AS-is või a/a nr: EE401700017002872300 Nordea
Bank Finland PLC Eesti filiaalis või a/a nr: EE873300333499990003 Danske Bank AS Eesti
filiaalis, kohustuslik on märkida maksekorraldusele viitenumber 99916400002512. Selgituseks
märkida: rahaline karistus, isiku nimi, kriminaalasja number.

Riigi kasuks välja mõistetud menetluskulu tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700024449. Selgituseks märkida: menetluskulud, isiku
nimi, kriminaalasja number.
Välja mõistetud rahaline karistus tasuda 12 kuu jooksul kohtuotsuse jõustumise hetkest.
Kohustada Meelis Piiskop´i tasuma rahaline karistus 1500 € ositi 12 kuu jooksul alates
20.04.2016.a kuni 20.03.2017.a 125 € iga kuu 20-ndaks kuupäevaks.
Välja mõistetud menetluskulu tasuda 12 kuu jooksul kohtuotsuse jõustumise hetkest. Kohustada
Meelis Piiskop´i tasuma menetluskulud 645 € ositi 12 kuu jooksul alates 20.04.2016.a kuni
20.03.2017.a 53,75 € iga kuu 20-ndaks kuupäevaks. Kui summad pole täies ulatuses tähtajaks
täidetud suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

LS §-le 127 kohaselt on isik, kelle suhtes on jõustunud juhtimisõiguse äravõtmise otsus,
kohustatud 5 (viie) tööpäeva jooksul alates kohtuotsuse jõustumisest loovutama oma juhiloa
Maanteeametile.

Kohtuotsuse jõustumisel saata kohtuotsuse ärakiri Maanteeametile teadmiseks.

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 15267001053 on Meelis Piiskop´ile esitatud süüdistus selles, et tema
04.09.2015.a kella 17.05 ajal Pärnu linnas, Riia mnt x maja juures juhtis mootorsõidukit Renault
Trafic riikliku registreerimismärgiga xxx isikuna, kellel vereproovi uuringuga Eesti
Kohtuekspertiisi Instituudi ekspertiisiakti nr 35-I kohaselt ühes grammis veres oli alkoholisisaldus
– etanooli mitte vähem kui 1,54 mg/g, mistõttu tulenevalt Liiklusseaduse § 69 lg 2 p 1 sätetest,
mille kohaselt mootorsõidukijuht loetakse alkoholijoobes olevaks, kui tema ühes grammis veres

                                                                                            Lk 2 / 3
                                                                                     1-16-2458
on vähemalt 1,50 milligrammi alkoholi või ühes liitris väljahingatavas õhus on alkoholi 0,75
milligrammi või rohkem, juhtis Meelis Piiskop mootorsõidukit alkoholijoobes olles, millega
rikkus Liiklusseaduse § 69 lg 1 nõudeid, mille kohaselt juht ei tohi olla joobeseisundis.

Seega Meelis Piiskop mootorsõiduki juhtimisega joobeseisundis, pani toime KarS § 424 järgi
kvalifitseeritava kuriteo.

Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu, kuriteo kvalifikatsiooni, tekitatud kahju laadi ja suurusega ning jõudsid kokkuleppele
prokuröri poolt kohtus nõutava karistuse liigis ja määras.

Abiprokurör Marelle Ulla tegi ettepaneku Meelis Piiskop süüdi tunnistada KarS § 424 järgi ja
nõuab kohtus süüdistatavale rahalist karistust 150 päevamäära, so 1500 eurot (10 eurot
päevamäär). KarS § 66 lg 1,3 alusel toimub rahalise karistuse tasumine ositi ühe aasta jooksul.
KarS § 50 lg 1 p 1 alusel võtta lisakaristusena ära mootorsõiduki juhtimise õigus 3 (kolmeks)
kuuks.

KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustub sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuluks KrMS § 179
lg 1 p 2 kohaselt sundraha 645 € seoses teise astme kuriteos süüdimõistmisega. KrMS § 180 lg 3
alusel võimaldada Meelis Piiskop´il tasuda menetluskulu summas 645 € ositi 12 kuu jooksul alates
20.04.2016.a kuni 20.03.2017.a 53,75 € iga kuu 20-ndaks kuupäevaks.

/allkirjastatud digitaalselt/

Anu Tammeniit
Kohtunik




                                                                                          Lk 3 / 3
