                                                                                  4-16-3929




                          KOHTUOTSUS
                      EESTI VABARIIGI NIMEL

  Kohus                             Harju Maakohus

  Otsuse tegemise aeg ja koht       04.07.2016.a, Tallinnas Liivalaia kohtumaja

  Väärteoasja number                4-16-3929 (2302,16,003666)

  Kohtunik                          Violetta Kõvask

  Väärteoasi                        Olga Kontsevitš 12.05.2016.a kaebus Politsei- ja
                                    Piirivalveameti Põhja prefektuuri korrakaitsebüroo
                                    liiklusjärelevalvekeskuse       liiklusmenetlustalituse
                                    vanemväärteomenetleja Margus Trees 21.04.2016.a
                                    otsusele väärteoasjas nr 2302,16,003666.

  Kaebuse esitaja                   OLGA KONTSEVITŠ, isikukood: 46409250304;
                                    elukoht: xxxx; töökoht: xxxx AS; e-post: xxxx

  Kohtuväline menetleja             Politsei- ja Piirivalveameti Põhja Prefektuuri
                                    korrakaitsebüroo          liiklusjärelevalvekeskuse
                                    liiklusmenetlustalitus.

  Menetluse liik                    Kirjalik menetlus




RESOLUTSIOON

Jätta Olga Kontsevitši 12.05.2016.a kaebus Politsei- ja Piirivalveameti Põhja prefektuuri
korrakaitsebüroo              liiklusjärelevalvekeskuse            liiklusmenetlustalituse
vanemväärteomenetleja Margus Trees 21.04.2016.a otsusele väärteoasjas nr
2302,16,003666 otsuse tühistamiseks rahuldamata.

Jätta     Politsei-  ja    Piirivalveameti     Põhja   prefektuuri   korrakaitsebüroo
liiklusjärelevalvekeskuse liiklusmenetlustalituse vanemväärteomenetleja Margus Trees
21.04.2016.a otsus väärteoasjas nr 2302,16,003666 muutmata.

Rahatrahv peab olema tasutud VTMS § 204 lg 3 sätestatud korras.

Rahatrahv tuleb tasuda Politsei- ja Piirivalveameti Põhja prefektuuri korrakaitsebüroo
liiklusjärelevalvekeskuse liiklusmenetlustalituse vanemväärteomenetleja Margus Trees
21.04.2016.a otsuses väärteoasjas nr 2302,16,003666 märgitud Rahandusministeeriumi

                                                                                          1
                                                                                      4-16-3929

arvele EE 891010220034796011 SEB Pangas, arvele EE 932200221023778606 Swedbank
pangas, arvele EE 403300333416110002 Danske pangas või arvele EE
701700017001577198 Nordea pangas. Kohustuslik on märkida viitenumber
10220165069594.

Kohtuotsuse ärakiri saata Olga Kontsevitšile ning Politsei- ja Piirivalveameti Põhja
Prefektuuri korrakaitsebüroo liiklusjärelevalvekeskuse liiklusmenetlustalitusele.

Edasikaebamise kord

Otsuse peale võib esitada kassatsiooni advokaadist esindaja vahendusel Riigikohtule Harju
Maakohtu kaudu 30 (kolmekümne) päeva jooksul, alates päevast, mil kohtuotsus on
kohtumenetluse pooltele kohtus tutvumiseks kättesaadav.

Kassatsiooniõiguse kasutamise soovist tuleb teatada kirjalikult Harju Maakohtule 7 (seitsme)
päeva jooksul, alates kohtuotsuse lõpposa kuulutamisest.

Kui üks kohtumenetluse pool on 7 (seitse) päeva jooksul teatanud kassatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
kassatsiooniõigus olenemata sellest, kas nad ise on kassatsiooniõiguse kasutamise soovist
teatanud.

Kassatsiooniõiguse kasutamise soovist teatamise korral on kohtuotsuse terviktekst
kohtumenetluse pooltele Harju Maakohtu Liivalaia kohtumaja kantseleis tutvumiseks
kättesaadav 15 (viieteistkümne) päeva möödumisel alates kassatsiooniteate esitamisest.

VAIDLUSTATAVA OTSUSE SISU

Kaevatava otsusega karistati Olga Kontsevitšit Liiklusseaduse (edaspidi LS) § 223 lg 1 alusel
rahatrahviga 50 trahviühiku ulatuses, s.o 200 eurot. Otsusega tehti kindlaks, et Olga Kontsevitš
juhtis mootorsõidukit, ei hoidnud ohutut külgvahet ja riivas esimeses sõidureas parempööret
sooritanud sõidukit Volvo. Kokkupõrke tagajärjel paiskusid trollis viibinud reisijad vastu trolli
osi. Oma tegevusega põhjustas liiklusõnnetuse ja varalise kahju TLT’le, LHV Pank AS’ile,
tervisekahjustused Xxxx.

Otsusest nähtuvalt karistust kergendavad ja raskendavad asjaolud puuduvad. Väärteo
toimepanek on tõendatud väärteoasjas kogutud materjalidega, s.h sõidukite
vaatlusprotokollidega koos nende lisadeks olevate fotodega, videosalvestusega, tunnistaja
ütlustega ja ka menetlusaluse isiku enda ütlustega. Väärtegude toimepanemine Olga Kontsevitši
poolt on leidnud tõendamist, väärteod on kvalifitseeritud õigesti ning karistatavad LS alusel.

Oma sellise tegevusega rikkus Olga Kontsevitš LS § 46 lg 3 /Sõitmisel peab juht hoidma ohutut
külgvahet/ nõuet, pannes toime väärteo, mis on kvalifitseeritav LS § 223 lg 1 /Mootorsõiduki-,
maastikusõiduki- või trammijuhi poolt liiklusnõuete rikkumise eest, kui sellega on tekitatud
teisele isikule varaline kahju või ettevaatamatusest tervisekahjustus – karistatakse rahatrahviga
kuni 300 trahviühikut, arestiga või sõiduki juhtimisõiguse äravõtmisega kuni kuue kuuni/ järgi.

Võttes arvesse ülaltoodut määras kohtuväline menetleja Olga Kontsevitšile juhindudes KarS §
56 lg 1 LS § 223 lg 1 alusel rahatrahvi 50 trahviühiku ulatuses, s.o summas 200 eurot.




                                                                                               2
                                                                                       4-16-3929

KAEBUSE SISU

12.05.2016.a esitas Olga Kontsevitš kaebus Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse liiklusmenetlustalituse vanemväärteomenetleja
Margus Trees 21.04.2016.a otsusele väärteoasjas nr 2302,16,003666 kohtuvälise menetleja
otsuse tühistamiseks.

Kaebuse kohaselt, nähtub materjalidest, et liiklusõnnetuse põhjustas veoautojuht, kes alustas
manöövrit olles trolliga kohakuti. Veoautojuht oleks pidanud ootama kuni kõrval vasakpoolne
sõidurada on vabanenud. Veoautojuht rikkus LS § 33 lg 2 p 8 nõuet.

Kaebaja taotleb kohtuvälise menetleja otsuse tühistamist, ei soovi kohtuistungist osa võtta.

Kohtuvälise menetleja kirjalik seisukoht saabus Harju Maakohtusse 02.06.2016.a. Kohtuväline
menetleja nõustub kaebuse lahendamisega kirjalikus menetluses. Kohtuväline menetleja ei
nõustu Olga Kontsevitši kaebuses väljendatud seisukohtadega ning leiab, et isikule
inkrimineeritud väärtegu on leidnud täielikku tõendamist väärteoasjas kogutud tõenditega, s.h
videosalvestustega.

Videosalvestuse põhjal saab järeldada, et prügiauto ja troll ei saanud liikuda kõrvuti, vaid
eelnevalt pidi troll liikuma prügiautost taga pool. Kaebajal puudus otsene vajadus reastuda
vasakpoolsesse sõiduritta, kuna videost nähtuvalt ei takistanud prügiauto liiklust vaid liiklus
ühtlase kiirusega otse ja peatumata sooritas parempöörde.

Tõendeid kogumis hinnates, on üheselt leidnud tõendamist kaebaja poolt toime pandud
rikkumine, mistõttu on põhjendatult määratud ka karistus. Kohtuväline menetleja on karistuse
määramisel arvestanud kaebaja isikut, tegu, süü suurust ja seda et isik on varasemalt
karistamata.

Kohtuväline menetleja leiab, et kaebuses toodud alustel ei ole põhjendatud kohtuvälise
menetleja otsuse tühistamine, mistõttu palub kohtuväline menetleja jätta kaebus rahuldamata ja
otsus muutmata.

KOHTU SEISUKOHT

Kohus leiab, et Olga Kontsevitš kaebus Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse liiklusmenetlustalituse vanemväärteomenetleja
Margus Trees 21.04.2016.a otsusele väärteoasjas nr 2302,16,003666 kohtuvälise menetleja
otsuse tühistamiseks tuleb jätta rahuldamata järgmistel põhjustel.

VTMS § 123 lg 2 kohustab maakohut arutama väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid, peab kohus sellele järgnevalt lahendama VTMS § 133 loetletud
küsimused.

VTMS § 133 kohaselt peab kohus välja selgitama, kas ei esine väärteoasjas VTMS § 29
sätestatud väärteomenetlust välistavaid asjaolusid (p 1), kas leidis aset tegu, milles
menetlusalust isikut süüdistatakse (p 2), kas teo on toime pannud menetlusalune isik (p 3), kas
tegu on väärtegu ning kas see on õigesti kvalifitseeritud (p 4), kas karistus väärteo eest määrati
selleks pädeva kohtuvälise menetleja poolt (p 5), kas väärteo menetlemisel kohtuvälise
menetleja poolt on järgitud väärteomenetlusõigust (p 6), kas menetlusalusele isikule karistuse
määramine on toimunud kooskõlas karistuse kohaldamise alustega (p 7), kas väärteomenetlus

                                                                                                3
                                                                                       4-16-3929

ei kuulu lõpetamisele VTMS § 30 sätestatud alustel (p 9) ning kas lõpetada väärteomenetlus ja
kohaldada karistusseadustiku §s 87 sätestatud alaealisele kohaldatavaid mõjutusvahendeid või
anda väärteoasja materjalid üle alaealiste komisjonile.

Kaebusest nähtub, et Olga Kontsevitš ei tunnista väärteo toimepanemist, leiab et liiklusõnnetuse
põhjustas prügiauto juht. Kohus sellise väitega ei nõustu ning leiab, et Olga Kontsevitšile
inkrimineeritud väärtegu on tõendamist leidnud järgmiste uuritud tõenditega: sündmuskoha
vaatlusprotokolliga, mille kohaselt toimus liiklusõnnetus 09.03.2016.a Tulika tn ja Ülase tn
ristmikul. Sõidukid põrkasid kokku küljelt, üks sooritas parempööret ja teine tegi esimesest
sõidukist möödasõitu vasakult poolt; sündmuskoha vaatlusprotokoll koos skeemi ja
fototabeliga, millest nähtub liiklusõnnetuse asukoht, asjaolu, et prügiauto oli kokkupõrke
hetkel sooritamas parempööret. Fotolt 27 nähtub ka asjaolu, et prügiautol põlevad kollased
töötuled. Trollibussi vigastused, kokkupuute asukoht. Prügiauto väljaulatuvad osad, nende
deformeeritus ning asjaolu, et väljaulatuv osa on märgistatud puna valge lindiga; sõidukite
vaatlusprotokollidega, nähtuvad sõidukite vigastused ning nende tehniline olukord;
tunnistaja Xxxxütlustega, mille kohaselt sooritas ta parempööret Tulika tänavalt, liikus
aeglaselt. Autol olid sisse lülitatud parem suunatuli ja põlesid kollased töövilkurid. Ei jõudnud
trollibussi enne kokkupõrget märgata, kuivõrd see ilmus niivõrd kiiresti auto kõrvale; Olga
Kontsevitši tunnistajana antud ütlustega, mille kohaselt möödus ta prügiautost, toimus
kokkupõrge; asitõendi vaatlusprotokolliga, millest nähtuvalt „kylgmine korvalistuja“
salvestuselt nähtub, et kell 14:39:24 liigub trollibuss esimeses sõidureas, kella 14:39:31 ajal
kaob trollibuss kaamera vaateväljast ning kell 14:39:48 hakkab prügiauto pöörama, mõned
hetked hiljem liigub sõiduk järsult. „Tagumine“ salvestuselt nähtub, et kella 14:39:48 ajal ilmub
kaamera vaatevälja paremale poole troll, kella 14:39:54 ajal peatub liigub sõiduk järsult
paremale. „Onnetus“ salvestuselt nähtub asjaolu, et kell 14:39:48 hakkab sõiduk pöörama
paremale, kell 14:39:54 liigub sõiduk järsult; teatisega liiklusõnnetuses kannatada saanud
isiku saabumisest; Yuliya Roos tunnistajana antud ütlustega, mille kohaselt märkas ta
seisvat prügiautot, mis oma tagaosaga hõivas vähese osa sõiduteest. Trollijuht alustas
möödasõitu, toimus kokkupõrge; Xxxxütlustega ja skeemiga, mille kohaselt trollibuss sõitis
paremal pool olevast suurest prügiautost mööda. Prügiauto liikus, toimus kokkupõrge.
Sekkemist nähtub kokkupõrke koht prügiauto ja trollibussi vahel; Olga Kontsevitši
menetlusaluse isikuna antud ütlustega, milles isik jääb eelnevalt antud ütluste juurde;
väärteoprotokolliga AB1482625, mille kohaselt rikkus Olga Kontsevitši LS § 46 lg 3 nõuet,
pannes toime väärteo, mis on kvalifitseeritav LS § 223 lg 1 järgi; väärteootsusega;
karistusregistri väljavõttega, mille kohaselt isikul puuduvad kehtivad karistused ning
videosalvestusega.

Seega kohus leiab, et väärteoasja materjalidega on täielikult tõendatud, et Olga Kontsevitš juhtis
09.03.2016.a mootorsõidukit, ei hoidnud ohutut külgvahet ja riivas esimeses sõidureas
parempööret sooritanud sõidukit Volvo. Kokkupõrke tagajärjel paiskusid trollis viibinud
reisijad vastu trolli osi. Oma tegevusega põhjustas liiklusõnnetuse ja varalise kahju ning
tervisekahjustused.

Kohus on seisukohal, et Olga Kontsevitši poolt toimepannud väärtegu on tuvastamist leidnud
ning tema tegu vastab LS § 223 lg 1 sätestatud väärteo objektiivsetele tunnustele
/Mootorsõiduki-, maastikusõiduki- või trammijuhi poolt liiklusnõuete rikkumise eest, kui
sellega on tekitatud teisele isikule varaline kahju või ettevaatamatusest tervisekahjustus –
karistatakse rahatrahviga kuni 300 trahviühikut, arestiga või sõiduki juhtimisõiguse
äravõtmisega kuni kuue kuuni/.



                                                                                                4
                                                                                     4-16-3929

Kohus leiab, et Olga Kontsevitš pani väärteo toime hooletusest, kuivõrd tähelepaneliku ja
kohusetundliku suhtumise korral, oleks ta pidanud arusaama, et prügiauto sooritab parempööret
ning sellest tulenevalt on tal kohustus hoida ohutut külgvahet.

Kohus on seisukohal, et õigusvastasust ja süüd välistavaid asjaolusid ei esine ning kohtuväline
menetleja ei ole rikkunud väärteomenetluse sätteid. Kohus märgib, et määratud karistus on
kooskõlas karistuse kohaldamise alustega.

Karistuse mõistmisel arvestatakse süüdlase isikut, süü suurust, kergendavaid ja raskendavaid
asjaolusid, võimalusega mõjutada isikut edaspidi hoiduma süütegude toimepanemisest ja
õiguskorra kaitsmise huvisid.

Karistusseadustiku §-st 56 lähtudes peab kohus pärast kuriteo toimepanemise tuvastamist süü
suurusest lähtuvalt andma karistuse liiki ja määra sisaldava põhjendatud karistusõigusliku
hinnangu toimepandud kuriteole. Karistusseadustiku mõtte kohaselt tuleb sellise hinnangu
andmisel keskenduda põhiliselt teole ja üldjuhul ei tohi süüdistatava isik kuriteost lahutatult
olla iseseisvaks karistuse liigi ning määra valiku aluseks.

Samas peab kohus vajalikuks selgitada mõnda kaebuses esitatud väidet. Kaebaja on väitnud, et
prügiauto juht alustas manöövrit olles trollibussiga kohakuti. Xxxxtunnistajana antud ütlustest
nähtub, et prügiauto seisis ning tagumine osa hõivas vähese osa sõiduteest (esimesest reast).
Tunnistaja Xxxxütlustest nähtub, et prügiauto liikus, alustas trollibuss möödasõitu sellest.
Tunnistajate antud ütlustest nähtub üheselt, et prügiauto oli juba alustanud parempööret, seega
ei saanud ta kuidagi manöövrit alustada alles trollibussiga kohakuti olles. Videosalvestuselt
nähtub asjaolu, et prügiauto alustas manöövrit 14:39:48 ja trollibuss alustas manöövrit
sooritavast prügiautost 14:39:50. Seega ka videosalvestus kinnitab, et prügiauti alustas
manöövri sooritamist enne, kui trollibuss möödasõitu alustas. Seega väärteoasjas kogutud
materjalide ei kinnita kaebaja esitatud väidet, nagu oleks prügiauto alustanud manöövrit olles
trollibussiga kohakuti.

Kuigi trollibuss jõudis peaaegu mööduda prügiveoautost, ei tähenda see seda, et prügiveoauto
alustas manöövrit trollibussiga kohakuti olles. Videosalvestuselt nähtub, et maksimaalne kiirus
prügiveoautol oli 20 km/h, olles sooritamas pööret, aeglustas prügiveoauto, et anda teed valgele
kaubikule ja siis hakkas alustatud manöövrit lõpetama. Trollibuss liikus samal ajal suurema
kiirusega, mis nähtub ka salvestuselt. Seega on täiesti loogiliselt arusaadav, kuidas trollibuss
jõudsid prügiautoga kohakuti enne liiklusõnnetust.

LS § § 33 lg 2 p 8 kohaselt on juht enne paigalt liikuma hakkamist, manöövri või sõiduki
seismajäämise alustamist veenduma, et see on ohutu ega takista või ohusta teisi liiklejaid ning
teel töötajaid. Videosalvestuselt nähtub üheselt, et prügiauto ei seisnud, vaid liikus pidevalt
ühtlase kiirusega otse (maksimaalne kiirus oli 20 km/h). Seega ei kohaldu käesolevas
väärteoasjas kaebaja poolt viidatud LS sätte ning prügiauto juht ei ole midagi rikkunud.

Samuti nähtub väärteoasja materjalidest (foto 27), et prügiveoautol põlevad kollased töötuled.
Lisaks on tunnistaja Xxxxkinnitanud, et enne parempöörde sooritamist pani ta nõuete kohaselt
sisse suunatule. Seega ei olnud kaebajal alust eeldada, et prügiauto ei lõpeta alustatud
manöövrit, eriti kuna tunnistaja Xxxxmärkis, et prügiauto tagumine osa hõivas vähese osa
sõidutee esimesest reast.

Kohus nõustub kohtuvälise menetleja avaldatud seisukohaga, et kaebajal puudus otsene vajadus
alustada möödasõitu prügiveoautost. Prügiveoauto oli pidevas liikumises, liikus küll

                                                                                              5
                                                                                       4-16-3929

aeglasemalt, kuid ei olnud takistuseks teistele sõidukitele. Lisaks oli prügiveoauto juht
alustanud juba manöövrit, mille lõpetamiseks ei oleks tal kulunud ebamõistlikult pikk aeg, et
see oleks tekitanud olulise takistuse kaebaja poolt juhitud trollibussile. Seega ei olnud kaebajal
otsest ja tungivat vajadust alustada möödasõitu manöövrit tegevast prügiautost.

Rahatrahvi suuruse osas märgib kohus järgmist. LS § 223 lg 1 alusel on võimalik määrata
karistuseks rahatrahv kuni 300 trahviühikut. Keskmine rahatrahv oleks seega 150 trahviühikut,
arvestades, et Olga Kontsevitši süü on alla keskmise, peab ka rahatrahv olema alla keskmise.
Seega kohus leiab, et rahatrahv § 223 lg 1 alusel 50 trahviühiku ulatuses on põhjendatud ning
ei kuulu tühistamisele. Kohus märgib, et kohtuväline menetleja arvestas asjaoluga, et
liiklusõnnetuse tagajärjel tekkis varaline kahju ning tervisekahjustused, isik ei avaldanud
kahetsust, samas arvestati ka seda, et isikul puuduvad karistused. Kohtuväline menetleja leidis
eelpool toodud arvestades, et lisakaristuse kohaldamine ei ole põhjendatud. Sanktsiooni
kohaselt on võimalik karistuseks määrata rahatrahv kuni 300 trahviühikut, s.t et maksimaalne
rahatrahv oleks võinud olla 1200 eurot. Samuti oleks politsei võinud kohtult põhikaristuseks
taotleda aresti määramist või juhilubade äravõtmist. Mõistetud karistus vastab isiku süü
suurusele. Karistus ei ole kohtu hinnangul, arvestades tegu, liialt karm.

Kohus on seisukohal, et Olga Kontsevitšile mõistetud karistuse näol ei ole tegemist
ebaproportsionaalse karistusega, õiguserikkumise iseloomu arvestades. Kohus leiab, et kaebuse
lahendamisel ei ilmnenud menetlus- või materiaalõiguse ebaõiget kohaldamist ning ka
kaebuses ei osutatud sellistele minetustele, millega võiks kaasneda kohtuvälise menetleja otsuse
muutmine või tühistamine. Kohtul puudub seega alus tühistada kohtuvälise menetleja seaduslik
ja põhjendatud otsus.

Kohus juhindus VTMS § 132 p 1, § 133, § 134, § 135, § 155, § 120.




Violetta Kõvask

Kohtunik

/Digitaalselt allkirjastatud/




                                                                                                6
