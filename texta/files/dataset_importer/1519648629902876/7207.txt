                              KOHTUOTSUS
                                 EESTI VABARIIGI NIMEL
Kohus                                Viru Maakohus
Otsuse tegemise aeg ja koht          14. september 2016 Jõhvi kohtumaja
Väärteoasja number                   4-16-6710 (2440,16,006662)
Kohtunik                             Deniss Minzatov
Kohtuistungi sekretär                Merike Erisalu
Tõlk                                 Riina Palmi
Väärteoasi                           Philipp Gusevi süüdistuses LS § 224 lg 2, § 227 lg 4, § 234
                                     lg 1 järgi kvalifitseeritava väärteo toimepanemises
Menetlusalune isik                   Philipp Gusev isikukood 37212040294,
                                     töökoht xxx
Kohtuvälise menetleja esindaja       PPA Ida prefektuuri esindaja Axxx Rxxx
Asja läbivaatamise kuupäev           14.09.2016 avalikul kohtuistungil
RESOLUTSIOON:                        Juhindudes VTMS §§ 107, 108, 109, 111, 113 kohus
                                      OTSUSTAS:
Süüdi tunnistada Philipp Gusev 13.09.2016 kell 02:38 xxx 162-l km-l mootorsõiduki juhtimises
isiku poolt, kelle ühes liitris väljahingatavas õhus on alkoholisisaldus 0,52 mg/l, s.o
liiklusseaduse § 224 lg 2 järgi kvalifitseeritava väärteo toimepanemises
ja
lubatud suurima sõidukiiruse ületamises mitte vähem kui 68 kilomeetrit tunnis, s o
liiklusseaduse § 227 lg 4 järgi kvalifitseeritava väärteo toimepanemises
ja
sõidukijuhi poolt sõiduki kohustusliku peatamise märguande tahtlikus eiramises s o
liiklusseaduse § 234 lg 1 järgi kvalifitseeritava väärteo toimepanemises
ning
KarS § 63 lg 1 alusel mõista Philipp Gusevile KarS § 224 lg 2 järgi karistuseks 30
(kolmkümmend) päeva aresti.

Aresti kandmise algus on alates Philipp Gusevi kinnipidamisest s.o 13.09.2016 kell 2.44.

Vastavalt VTMS § 199 lg 3 ja § 205 lg 1 jõustub kohtuotsus aresti mõistmise kohta alates selle
tegemisest ja peale kohtuotsuse kuulutamist pööratakse viivitamatult täitmisele.
Liiklusseaduse § 224 lg 3 p 1 alusel mõista Philipp Gusevile lisakaristus mootorsõiduki
juhtimisõiguse äravõtmine 9-ks kuuks.
Lisakaristuse kandmise algus alates kohtuotsuse jõustumisest.

KarS § 55 lg 1 kohaselt laieneb lisakaristus põhikaristuse kandmise kogu ajale ja lisaks
kohtuotsusega määratud tähtajale

Vastavalt liiklusseaduse §-le 127 tuleb juhiluba 5 tööpäeva jooksul pärast mootorsõiduki
juhtimisõiguse äravõtmise otsuse jõustumist loovutada Maanteeametile.


                                                                                                 1
KarS § 83 lg 1 alusel konfiskeerida süüteo toimepanemise vahend, xxx mis kuulub Philipp
Gusevi’ile.

Välja mõista Philipp Gusev´ilt menetluskulud – sõiduki teisaldamise kulud summas 64,30 eurot
(kuuskümmend neli eurot ja 30 senti).

Menetluskulud tuleb tasuda 1-(ühe)-kuulise tähtaja jooksul alates kohtuotsuse jõustumise
tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700065217
ning selgitusse märkida süüdlase ees-ja perekonnanimi, väärteoasja nr, menetluskulud.

Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras

Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule seitsme päeva jooksul, alates kohtuotsuse lõpposa kuulutamisest. Apellatsioon
esitatakse kohtuotsuse teinud maakohtule 15 päeva jooksul alates päevast, mil kohtuotsus on
kohtumenetluse pooltele tutvumiseks kättesaadav. Apellatsiooniõiguse kasutamise teate
esitamise korral on kohtuotsusega võimalik tutvuda Viru Maakohtu kantseleis alates 30.09.2016.

ASJAOLUD

13.09.2016 koostatud väärteoprotokolli nr AB 1484679 kohaselt süüdistatakse Philipp Gusev
selles, et tema xxx 162 km-l juhtis xxxx asulavälisel teel kiirusega 186 +- 8 km/h ja suurim
lubatud sõidukiirus antud teelõigul on 110 km/h, seega ületas lubatud kiirust mitte vähem kui 68
km/h Samuti juhtis mootorsõidukit juhile keelatud seisundis kui ühes liitris väljahingatavas õhus
oli alkoholisisaldus mitte vähem kui 0,52 mg/l. Samuti juhtides mootorsõidukit tahtlikult eiras
politseiametniku poolt antud sõiduki kohustuslikku peatumise märguannet, mis oli antud ees
sõitva sõiduki juhile taga sõitvalt politseivärvides alarmsõidukist sinise ja punase töötava
vilkuriga ja helisignaaliga. Oma tegudega rikkus Philipp Gusev liiklusseaduse (LS) § 50 lg 5 p 3,
§ 69 lg 3, § 38 lg 1 sätteid. Kohtuväline menetleja kvalifitseeris P. Gussev’i teod LS § 227 lg 4, §
224 lg 2 ja § 234 lg 1 järgi (tl 3).

Kohtuistungil ülekuulatud menetlusalune isik P. Gusev tunnistas oma süüd täielikult. Selgitas, et
sõitis oma sõidukiga xxx ning umbes 45 km enne xxx peeti teda kinni. Sõitis xxxja pidi jõudma
piiri peale. Sõitis lubatud kiirust ületades kuskil 10 km/h võrra. Siis nägi tagant siniseid-punaseid
vilkureid. Esimene reaktsioon oli peatuda. Eelneval õhtul on tarbinud sõpradega alkoholi ja
arvas, et võivad jääknähud olla ja sellepärast võttis vastu otsuse, et ei peatu. Püüdis politsei eest
ära sõita ja siis alles peatus. Politsei sundis peatuda. Kui politsei eest põgenes oli sõidukiirus
umbes 180 km/h. Autos oli veel reisija, naise õde „xxx“, kes istus reisija kohal. Peale
kinnipidamist kontrolliti alkoholisisaldust alkomeetriga ja pärast viidi politseijaoskonda, kus
kontrolliti veel ja koostati protokoll. Näit oli 0,52. Oli sellega nõus, nagu ka kiirusmõõturi
kasutamise protokolliga. Mõlemad protokollid talle tutvustati. Varem on 3 korral joobes
juhtimise eest karistatud. Viimane kord oli 2015.a. Karistuseks pandi üldkasulikke töid, on
praegu sooritamisel. Palus mõista talle kergem karistus, et mitte kaotada oma töökohta.
Ülalpidamisel on neli last ja mittetöötav abikaasa. Vaidles sõiduki konfiskeerimisele vastu. Auto

                                                                                                   2
osteti naise pärandiks saadud rahast ja see oleks ebaõiglane. Kaitsjat kohtulikuks arutamiseks P.
Gusev endale ei taotlenud.

Kohus uuris veel järgmised tõendid:

Kiirusmõõturi kasutamise protokoll, millest nähtuvalt 13.09.2016 kell 2.38 mõõdeti Philipp
Gusevi juhitud xxxliikumiskiirust xxx 162 km-l, kus lubatud maksimaalne sõidukiirus on 110
km/h, kasutades Stalker DSR 2X nr DP021146, pimeajal, tehisvalguse, sademeteta ja hea
nähtavuse tingimustes. Mõõtmine toimus kahe sõidurajaga ühesuunalisel teel samas suunas
liikuva objekti suhtes liikuvast sõidukist, kus mootorsõiduk eemaldus patrullautost. Kiirus
mõõdetud 5-6 sekundi jooksul, segavaid faktoreid ei esinenud. Seadme helisignaal oli ühtlane.
Kiirusmõõturi lugem on 186 km/h. Laiendmääramatus on +/- 8 km, lõplik mõõtetulemus 178
m/h. Juhile näidati seadme tabloole fikseeritud lugemit. Juht on näiduga nõus, protokolliga
tutvunud. Mõõtmise ajal kasutati videotehnikat (tl 11, 42). Mõõtevahendi taatlustunnistus nr
TTRS-16/00056 kinnitab, et kiirusmõõtur Stalker DSR 2X s.n. DP021146 on taadeldud ning
vastab MKM 12.12.2006 määruse nr 104 lisa 2 p 8.2 nõuetele (tl 13).

Indikaatorvahendi kasutamise protokollist nähtuvalt tuvastati P. Gusevil 13.09.2016 kell 2.43
indikaatorvahendit kasutades alkoholijoovet. Joobeseisundile viitavad ka sellised tunnused nagu
silmade punetus, silma puupillide suurus, häiritud reaktsioonikiirus, segane kõne, häireid aja-,
isiku ja kohatajus, kerged häired koordinatsioonis, unisus (tl 14).

Tõendusliku alkomeetri kasutamise protokoll kinnitab, et 13.09.2016 kell 2.54-2.58 kasutati P.
Gusev’i suhtes tõenduslikku alkomeetrit Dräger Alcotest 7110EST nr ARAF-0006 ning
lõplikuks mõõtetulemuseks oli alkoholisisaldus 0,52 mg/l (tl 14a, 16-17). Tõendusliku
alkomeetri taatlustunnistus nr TTRC-16/00088 kinnitab, et tõenduslik alkomeeter Alcotest 7110
nr ARAF-0006 on taadeldud ning vastab OIML R 126 (1998) nõuetele (tl 18).

Sõiduki juhtimiselt kõrvaldamise otsusest nähtuvalt 13.09.2016 kell 2.44 kõrvaldati P. Gusev
xxx juhtimiselt alkoholijoobes oleku tõttu (tl 19).

13.09.2016 asitõendi vaatlusprotokollist nähtuvalt vaadeldi P. Gussev’ile kuuluv sõiduauto xxx
(tl 20-30). Sõiduki registreerimistunnistusest nähtuvalt kuulub nimetatud sõiduauto Philipp
Gusev’ile (tl 31-32). Sõiduki hoiukohta teisaldamise akt nr AA0108024 kinnitab, et nimetatud
sõiduki teisaldati 13.09.2016 kell 4.46 hoiukohta xxx). xxxx arvest nr 163741 nähtuvalt on
teisaldamise tasuks 64,30 eurot (tl 34).

Isiku kinnipidamise protokoll (lk 35), mille kohaselt peeti 13.09.2016 kell 02.44 kinni Philipp
Gusev, kuna ta püüab põgeneda ja võib jätkuvalt toime panna väärtegusid.

Harju Maakohtu 14.06.2011 otsuse järgi karistati P. Gusev KarS § 424 alusel joobes juhtimise
eest 11 kuu ja 27 päeva vangistusega, millised asendati 714 tunniga ÜKT-d. Lisakaristusena
võeti P. Gusevilt ära mootorsõiduki juhtimisõigus 6-ks kuuks (tl 36-37).

Harju Maakohtu 22.06.2015 otsusega karistati P. Gusev KarS § 424 alusel joobes juhtimise eest
1 aasta 5 kuu ja 27 päevase vangistusega, mille asendati 542 tunniga ÜKT-d tähtajaga 2 aastat,
pannes talle täiendavaks kohustuseks mitte tarvitada alkoholi. Lisakaristusena võeti P. Gusev’ilt
ära mootorsõiduki juhtimisõigus 7-ks kuuks. Samuti konfiskeeriti P. Gusevile kuuluv
mootorsõiduk xxx kui kuriteo toimepanemise vahend (tl 38-39).
Karistusregistri väljavõte järgi on P. Gusev’il 6 kehtivat kriminaalkaristust, sh 3 joobes juhtimise
eest KarS § 424 järgi (tl 40-41).

                                                                                                  3
KOHTU SEISUKOHT

KarS § 2 lg 2 kohaselt karistatakse isikut koosseisupärase, õigusvastase ja süülise teo eest. Isiku
käitumises karistatava teo olemasolu või puudumise kontrollimisel tuleb alustada
süüteokoosseisust, seejuures lõpuleviidud delikti korral süüteokoosseisu objektiivsest küljest,
liikudes selle tuvastamise korral subjektiivse teokoosseisu juurde, edasiselt õigusvastasuse ning
süü tasandite kontrollimisele.

KrMS § 61 alusel ei ole ühelgi tõendil ette kindlaks määratud jõudu. Kohus hindab tõendeid
nende kogumis oma sisseveendumuse kohaselt. Kõige tõendite hindamine kogumis kohtu
siseveendumuse alusel eeldab tõendite omavahelist kaalumist, nende usaldusväärsuse hindamist
ja vastuolu korral otsustamist, millisele tõenditele tugineda (RKKK nr 3-1-1-127-06, 3-1-1-4-
07).

Kohus kõrvutades uurituid tõendeid ning hinnanud neid oma siseveendumuse kohaselt on
seisukohal, et väärteoprotokollis kirjeldatud teod LS § 224 lg 2, § 227 lg 4 ja § 234 lg 1 on aset
leidnud, need teod pani toime P. Gusev ning tema poolt toimepandu on õigesti kvalifitseeritud.

LS § 224 lg 2 kohaselt mootorsõiduki, maastikusõiduki või trammi juhtimise eest isiku poolt,
kelle ühes grammis veres on alkoholisisaldus 0,50–1,49 milligrammi või kelle ühes liitris
väljahingatavas õhus on alkoholisisaldus 0,25–0,74 milligrammi karistatakse rahatrahviga kuni
300 trahviühikut, arestiga või sõiduki juhtimisõiguse äravõtmisega kuni kaheteistkümne kuuni.
LS § 227 lg 4 kohaselt mootorsõidukijuhi poolt lubatud suurima sõidukiiruse ületamise eest üle
60 kilomeetri tunnis karistatakse rahatrahviga kuni 300 trahviühikut, arestiga või sõiduki
juhtimisõiguse äravõtmisega kuni kahekümne nelja kuuni.
LS § 234 lg 1 kohaselt sõidukijuhi poolt sõiduki kohustusliku peatamise märguande tahtliku
eiramise eest karistatakse rahatrahviga kuni 200 trahviühikut, arestiga või sõiduki juhtimisõiguse
äravõtmisega kuni kahekümne nelja kuuni.

P. Gusev’i enda ütluste ja kiirusmõõturi kasutamise protokolli alusel loeb kohus tõendatuks, et
13.09.2016 kell 2.38 xxx km-l juhtis P. Gusev temale kuuluvat sõiduautot xxx, ületades lubatud
sõidukiirust. Kui tema taga sõitev politseivärvides alarmsõiduk tegi P. Gusevile sinise ja punase
töötava vilkuriga ja helisignaaliga peatumise märguande, eiras P. Gusev seda tahtlikult ja
teadlikult, ei peatunud politsei tehtud peatumismärguande peale, vaid hoopis lisas kiirust juurde,
liikudes kiirusega 178 km/h teelõigul, kus on maksimaalne lubatud kiirus 110 km/h, st ületas
lubatud sõidukiirust 68 km/h võrra ja peatas sõidukit alles siis kui politseisõidukid taktikaliste
võtetega takistasid tema edasist liikumist ja sundisid teda peatumiseks. Seda, et P. Gusev on
tahtlikult eiranud peatumise märguannet kinnitavad tema enda ütlused, et ta on eelnevalt
tarvitanud sõprade seltskonnas alkoholi ning arvates, et alkohol ei väljunud tema organismist ja
kartes politseikontrolli otsustas mitte peatuda. Indikaatorvahendi ja tõendusliku alkomeetri
kasutamise protokollid, nagu ka P. Gusev’i enda ütlused kinnitavad, et nimetatud mootorsõiduki
juhtimisel oli P. Gusev alkoholijoobes ning tema väljahingatavas õhus oli alkoholisisaldus 0,52
mg/l.

Eeltoodu alusel leiab kohus, et P. Gusev on realiseerinud oma tegudega LS § 224 lg 2, § 227 lg 4
ja § 234 lg 1 süüteokoosseisude objektiivsed tunnused.

KarS § 15 lg 3 järgi on väärteona karistatav nii tahtlik kui ettevaatamatu tegu. Kohus leiab, et P.
Gusev täitis LS § 224 lg 2, § 227 lg 4 ja § 234 lg 1 süüteokoosseisude objektiivsed tunnused
otsese tahtlusega.


                                                                                                 4
KarS § 16 lg 3 kohaselt isik paneb teo toime otsese tahtlusega, kui ta teab, et teostab
süüteokoosseisule vastava asjaolu, ja tahab või vähemalt möönab seda. P. Gusev oli teadlik
temale tehtud peatumise märguandest, kuid otsustas seda eirata ning püüdis põgeneda politsei
eest. See viitab, et ta tahtis LS § 234 lg 1 sätestatud süüteokoosseisule vastava asjaolu saabumist.
Sama puudutab ka lubatud sõidukiiruse ületamist. P. Gusev’i enda ütluste järgi enne
peatumismärguande tegemist sõitis ta ületades lubatud sõidukiirust ca 10 km/h võrra, kuid peale
peatumismärguande tegemist ja P. Gusev’i otsustust mitte peatuda üritades ta varjata ennast
politsei eest ning teadlikult ja tahtlikult lisas kiirust juurde, mistõttu pani ta LS § 227 lg 4
sätestatud süüteo toime otsese tahtlusega. Kohtu arvates tegutses P. Gusev otsese tahtlusega ka
LS § 224 lg 2 sätestatud väärteo toimepanemisel. P. Gusev’i enda ütlustest nähtuvalt sündmusele
eelneval õhtul (s.o 12.09.2016 õhtul) tarvitas ta alkoholi sõprade seltsis.
Kinnipidamisprotokollist nähtuvalt peeti P. Gusev kinni 13.09.2016 kell 02.38, s.o mõned tunnid
peale alkoholi tarvitamist. Kusjuures P. Gusev’il endal oli kahtlustusi oma seisundi suhtes (tema
enda ütluste järgi – arvas, et võivad olla jääknähud, seetõttu otsustas mitte peatuda). Seega teadis
ta, et teostab süüteokoosseisule vastava asjaolu ja vähemalt möönis seda.

Eeltoodud asjaoludel asub kohus seisukohale, et menetlusaluse isiku käitumisele on antud õige
karistusõiguslik hinnang ning tema käitumine on õigesti kvalifitseeritud LS § 224 lg 2, § 227 lg 4
ja § 234 lg 1 järgi.

Seega on menetlusalune isik oma tegevusega täitnud talle inkrimineeritavate tegude objektiivse
ja subjektiivse koosseisu. Õigusvastasust ja süüd välistavaid asjaolusid kohus ei tuvastanud.
Kohus on seisukohal, et P. Gusev pani talle inkrimineeritavad väärteod toime süüvõimelisena,
kuna vastavalt KarS § 33 on isik süüvõimeline, kui ta on teo toimepanemise ajal süüdiv ja
vähemalt neljateistaastane.

Karistus

KarS § 56 lg 1 ja lg 2 kohaselt, karistamise alus on isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid.

Karistuse mõistmisel realiseeruvad mõistetaval karistuse liigis ja määras nii üld- kui ka
eripreventiivsed eesmärgid.

KarS § 56 sätestab karistamise alusena isiku süü, mille suurus määrab võimaliku karistuse
ülempiiri karistuse kohaldamisel. Karistuse mõistmisel tuleb süü suuruse kvantitatiivsel
kindlaksmääramisel igal juhul arvestada teo toimepanemisega seotud kergendavate ja
raskendavate asjaoludega, eesmärgiga teha kindlaks karistuse konkreetne määr vastava
paragrahvi sanktsiooni piirides ja prognoosida konkreetsele isikule mõistetava karistuse
eripreventiivseid eesmärke (RKKK 3-1-1-14-07).

Kehtiv kohtupraktika, väljendatuna Riigikohtu senistes otsustes, rõhutab, et karistuse mõistmisel
tuleb kõigepealt arvestada ja analüüsida tegu, mille süüdistatav toime pani, selle tehiolusid ja
raskust, alles seejärel lähtuda süüdistatava isikut iseloomustavatest andmetest.

LS § 224 lg 2 näeb karistusena ette rahatrahvi kuni 300 trahviühikut, aresti või sõiduki
juhtimisõiguse äravõtmist kuni kaheteistkümne kuuni.
LS § 227 lg 4 näeb karistusena ette rahatrahvi kuni 300 trahviühikut, aresti või sõiduki
juhtimisõiguse äravõtmist kuni kahekümne nelja kuuni.

                                                                                                  5
LS § 234 lg 1 näeb karistusena ette rahatrahvi kuni 200 trahviühikut, aresti või sõiduki
juhtimisõiguse äravõtmist kuni kahekümne nelja kuuni.

Hinnates süüdlase tegusid leiab kohus, et P. Gusev’i süü on eriti raske ning vastab sanktsiooni
maksimummäärale. Varasemalt on P. Gusev kolmel korral (2015, 2011 ja 2005) karistatud KarS
§ 424 alusel joobes juhtimise eest (Harju Maakohtu 16.03.2005, 14.06.2011 ja 22.06.2015
kohtuotsusega) ning uute raskete liiklusalaste õigusrikkumiste toimepanemine P. Gusev’i poolt
nõuab range karistuse mõistmist. Siinkohal tuleb arvestada, et P. Gusev’i joove aste (0,52 mg/l)
oli üle keskmist määra. Veelgi raskemaks teeb P. Gusev’i süüd asjaolu, et ta ületas lubatud
sõidukiirust 68 km/h võrra, on eiranud peatumismärguannet, püüdes varjata ennast politsei eest
ning sel hetkel moodustas tema sõidukiirus 178 km/h, mis on kahtlemata väga suur number.
Sellise kiirusega joobes juhi poolt avalikus kohas, maanteel sõiduki juhtimine oli äärmiselt ohtlik
nii P. Gusev’ile endale kui ka teistele liiklejatele, sh P. Gusev’i sõidukis viibinud kaasreisijale.

P. Gusev tunnistas oma süüd täielikult, kuid ei avaldanud kahetsust. Samuti ei tuvasta kohus teisi
P. Gusev’i süüd kergendavaid või raskendavaid asjaolusid.

Eeltoodu alusel nõustub kohus kohtuvälise menetleja karistusettepanekuga. Antud juhul ei tule
kõne alla rahatrahvi kui karistuseliigi kohaldamine, kuna see ilmselgelt ei vastaks P. Gusevi
tegude raskusele. P. Gusev on ka praegu katseajal ja kriminaalhoolduse all vastavalt Harju
Maakohtu 22.06.2015 otsusele, mistõttu karistuseliigina sobib antud juhul vaid arest.

Karistuse määra osas leiab kohus, et menetlusalusele isikule tuleb määrata arest sanktsiooni
maksimummääras, s.o kolmkümmend päeva aresti ja seda eelkõige eripreventiivsetel kaalutlustel
ning arvestades eeltoodud asjaolusid (et varem P. Gusev’it korduvalt karistati joobes juhtimise
eest, ta pani mitu uut rasket õigusrikkumist, olles varasema kohtuotsuse järgi katseajal ja
kriminaalhoolduse all, rikkudes varasema kohtuotsusega pandud alkoholi tarvitamise keeldu)
kergem karistus ei ole piisav meede tema mõjutamiseks ja uute õigusrikkumiste toimepanemise
ärahoidmiseks.

Süüdlane pani väärteod toime ühe teoga ning talle karistuse määramisel kuuluvad kohaldamisele
KarS § 63 lg 1 sätted ehk karistus tuleb mõista LS § 224 lg 2 alusel, mis näeb ette raskeima
karistuse ning lugeda karistuse kandmise algust P. Gusev’i kinnipidamisest.

Kohus leiab, et arvestades P. Gusev’i tegude raskust ja iseloomu ning eelpool mainitud
eripreventiivseid kaalutlusi tuleb kohaldada ka LS § 224 lg 3 p 1 ning mõista P. Gusevile
lisakaristusena mootorsõiduki juhtimisõiguse äravõtmine 9 kuuks. Tegemist on samuti
lisakaristuse maksimaalselt võimaliku ülemmääraga, kuid kohtu arvates on see antud juhul
õigustatud, kuna varasemalt on P. Gusev’i suhtes juba kahel korral (Harju Maakohtu 14.06.2011
ja 22.06.2015 otsusega) kohaldatud juhtimisõiguse äravõtmist vastavalt 6-ks ja 7-ks kuuks, kuid
vaatamata sellele jätkas P. Gusev raskete liiklusalaste õigusrikkumiste toimepanemist ning P.
Gusev’i senine käitumine näitab, et antud juhul lisakaristuse kergemas määras kohaldamine ei
suuda teda mõjutada ja ära hoida uute rikkumiste toimepanemisest. KarS § 55 lg 1 kohaselt
laieneb lisakaristus põhikaristuse kandmise kogu ajale ja lisaks kohtuotsusega määratud
tähtajale. Vastavalt liiklusseaduse §-le 127 tuleb juhiluba 5 tööpäeva jooksul pärast
mootorsõiduki juhtimisõiguse äravõtmise otsuse jõustumist loovutada Maanteeametile.




                                                                                                  6
Konfiskeerimine

Kohtuväline menetleja on taotlenud KarS § 83 kohaldamist ning                 P. Gusevi sõiduki
konfiskeerimist.

Kehtiva kohtupraktika kohaselt kuriteo toimepanemise vahendi konfiskeerimine on kohtu
diskretsiooniotsus, mille realiseerimine sõltub eseme või aine kasutamise intensiivsusest ning
selle ohtlikkusest, sh tõenäosusest, et seda kasutatakse ka edaspidi süütegude toimepanemiseks.
Kuriteo toimepanemise vahendiks on kohtupraktikas loetud näiteks joobes autojuhi sõidukit
(RKKKm nr 3-1-1-88-15, p 10, 12). Mootorsõiduki kui süüteo toimepanemise vahendi
konfiskeerimist võib pidada õigustatuks üksnes siis, kui on piisavalt ja põhjendatult alust arvata,
et isik paneb samalaadseid õigusrikkumisi toime ka edaspidi, kusjuures leebemad meetmed (nt
juhtimisõiguse äravõtmine lisakaristusena) pole suutnud mõjutada süüdlast uutest samalaadsetest
süütegudest hoiduma (RKKKo nr 3-1-1-37-07, p 23). Omandiõigust intensiivselt riivav
mootorsõiduki konfiskeerimine on põhjendatud vaid juhul, kui on alust arvata, et sõidukit
purjuspäi juhtinud inimene paneb sarnaseid rikkumisi toime ka tulevikus. Seega peab kohus
analoogselt vahistamisele esitama tulevikuprognoosi joobeseisundis autot juhtinud inimese
edasise käitumise kohta (RKKKm nr 3-1-1-78-13, p 8).

P. Gusev on varem kolmel korral joobes juhtimise eest karistatud, kusjuures kahe viimase
kohtuotsusega (Harju Maakohtu 14.06.2011 ja 22.06.2015 otsusega) võeti temalt lisaks
põhikaristusele ka juhtimisõigus ära ning Harju Maakohtu 22.06.2015 otsusega konfiskeeriti P.
Gusevile kuuluv sõiduk xxx.

Kuivõrd kohtupraktika kohaselt tõstatatakse konfiskeerimise võimalus üldjuhul alates
kolmandast samalaadsest rikkumisest, siis võib juba kolmanda samalaadse süüteo toimepanijas
üldjuhul näha sellist isikut, kellele vähem radikaalsed meetmed ei mõju (Tallinna
Ringkonnakohtu 14.01.2016 otsus nr 4-15-9837).

P. Gusevi puhul on see juba neljas kord, kui ta paneb toime mootorsõiduki joobes juhtimise (ja
veel kaks rasket liiklusalast süütegu), mistõttu kohtu arvates saab P. Gusevis näha isikut, kellele
leebemad meetmed ei mõju. Kriminaalkorras karistamine ja vangistuse (asendatud ÜKT-ga)
täitmisele pööramise oht ei mõjutanud teda samalaadsete süütegude toimepanemisest hoiduma
ning on tõenäoline, et selline käitumine ei muutu ka pärast aresti kandmist. Arvestades eeltoodut
ning silmas pidades nii üld- kui eripreventiivset eesmärki on lisaks arestile ja juhtimisõiguse
äravõtmisele, põhjendatud P. Gusev’ilt süüteo toimepanemise vahendi konfiskeerimine.
Arvestades konfiskeerimise märkimisväärset preventiivset toimet, võib pidada süüteo
toimepanemise vahendiks oleva mootorsõiduki konfiskeerimist P. Gusev’i tegudele vastavaks.

Kohus võtab antud otsuse tegemisel arvesse P. Gusev’i põhjendused töökoha säilitamise ning
lastele ja abikaasale ülalpidamise andmise vajadusest, kuid kohtu arvates ei kaalu need asjaolud
üles toimepandud süütegude raskust, aga ka üld- ja eripreventiivseid kaalutlusi. Kehtiva
kohtupraktika kohaselt ei välista põhitöökoha olemasolu lisakaristuse mõistmist ning kohus on
eelnevalt selgitanud, miks peab vajalikuks antud juhul lisakaristuse kohaldamist. Naisele ja
lastele ülalpidamise andmise vajadusega pidi aga P. Gusev arvestama antud raskete ja korduvate
süütegude toimepanemisel. Kui P. Gusev on oma käitumisega seadnud ohtu tema laste ja
elukaaslase materiaalset heaolu, ei saa see olla aluseks tema süü raskusest kergema karistuse
mõistmisele või konfiskeerimise aluste esinemisel selle kohaldamata jätmisele. Sellega pidi P.
Gusev arvestama antud väärtegude toimepanemisel



                                                                                                 7
Menetluskulud

P. Gusev’ilt tuleb välja mõista menetluskulud – sõiduki teisaldamise kulud summas 64,30 eurot
(tl 34), mida tuleb tasuda 1 kuu jooksul otsuse jõustumisest.



/allkirjastatud digitaalselt/
Deniss Minzatov
kohtunik




                                                                                            8
