                                KOHTUOTSUS
                              EESTI VABARIIGI NIMEL

Kohus                             Viru Maakohus

Otsuse tegemise aeg ja koht       29.01.2016, Narva kohtumajas, kirjalikus menetluses

Kohtuasja number                  1-15-10937 (15233000446)

Kohtunik                          Anu Ammer

                                  Aleksandr Pogorževski süüdistatuna KarS § 121 lg 1 järgi
Kriminaalasi                      Vitaly Ivanov süüdistatuna KarS § 121 lg 1 järgi

Menetlusliik                      Käskmenetlus

                                  ALEKSANDR POGORŽEVSKI, i.K. 38609203727;
                                  kodakondsus Eesti, keskharidusega, emakeel vene keel; elukoht:
                                  xxxx; varem kriminaalkorras karistamata; tõkend – elukohast
                                  lahkumise keeld kohaldatud alates 13.04.2015;
                                  Galina Tšelnokova, vandeadvokaat (määratud korras)
Süüdistatavad ja nende
kaitsjad                          VITALY IVANOV, i.k. 37009283719; kodakondsus Vene,
                                  keskeriharidusega, emakeel vene keel; elukoht: xxxx; varem
                                  kriminaalkorras karistamata; tõkend – elukohast lahkumise
                                  keeld kohaldatud alates 13.04.2015;
                                  Igor Belugin, vandeadvokaadi vanemabi (määratud korras)

Prokurör                          Pavel Gordijevski

Kohtuotsuse õiguslik alus         KrMS § 180 lg 3, § 251 lg 1, § 253 p 1, § 254, KarS § 66 lg 1,
                                  3, § 73

RESOLUTSIOON

  1. Aleksandr Pogorževski süüdi tunnistada KarS § 121 lg 1 järgi kvalifitseeritava
     kuriteo toimepanemises ja karistuseks mõista rahaline karistus 100 päevamäära
     ulatuses.

     KarS § 68 lg 1 alusel arvata Aleksandr Pogorževski karistuse hulka tema
     kahtlustatavana kinnipidamise aeg 12.04.2015-13.04.2015, s.o 2 (kaks) päeva,
     millele vastab rahalise karistuse 6 päevamäära ja määrata Aleksandr
     Pogorževskile lõplikuks karistuseks rahaline karistus 94 päevamäära ulatuses, s.o
     summas 3205 (kolm tuhat kakssada viis) eurot ja 40 senti.

                                          1
   Kohaldada Aleksandr Pogorževski suhtes KarS § 73 sätteid ja mitte pöörata
   määratud karistust täitmisele, kui süüdistatav ei pane toime uut tahtlikku kuritegu
   kaheaastase katseaja jooksul.

   Mõista Aleksandr Pogorževskilt riigituludesse menetluskuluna: 645,00 eurot
   sundraha KrMS § 175 lg 1 p 9 ja § 179 lg 1 p 2 alusel ning 216,00 eurot kaitsjatasu
   vandeadvokaat Galina Tšelnokova poolt õigusabi osutamise eest.

   KarS § 66 lg 1 alusel võimaldada menetluskulu kokku summas 861 eurot tasuda
   ositi 12 kuu jooksul, tasudes alates veebruarikuust 2016 igakuiselt vähemalt 71
   (seitsekümmend üks) eurot ja 75 senti, lõpetades menetluskulude tasumise
   hiljemalt 31.01.2017.

   Menetluskulu osamaksed tasuda Maksu- ja Tolliameti arveldusarvele SEB Pank
   EE351010052031000004, Swedbank EE502200221014193355, Nordea Pank
   EE401700017002872300,         Danske       bank      EE873300333499990003.
   Maksekorraldusele märkida viitenumber 99916700007398 ning selgitus:
   „Aleksandr Pogorževski, 1-15-10937, menetluskulu osamakse.“

   Kui menetluskulu osamakse pole tähtaegselt tasutud, suunatakse nõue täies
   ulatuses täitemenetluse läbiviimiseks kohtutäiturile täitemenetluse seadustikus
   sätestatud korras.

   Tõkend - elukohast lahkumise keeld - tühistada kohtuotsuse jõustumisel.

2. Vitaly Ivanov süüdi tunnistada KarS § 121 lg 1 järgi kvalifitseeritava kuriteo
   toimepanemises ja karistuseks mõista rahaline karistus 100 päevamäära ulatuses.

   KarS § 68 lg 1 alusel arvata Vitaly Ivanovi karistuse hulka tema kahtlustatavana
   kinnipidamise aeg 12.04.2015-13.04.2015, s.o 2 (kaks) päeva, millele vastab rahalise
   karistuse 6 päevamäära ja määrata Vitaly Ivanovile lõplikuks karistuseks rahaline
   karistus 94 päevamäära ulatuses, s.o summas 1287 (üks tuhat kakssada
   kaheksakümmend seitse) eurot ja 80 senti.

   KarS § 66 lg 1 ja 3 alusel määrata rahaline karistus tasumisele ositi 12 kuu jooksul
   selliselt, et alates veebruarikuust 2016.a tuleb igas kuus tasuda vähemalt 107
   (ükssada seitse) eurot ja 32 senti lõpetades rahalise karistuse tasumise hiljemalt
   31.01.2017 viimase maksega summas 107 (ükssada seitse) eurot ja 28 senti.

   Rahalise karistuse osamaksed tasuda Maksu- ja Tolliameti arveldusarvele SEB
   Pank EE351010052031000004, Swedbank EE502200221014193355, Nordea Pank
   EE401700017002872300,          Danske       bank    EE873300333499990003.
   Maksekorraldusele märkida viitenumber 99916400000679 ning selgitus: ”Vitaly
   Ivanov, 1-15-10937, rahalise karistuse osamakse.“

   Mõista Vitaly Ivanovilt riigituludesse menetluskuluna: 645,00 eurot sundraha
   KrMS § 175 lg 1 p 9 ja § 179 lg 1 p 2 alusel ning 216,00 eurot kaitsjatasu
   vandeadvokaadi vanemabi Igor Belugini poolt õigusabi osutamise eest.


                                        2
       KarS § 66 lg 1 alusel võimaldada menetluskulu kokku summas 861 eurot tasuda
       ositi 12 kuu jooksul, tasudes alates veebruarikuust 2016 igakuiselt vähemalt 71
       (seitsekümmend üks) eurot ja 75 senti, lõpetades menetluskulude tasumise
       hiljemalt 31.01.2017.

       Menetluskulu osamaksed tasuda Maksu- ja Tolliameti arveldusarvele SEB Pank
       EE351010052031000004, Swedbank EE502200221014193355, Nordea Pank
       EE401700017002872300,         Danske       bank     EE873300333499990003.
       Maksekorraldusele märkida viitenumber 99916700007408 ning selgitus: „Vitaly
       Ivanov, 1-15-10937, menetluskulu osamakse.“

       Kui rahalise karistuse ja menetluskulu osamakse pole tähtaegselt tasutud,
       suunatakse nõue täies ulatuses täitemenetluse läbiviimiseks kohtutäiturile
       täitemenetluse seadustikus sätestatud korras.

       Tõkend - elukohast lahkumise keeld - tühistada kohtuotsuse jõustumisel.

Edasikaebamise kord
Süüdistataval ja kaitsjal on õigus käskmenetluses tehtud kohtuotsuse kättesaamisest arvates 15
päeva jooksul taotleda, et kohus arutaks kriminaalasja üldkorras. Kui süüdistatav ega kaitsja ei
taotle, et kohus arutaks kriminaalasja üldkorras, käskmenetluses tehtud kohtuotsus jõustub.

I Kuriteo asjaolud

Kriminaalasja materjalidest nähtub, et Aleksandr Pogorževskit ja Vitaly Ivanovi kahtlustatakse
KarS § 121 lg 1 järgi kvalifitseeritava kuriteo toimepanemises.

II Süüdistuse sisu

Aleksandr Pogorževskit süüdistatakse selles, et tema, olles alkoholijoobes, tegutsedes ühiselt ja
kooskõlastatult Vitaly Ivanoviga, 12.04.2015 kella 00:50 paiku xxxx asuvas ööklubis „xxxx“
väljapääsu juures kasutas füüsilist vägivalda S P suhtes. Aleksandr Pogorževski haaras S P
kätega kaelast kinni ja samal ajal Vitaly Ivanov korduvalt lõi kannatanut rusikaga vastu keha,
tekitades kannatanule füüsilist valu ja kehavigastusi. Sel moel Aleksandr Pogorževski pani
toime teise inimese tervise kahjustamise, samuti valu tekitava kehalise väärkohtlemise, s.o.
KarS § 121 lg 1 järgi kvalifitseeritava kuriteo.

Vitaly Ivanovi süüdistatakse selles, et tema, olles alkoholijoobes, tegutsedes ühiselt ja
kooskõlastatult Aleksandr Pogorževskiga, 12.04.2015 kella 00:50 paiku xxxx asuvas ööklubis
„xxxx“ ruumis kasutas füüsilist vägivalda D J ja S P suhtes, nimelt haaras käega D J parema
käe randmest kinni ja tõmbas käsi enda peale, tekitades kannatanule füüsilist valu ja
kehavigastusi. Samuti Vitaly Ivanov sel hetkel, kui Aleksandr Pogorževski haaras S P kätega
kaelast kinni, korduvalt lõi kannatanut rusikaga vastu keha, tekitades S P füüsilist valu ja
kehavigastusi. Sel moel Vitaly Ivanov pani toime teise inimese tervise kahjustamise, samuti
valu tekitava kehalise väärkohtlemise, s.o. KarS § 121 lg 1 järgi kvalifitseeritava kuriteo.

III Prokuröri ettepanek

Võttes arvesse, et tõendamiseseme asjaolud on selged ja prokurör peab võimalikuks kohaldada
põhikaristusena rahalist karistust, taotleb prokuratuur asja lahendamist käskmenetluses.
                                               3
28.12.2015 koostatud süüdistusakti kohaselt teeb Viru Ringkonnaprokuratuuri Narva osakonna
abiprokurör Pavel Gordijevski ettepaneku tunnistada Aleksandr Pogorževski süüdi KarS § 121
lg 1 järgi ja karistada teda rahalise karistusega 100 päevamäära ulatuses, arvestades päevamäära
suuruseks 34,10 eurot. KarS § 68 lg 1 alusel arvestada Aleksandr Pogorževski karistuse hulka
tema kahtlustatavana kinnipidamise aeg 12.04-13.04.2015, s.o. 2 päeva. KarS § 70 lg 2 alusel
rahalise karistuse kolmele päevamäärale vastab üks päev vangistust ning lõplikuks karistuseks
jääb Aleksandr Pogorževskile 94 päevamäära, seega tuleb A. Pogorževskile määrata karistus
summas 3205,40 eurot. KarS § 73 alusel taotleb prokurör jätta rahaline karistus tingimisi
kohaldamata ja määrata katseajaks 2 aastat.

Süüdistusakti kohaselt teeb abiprokurör ettepaneku tunnistada Vitaly Ivanov süüdi KarS § 121
lg 1 järgi ja karistada teda rahalise karistusega 100 päevamäära ulatuses, arvestades päevamäära
suuruseks 13,70 eurot. KarS § 68 lg 1 alusel arvestada Vitaly Ivanovi karistuse hulka tema
kahtlustatavana kinnipidamise aeg 12.04-13.04.2015, s.o. 2 päeva. KarS § 70 lg 2 alusel rahalise
karistuse kolmele päevamäärale vastab üks päev vangistust ning lõplikuks karistuseks Vitaly
Ivanovile jääb 94 päevamäära, seega tuleb Vitaly Ivanovile määrata karistus summas 1287,80
eurot. KarS § 66 alusel taotleb prokurör määrata rahalise karistuse tasumine ositi tähtajaga 1
aasta.

IV Kohtu põhjendused
KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses. KrMS § 253 p 1 kohaselt teeb
kohtunik kriminaalasja kohtusse saabumisel, kuid mitte enne viieteistkümne päeva möödumist
süüdistusakti süüdistatavale ja kaitsjale edastamisest, pärast kriminaalasja kohtualluvuse
kontrollimist kohtuotsuse käskmenetluses KrMS § 254 järgi. Vastavalt KrMS § 254 lg 1, kui
kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määra kohta, koostab ta kohtuotsuse.

Kriminaalasi ning süüdistusakt Aleksandr Pogorževski ja Vitaly Ivanovi süüdistuses saabus
kohtusse 29.12.2015.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuste määra kohta. Kuriteo toimepanemine süüdistatavate poolt on tõendamist leidnud
kannatanute S P ja D J ülekuulamise protokollidega, kahtlustatavate Vitaly Ivanovi ja
Aleksandr Pogorževski kinnipidamise ning ülekuulamise protokollidega, asitõendi
vaatlusprotokolliga ning tunnistajate M L ja V Z ülekuulamise protokollidega. CD-plaat
videosalvestusega on lisatud kriminaalasja materjalide juurde.

Tegemist on teise astme kuriteoga. Tõendamiseseme asjaolud on selged ning vastavalt
prokuröri taotlusele on põhjendatud asja lahendamine käskmenetluses KrMS § 251 alusel.

Kohus Aleksandr Pogorževski ega Vitaly Ivanovi käitumises õigusvastasust ega süüd
välistavaid asjaolusid ei tuvastanud ja asub seisukohale, et süüdistatavad panid toime neile
inkrimineeritavad kuriteod.

KarS § 121 lg 1 näeb teise inimese tervise kahjustamise, samuti valu tekitava kehalise
väärkohtlemise eest ette rahalise karistuse või kuni üheaastase vangistuse.


                                               4
KarS § 56 lg 1 näeb isiku karistamise alusena ette isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. KarS § 58 kohaselt on käesoleval juhul Vitaly Ivanovi ja
Aleksandr Pogorževski käitumises raskendavaks asjaoluks süüteo toimepanemine grupi poolt
ning karistust kergendavad asjaolud puuduvad.

Kohus leiab, et süüdistatavate Vitaly Ivanovi ja Aleksandr Pogorževski puhul on karistuse
eesmärk saavutatav rahalise karistuse mõistmisega ning rahaline karistus mõjutab Vitaly
Ivanovi ja Aleksandr Pogorževskit edaspidi hoiduma süütegude toimepanemisest. Kohus on
seisukohal, et asjaoludele tuginedes tuleb nii Vitaly Ivanov kui ka Aleksandr Pogorževski süüdi
tunnistada KarS § 121 lg 1 järgi kvalifitseeritud kuriteo toimepanemises. Kohus nõustub
prokuröri ettepanekuga rahalise karistuse arvestamise ja määramise osas ja vastavalt KarS § 66
lg 1 ja 3 võimaldab Vitaly Ivanovil rahalise karistuse tasumise ositi 12 osamaksena perioodi
29.02.2016-31.01.2017 jooksul.

Kohus nõustub ka KarS § 73 lg 1 kohaldamisega Aleksandr Pogorževski suhtes jätta karistus
tingimisi kohaldamata. Sellisel juhul ei pöörata mõistetud karistust täielikult või osaliselt
täitmisele kui süüdlane ei pane kohtu määratud katseajal toime uut tahtlikku kuritegu. Kohus
nõustub prokuratuuri poolt tehtud ettepanekuga 2-aasta pikkuse katseaja osas.

V Kohtu seisukoht menetluskulude osas

Käesolevas kriminaalasjas on menetluskuluks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 palga alammäära, s.o
645,00 eurot ja määratud kaitsja tasu 216 eurot vandeadvokaat Galina Tšelnokovale ning 216
eurot vandeadvokaadi vanemabi Igor Beluginile õigusabi osutamise eest süüdistatavatele.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Menetluskulud kuuluvad väljamõistmisele riigieelarve tuludesse.

KrMS § 180 lg 3 ja KarS § 66 lg 1 ja 3 alusel, võttes arvesse süüdistatavate varalist seisundit
ja nende resotsialiseerumise väljavaateid, võimaldab kohus Aleksandr Pogorževskil ja Vitaly
Ivanovil menetluskulud käesolevas kohtuasjas tasuda ositi 12 osamaksena perioodi
29.02.2016-31.01.2017 jooksul.

/allkirjastatud digitaalselt/

Anu Ammer
kohtunik




                                              5
