                        KOHTUOTSUS
                               EESTI VABARIIGI NIMEL




Kohus                            Harju Maakohus

Otsuse tegemise aeg ja koht      18.10.2016.a Liivalaia kohtumaja, Tallinn

Kriminaalasja number             1-16-7945 (16230200660)

Kohtunik                         Aulike Salo

Sekretär                         Terje Liebert

Tõlk                             Ines Üprus

Prokurör                         Paul Pikma

Menetluse liik                   kokkuleppemenetlus

Süüdistatav:
Vladislav Godõrev: isikukood 37102030334; EV kodakondsusega; emakeel: vene keel;
keskeriharidusega; elukoht: xxxx; töökoht: xxxxOÜ; 1 kehtiv kriminaalkaristus, kehtivad
väärteokaristused puuduvad

süüdistuses KarS § 424 järgi

RESOLUTSIOON

Tunnistada süüdi Vladislav Godõrev KarS § 424 järgi ja karistada teda vangistusega 7 (seitse)
kuud.

KarS § 65 lg 2 ja § 73 lg 4 alusel suurendada mõistetud karistust, s.o 7 kuud vangistust, eelmise
kohtuotsusega, s.o 26.07.2016.a Harju Maakohtu otsusega mõistetud karistuse ärakandmata osa
– 1 kuu ja 28 päeva vangistust – võrra ja mõista lõplikuks ärakandmisele kuuluvaks karistuseks
8 kuud ja 28 päeva vangistust.

Kohaldades KarS § 68 lg 1 sätteid arvata karistusaja hulka eelvangistuses viibitud aeg,
31.07.2016.a kuni 16.09.2016.a, s.o 1 (üks) kuu ja 16 (kuusteist) päeva ning ärakandmisele
kuulub vangistus 7 (seitse) kuud ja 12 (kaksteist) päeva.

KarS § 69 lg 1 alusel asendada mõistetud vangistus 7 (seitse) kuud ja 12 (kaksteist) päeva
üldkasuliku tööga, arvestades, et ühele päevale vangistusele vastab 1 (üks) tund üldkasulikku
tööd, s.o 222 (kakssada kakskümmend kaks) tundi üldkasulikku tööd.
KarS § 69 lg 4 alusel on Vladislav Godõrev kohustatud täitma üldkasuliku töö tegemise ajal
KarS § 75 lg 1 nimetatud kontrollnõudeid:

-       elama alalises elukohas xxxx;
-       ilmuma kriminaalhooldaja määratud ajavahemike järel kriminaalhooldusosakonda
registreerimisele;
-       alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
-       saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15 (viieteistkümneks) päevaks;
-       saama kriminaalhooldusametnikult eelneva loa elu-, töö- või õppimiskoha vahetamiseks;
-       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel määrata Vladislav Godõrevile lisakohustuseks käitumiskontrolli ajal
mitte tarvitada alkoholi.

KarS § 75 lg 2 p 8 alusel määrata Vladislav Godõrevile lisakohustuseks käitumiskontrolli ajal
osaleda sotsiaalprogrammis.

Üldkasuliku töö tegemise tähtajaks määrata 12 (kaksteist) kuud ning allutada Vladislav Godõrev
üldkasuliku töö tegemise ajaks elukohajärgse kriminaalhooldusosakonna juhataja poolt määratud
kriminaalhooldusametniku järelevalve alla.

KarS § 50 lg 1 p 1 alusel võtta Vladislav Godõrevilt lisakaristusena ära mootorsõiduki juhtimise
õigus 4 (neljaks) kuuks.

Liiklusseaduse § 127 alusel on Vladislav Godõrev kohustatud 5 (viie) tööpäeva jooksul otsuse
jõustumisest arvates loovutama juhiloa Maanteeametile.

Vladislav Godõrevile kuuluv sõiduauto Mercedes Benz C250, reg.nr. xxxx, (VIN-koodiga xxxx),
mis on arestitud Harju Maakohtu 13.09.2016.a määrusega nr 1-16-7009 ning mis asub Politsei-
ja Piirivalveameti parklas Rahumäe tee 6/1, Tallinn – konfiskeerida KarS § 83 lg 1 alusel
kohtuotsuse jõustumisel.

KrMS § 175, § 179 alusel välja mõista Vladislav Godõrevilt riigituludesse:

   -   sundraha 1,5 palga alammääras – 645 eurot
   -   määratud kaitsjale makstud tasu – 192 eurot

KrMS § 180 lg 3 alusel määrata, et kriminaalmenetluse kulud tuleb tasuda 12 (kaheteist) kuu
jooksul igakuiste maksetena, ühes kuus kuulub tasumisele mitte vähem kui 69,75 eurot,
kohtuotsuse jõustumisest arvates Maksu- ja Tolliameti arveldusarvele EE351010052031000004
SEB Pank, EE502200221014193355 Swedbank, EE873300333499990003 Danske Bank või
EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.



                                                                                               2
EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU

Vladislav Godõrev juhtis tahtlikult 31.07.2016 kell 14:09 Harjumaal Tallinnas Järveotsa tee 37
juures mootorsõidukit Mercedes Benz C250 reg.nr. xxxx, olles joobeseisundis (alkoholijoove
1,15 mg/l) millega rikkus liiklusseaduse § 69 lg 1 ja lg 2 p 1 ning § 69 lg 2 p 1 ja
korrakaitseseaduse § 36 lg 1 nõudeid.
LS § 69 lg 1 - Juht ei tohi olla joobeseisundis. Joobeseisundi või käesoleva paragrahvi lõikes 3
nimetatud piirmäära ületamine tuvastatakse korrakaitseseaduses sätestatud korras.
LS § 69 lg 2 p 1 - Alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem.
KorS § 36 lg 1 - Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas häiritud
või muutunud kehalistes või psüühilistes funktsioonides ja reaktsioonides.
Seega pani Vladislav Godõrev toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Vastavalt kokkuleppele nõuab prokurör KarS § 424 järgi ettenähtud kuriteo toimepanemise eest
süüdistatava karistamist vangistusega 7 kuud. KarS § 65 lg 2 alusel liitkaristusena Harju
Maakohtu 26.07.2016 otsusega 1-16-6375 mõistetud vangistuse ärakandmata osaga 1 kuu ja 28
päeva, mõista vangistus 8 kuud ja 28 päeva.
KarS § 68 lg 1 alusel arvata karistuse hulka kahtlustatavana kinnipeetud olemise aeg,
31.07.2016.a kuni 16.09.2016.a, s.o 1 kuu ja 16 päeva, seega lõplikuks karistuseks mõista
vangistus 7 kuud ja 12 päeva, mis asendada vastavalt KarS § 69 lg 1 üldkasuliku tööga 222
tundi, mille tegemisajaks määrata 12 kuud alates kohtuotsuse jõustumisest. Allutada süüdistatav
vastavalt KarS § 69 lg 4, 6 ja 7 üldkasuliku töö tegemise ajal käitumiskontrollile ning kui
süüdistatav ei pane üldkasuliku töö tegemise ajal toime uut kuritegu, järgib KarS § 75 lg 1 p.1-6,
lg.2 p.2 ja 8 ettenähtud käitumiskontrolli kontrollnõudeid, ei pöörata talle mõistetud tähtajalist
vangistust täitmisele.
Käitumiskontrolli ajal on süüdistatav kohustatud järgima KarS § 75 lg 1 p 1-6 sätestatud
kontrollnõudeid:
1) elama kohtu määratud alalises elukohas;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
                                                                                                3
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
Samuti KarS § 75 lg 2 p 2 ja 8 alusel on süüdistatav kohustatud mitte tarvitama alkoholi ja
osalema sotsiaalprogrammis.
KarS § 50 lg 1 p 1 alusel võtta ära mootorsõiduki juhtimise õigus 4 kuuks.
Juhindudes KarS § 83 lg 1 konfiskeerida süüdistatavale kuuluv mootorsõiduk Mercedes Benz
C250, reg.nr. xxxx, (VIN-koodiga xxxx) kui kuriteo toimepanemise vahend.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Vladislav Godõrev nõustus Harju Maakohtu Liivalaia kohtumajas toimunud kohtuistungil
sõlmitud kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Vladislav Godõrev temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Vladislav
Godõrevi süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu.. Seega tuleb Vladislav Godõrevilt välja mõista sundraha 645 eurot ja määratud
kaitsjale makstud tasu summas 192 eurot. Kohus nõustub kokkuleppes märgituga, et
kriminaalmenetluse kulud tuleb süüdistataval hüvitada ositi 12 kuu jooksul. Seega kuulub ühes
kuus tasumisele mitte vähem kui 69,75 eurot.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                             4
