                         KOHTUMÄÄRUS
Kohus                                Pärnu Maakohus
                                     Pärnu kohtumaja
Kohtukoosseis                        Kohtunik Maili Tartu
Määruse tegemise aeg ja koht         08. juuni 2016.a, Pärnu
Tsiviilasja number                   2-15-14150
Tsiviilasi                           N. L. hagi E. L. vastu pärandvara jagamiseks.
Menetlustoiming                      Kompromissi kinnitamine.
Menetlusosalised ja nende            Hageja: N. L., isikukood xxxxxxxxxxx, elukoht
esindajad                            xxxxxxxxxx xx-x, xxxxx, e-post xxx, esindaja riigi
                                     õigusabi korras vandeadvokaat Vahur Krinal, e-post
                                     vahur@ryytlilaw.ee.
                                     Kostja: E. L., isikukood xxxxxxxxxxx, elukoht xxxxxxxx
                                     xxx x, xxxxxxxx xxxx, xxxxxx xxxx, xxxxx xxxxxxx,
                                     lepinguline      esindaja   Andrus    Viilver,   e-post
                                     andrus@munga.ee; munga@munga.ee.

RESOLUTSIOON
Juhindudes TsMS § 206 lg 2, 428 lg 1 p 4, § 430, § 432, § 433 lg 1, § 465 lg 2, 3 ja 4, § 466 lg
2, § 661 lg 4.

1. Kinnitada N. L. ja E. L. vaheline 26. mail 2016.a kohtule esitatud kompromiss:
1.1. Kompromissiosalised on kokku leppinud lõpedada tsiviilasja nr 2-15-14150 menetluse
alljärgnevatel tingimustel.
1.2. N. L. kohustub tasuma E. L.´ile kokkuleppelise summa 6750.00 (kuus tuhat seitsesada
viiskümmend) eurot.
1.3. Kompromissi p.-s 1.2. nimetatud summa kuulub tasumisele ühekordse sularahata
maksega E. L. arvelduskontole nr EEx SEB Pank AS-s enne kompromissilepingu
mõlemapoolset allakirjutamist, kuid hiljemalt 26.maiks 2016.a. (26.05.2016)
makseselgitusega „Kompromiss tsiviilasjas nr 2-15-14150“. Juhul, kui tasujaks on N. L.
asemel kolmas isik, tuleb sularahata ülekanne teostada makseselgitusega „N. L. eest
kompromiss tsiviilasjas nr 2-15-14150“.
1.4. Kompromissiosalised on kokku leppinud, et Kompromissi punktis 1.2. nimetatud summa
laekumisel E. L. arvelduskontole Kompromissi punktis 1.3. nimetatud tähtpäevaks ja
tingimustel sh makseselgitus on M. L. pärandvara jagatud selliselt, korteriomand xxxxxxxxxx
xx-x, xxxxx ja sõiduauto xxxx xxxxx jäävad N. L.le ja E. L. on nende eest saanud
                                                                   Tsiviilasi nr 2-15-14150

kompromissi p.-s 1.2. kindlaksmääratud hüvitise ning neil puuduvad vastastikku mistahes
varalised ja /või mittevaralised nõuded.
1.5. Kompromissiosalised on kokku leppinud, et nad kannavad tsiviilasja nr 2-15-14150
menetlusega seotud kohtukulud ja kohtuvälised kulud, mida ei ole Kompromissis otse
nimetatud, ise ning neid ei jaotata (TsMS § 168 lg 3).
1.6. Kompromissiosalised on leppinud kokku, et kunbki Kompromissiosaline kohustub
tingimusteta hoiduma igasuguste avalduste tegemisest kolmandatele isikutele tsiviilasjas nr
2-15-14150 avalduse esitamist, nimetatud menetluse käiku ning Kompromissi puudutavates
mistahes küsimustes, samuti hoiduma kõnes ja kirjas kõikvõimalikest kommentaaridest
sellesse menetlussse puutuvate üksikasjade kohta.
1.7. Kompromissiosalised, juhindudes TsMS §-dest 433 ja 661 lg 4, on leppinud kokku, et
välistavad tsiviilasjas nr 2-15-14150 menetluse lõpetamise määrusele määruskaebuse
esitamise õiguse.

2. Lõpetada menetlus N. L. hagis E. L. vastu pärandvara jagamiseks.

3. Määrus saata pooltele.

Menetluskulude jaotus              Jätta menetluskulud poolte enda kanda.

                                   Pärnu Maakohtu 11. detsembri 2015.a. määrusega kohus
                                   otsustas rahuldada N. L. menetlusabi taotlus ja vabastada
                                   N. L. hagiavalduse esitamisel ettenähtud riigilõivu
                                   summas 300 eurot tasumisest täielikult.
                                   Pärnu Maakohtu 18.05.2015.a määrusega on määratud N.
                                   L.le riigi õigusabi isiku esindamiseks ning isiku
                                   õigusnõustamiseks või muuks esindamiseks kohustuseta
                                   hüvitada riigi õigusabi tasu ja riigi õigusabi kulud.

                                   Määrata    Rüütli    Advokaadibüroole     (registrikood
                                   10796135, asukoht Rüütli 14-214, Pärnu) riigieelarvest
                                   vandeadvokaat Vahur Krinal poolt N. L.le osutatud riigi
                                   õigusabi eest tasuks 280 eurot, millele lisandub
                                   käibemaks 56 eurot, kõik kokku 336 eurot.

                                   Seoses kompromissi sõlmimisega N. L. vabastada
                                   riigilõivu maksmisest riigituludesse.

                                   Riigi poolt mittemenetlusosalisena kantud menetluse
                                   kulud jätta täielikult riigi kanda.

Edasikaebamise kord                Määrus ei ole edasikaevatav.

                                   Menetluskulude kindlaksmääramise määruse või selle
                                   täiendamise määruse peale võib esitada määruskaebuse
                                   menetluskulude    kindlaksmääramist    taotlenud  ja
                                   menetluskulusid kandma kohustatud isik, kui kaebuse




                                                                                      2 (4)
                                                                     Tsiviilasi nr 2-15-14150

                                    hind ületab 200 eurot (TsMS § 178 lg 2).


Kohtumääruse põhjendused.
     1.
     Pärnu Maakohtu menetluses on N. L. hagi E. L. vastu pärandvara jagamiseks.
26.05.2016.a on kohtule esitatud hageja ja kostja vahel sõlmitud kompromiss, kus pooled
paluvad kohtul kompromiss kinnitada ning asjas menetlus lõpetada. Pooled on teadlikud
menetluse lõpetamise tagajärgedest tulenevalt tsiviilkohtumenetluse seadustiku (TsMS) § 432.
Kompromiss tuleb kinnitada ja asja menetlus lõpetada TsMS § 428 lg 1 p 4 kohaselt.
Kompromiss ei ole vastuolus heade kommetega ega seadusega, ei riku avalikku huvi ja on
täidetav. Lähtudes TsMS § 661 lg 4 sätetest on pooled leppinud kokku määruse peale
määruskaebuse esitamise õiguse välistamises. Pooled on menetluskulude jagamises kokku
leppinud (TsMS § 168 lg 3). Seega menetluskulud tuleb jätta poolte enda kanda.
    2.
     2.1. Pärnu Maakohtu 18.05.2015.a määrusega on määratud N. L.le riigi õigusabi isiku
esindamiseks ning isiku õigusnõustamiseks või muuks esindamiseks kohustuseta hüvitada
riigi õigusabi tasu ja riigi õigusabi kulud.
    Advokatuuri juhatuse poolt määrati N. L.le riigi õigusabi osutavaks advokaadiks
vandeadvokaat Vahur Krinal.
    01.06.2016.a esitas esindaja taotluse tasu ja tehtud kulutuste hüvitamise ulatuse
kindlaksmääramiseks. Taotluse kohaselt on advokaadi töötasu kokku 7 tunni eest 280 eurot,
millele lisandub käibemaks 56 eurot. Kohtule on esitatud esindajatava N. L. kinnitus
taotlusega tutvumise kohta. Eeltoodu ja riigi õigusabi osutamise eest makstava tasu
arvestamise alused, maksmise kord ja tasumäärad ning riigi õigusabi osutamisega kaasnevate
kulude hüvitamise ulatuse ja korra alusel kohus määrab vandeadvokaat Vahur Krinali poolt N.
L.le osutatud riigi õigusabi eest tasuks 280 eurot, millele lisandub käibemaks 56 eurot, kõik
kokku 336 eurot.
   Kohus on seisukohal, et kuivõrd Pärnu Maakohtu 18.05.2015.a määrusega on määratud N.
L.le riigi õigusabi isiku esindamiseks ning isiku õigusnõustamiseks või muuks esindamiseks
kohustuseta hüvitada riigi õigusabi tasu ja riigi õigusabi kulud ning menetluskulud on jäetud
kummagi poole enda kanda, samuti, et pooled on asjas menetluse lõpetanud kompromissiga
(TsMS § 190 lg 7), siis riigi õigusabi tasu on võimalik jätta riigi kanda.
     2.2.
     Pärnu Maakohtu 11. detsembri 2015.a. määrusega kohus otsustas rahuldada N. L.
menetlusabi taotlus ja vabastada N. L. hagiavalduse esitamisel ettenähtud riigilõivu summas
300 eurot tasumisest täielikult.
    TsMS § 190 lg 4 kohaselt kui hageja või tema poolel menetluses osalev kolmas isik või
hagita menetluse avaldaja sai menetlusabi menetluskulude kandmisel, mõistetakse temalt hagi
või avalduse rahuldamata või läbi vaatamata jätmise või asja menetluse lõpetamise korral
menetluskulud riigituludesse täies ulatuses välja. Kui hageja loobub hagist või võtab hagi
tagasi seetõttu, et kostja on nõude pärast hagi esitamist rahuldanud, kohaldatakse käesoleva
paragrahvi lõikes 3 sätestatut; lg 7 kohaselt käesoleva paragrahvi lõigetes 3-6 nimetatud
kohtulahendis võib kohus mõjuval põhjusel, muu hulgas kompromissi sõlmimise tõttu, ette
näha kulude riigituludesse tasumise hilisema tähtpäeva või osadena tasumise kohtu määratud
tähtaja jooksul, samuti vabastada isiku menetluskulude riigituludesse tasumise kohustusest.
    Asjas on menetluskulud jäetud menetlusosaliste enda kanda. Kohus arvestades, et pooled
on sõlminud kompromissi, vabastab N. L. riigilõivu riigituludesse tasumise kohustusest ja
jätab riigi poolt mittemenetlusosalisena kantud menetluse kulu täielikult riigi kanda.



                                                                                        3 (4)
                                Tsiviilasi nr 2-15-14150




/allkirjastatud digitaalselt/
Maili Tartu
kohtunik




                                                   4 (4)
