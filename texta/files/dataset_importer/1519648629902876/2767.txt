                                                                                       1-16-9008




                            KOHTUOTSUS
                                 EESTI VABARIIGI NIMEL

Kohus                            Tartu Maakohus

Otsuse tegemise aeg ja koht      15.11.2016. a, Tartu Kohtumaja, Kalevi 1 Tartu

Kohtunik                         Madis Kägu
Kriminaalasja number             1-16-9008

Kriminaalasi                     Marek Tart süüdistus KarS § 424 järgi kokkuleppemenetluses

Kohtuistungi sekretär            Ragne Põldaru
Prokurör                         Maarja-Liisa Sari

Süüdistatav                      Marek Tart
                                 Isikukood: XXX; elukoht: XXX; EV kodanik; emakeel: eesti
                                 keel;               haridus: 7 klassi; töötab XXX.
                                 Kriminaalmenetluse korras karistamata.
                                 Tõkendit kohaldatud ei ole. Oli kahtlustatavana kinni peetud
                                 03.-05.09.2016. a.
                                 Kaitsja adv. Kalju Kutsar (määratud; loobumine)

                                 Juhindudes KrMS § 248 lg 1 p 5 ja § 249 kohus
RESOLUTSIOON                     otsustas:

süüdi tunnistada Marek Tart KarS § 424 järgi ja mõista karistuseks 5 (viis) kuud vangistust
KarS § 68 alusel arvata karistusaja hulka 3 (kolm) päeva, s.o 03.-05.09.2016. a, kui Marek Tart oli
kahtlustatavana kinni peetud ja mõista Marek Tartile ära kandmisele kuuluvaks karistuseks 4 (neli)
kuud 27 (kakskümmend seitse) päeva vangistust.
KarS § 73 lg 1,3 alusel ei pöörata vangistust täielikult täitmisele, kui Marek Tart ei pane 1 (ühe)
aasta 6 (kuue) kuu pikkuse katseaja jooksul toime uut tahtlikku kuritegu.
KarS § 78 p 1 alusel arvestatakse katseaja algust alates kohtuotsuse kuulutamisest.

KarS § 50 lg 1 p 1 alusel võtta Marek Tartilt lisakaristusena ära mootorsõiduki juhtimisõigus 3
(kolmeks) kuuks.
LS § 127 järgi on Marek Tart kohustatud viie tööpäeva jooksul otsuse jõustumisest arvates
loovutama oma juhiloa Maanteeametile, viima ARK-le.

Menetluskulud



                                              1(3)
Välja mõista Marek Tartilt 300 eurot (kolmsada eurot) riigituludesse menetluskulude katteks.
Menetluskulu tasuda Maksu- ja Tolliametile viitenumbriga 99916700081864.
Menetluskulu tasuda ühele järgmistest kontonumbritest:
SEB PANK EE351010052031000004 (SWIFT: EEUHEE2X);
SWEDBANK EE502200221014193355 (SWIFT: HABAEE2X);
NORDEA PANK EE401700017002872300 (SWIFT: NDEAEE2X);
DANSKE BANK EE873300333499990003 (SWIFT: FOREEE2X).
Selgituseks märkida: „Tartu Maakohtu Tartu kohtumaja, otsuse nr 1-16-9008 ja isiku nimi, kelle
eest tasutakse“.
Menetluskulu tasuda 1 (ühe) aasta jooksul arvates kohtuotsuse jõustumisest.
Eelnimetatud tähtajal menetluskulu tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.



Edasikaebamise kord
Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud
menetlusnormide või KrMS § 339 lg 1 sätestatud kriminaalmenetlusõiguse olulise rikkumisega.
Apellatsioon esitatakse Tartu Ringkonnakohtule kirjalikult viieteistkümne päeva jooksul arvates
kohtuotsuse avalikult teatavakstegemisest.


Süüdistuse sisu, milles kohus süüdistatava süüdi mõistab

Marek Tart juhtis 03.09.2016. a kella 18.25 paiku Tartumaal Koosa külas
KOOSA-KIREPI-METSAKIVI tee 1. km-l mootorsõidukit Volkswagen Passat reg.nr. XXX,
olles alkoholijoobes, kui tema poolt väljahingatavas õhus oli etanoolisisaldus 0,98 mg/l kohta
ning põhjustas liiklusõnnetuse.
Marek Tart rikkus kuriteo toime panemise ajal kehtinud liiklusseaduse § 69 lg 1 nõudeid, mille
kohaselt ei tohi mootorsõidukijuht olla joobeseisundis.
Liiklusseaduse § 69 lg 2 p 1 järgi loetakse mootorsõidukijuht kriminaalvastutuse järgi
alkoholijoobes olevaks, kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem.
Sellega pani Marek Tart toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.


Kokkuleppe sisu

KarS § 424 kuriteo toimepanemise eest küsib prokurör kohtus süüdistatav Marek Tartile
karistuseks 5 kuud vangistust.
KarS § 68 lg 1 alusel arvata karistusaja hulka 3 päeva, s.o 03.09.2016-05.09.2016. a, mille vältel
oli Marek Tart kahtlustatavana kinni peetud, mistõttu lõplikuks ärakandmisele kuuluvaks
karistuseks mõista Marek Tartile 4 kuud ja 27 päeva vangistust.
KarS § 73 lg 1, 3 alusel määrata, et mõistetud karistust ei pöörata täielikult täitmisele, kui Marek
Tart ei pane 1 aasta ja 6 kuu pikkuse katseaja jooksul toime uut tahtlikku kuritegu.




                                               2(3)
KarS § 50 lg 1 p 1 alusel võtta Marek Tartilt lisakaristusena ära mootorsõiduki juhtimise õigus 3
kuuks.
Kriminaalmenetluse kulud:
KrMS § 180 lg 1 alusel süüdistatava poolt hüvitatavad kriminaalmenetluse kulud kokku 733,80
eurot:
- määratud kaitsja tasu kohtueelses menetluses 88,80 eurot (süüdistatavale selgitatud, et
vajadusel lisandub kaitsja tasu osalemise eest kohtuistungil suurusega 20 eurot + käibemaks (s.o
4 eurot) iga pooltunni eest);
- sundraha 645 eurot.
KrMS § 180 lg 3 alusel vähendada süüdistatava poolt makstavaid menetluskulusid järgnevalt:
345 eurot sundrahast jätta riigi kanda ning kaitsjatasu 88,80 eurot jätta riigi kanda. Seega on
süüdistatava poolt kriminaalmenetluse kulude hüvitamisele kuuluv kogusumma 300 eurot, mille
tasumine määrata 12 kuu jooksul alates kohtuotsuse jõustumisest.
Menetluskulude tasumiseks vajalikud andmed: saaja, pankade loetelu, konto numbrid,
viitenumbrid ja selgitused on kirjas kohtuotsuses.
Süüdistatavale on selgitatud, et menetluskulude tähtaegselt tasumata jätmisel edastatakse
kohtuotsuse ärakiri menetluskulu sissenõudmiseks kohtutäiturile KrMS § 423, § 417 lg 2 ja §
412 lg 3 alusel.


Asitõendite suhtes tarvitusele võetavad meetmed ja tsiviilhagi

Asitõendeid ei ole.
Tsiviilhagi esitatud ei ole.


Kohtumenetluse kulud ja nende hüvitamine

KrMS § 175 lg 1 p 9 alusel süüdimõistva kohtuotsusega kaasnev sundraha KrMS § 179 lg 1 p 2
järgi on 645 eurot.
KrMS § 175 lg 1 p 4 alusel määratud kaitsjale makstud advokaaditasu kaitseülesande täitmise
eest on 88.80 eurot.
Seega on menetluskulu kokku käesolevas asjas 733.80 eurot.

Kohus paneb kriminaalmenetluse kulud kokkuleppest lähtuvalt Marek Tart kanda KrMS § 180
alusel 300 euro ulatuses vabatahtliku tasumise tähtajaga 1 (üks) aasta otsuse jõustumisele
järgnevast kuust.


Madis Kägu
kohtunik
/allkirjastatud digitaalselt/




                                             3(3)
