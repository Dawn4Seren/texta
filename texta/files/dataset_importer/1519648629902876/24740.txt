                        KOHTUMÄÄRUS
Kohus                              Tartu Ringkonnakohus
Määruse tegemise aeg ja koht       1.veebruar 2016, Tartu (kirjalik menetlus)
Kriminaalasja number               1-15-3470
Kohtukoosseis                      Tiit Lõhmus, Mati Kartau, Aarne Sarjas
Vaidlustatud kohtulahend           Tartu Maakohtu (Valga kohtumaja) 14. jaanuari 2016
                                   määrus süüdimõistetu Aleksander Bondarenko
                                   vangistusest tingimisi enne tähtaega vabastamata
                                   jätmise kohta
Kaebuse esitajad ja kaebuse liik   süüdimõistetu Aleksander Bondarenko (isikukood
                                   36906105727) kaitsja vandeadvokaadi vanemabi Valli
                                   Murde, määruskaebus

RESOLUTSIOON
   1. Tartu Maakohtu 14. jaanuari 2016 määrus jätta muutmata.
   2. Süüdimõistetu Aleksander Bondarenko kaitsja vandeadvokaadi vanemabi Valli
      Murde määruskaebus jätta rahuldamata.
   3. Välja   maksta riigieelarvest Advokatuurile eraldatud vahendite arvelt
      Advokaadibüroo Objartel & Partnerid kaudu 96 (üheksakümmend kuus) eurot,
      sealhulgas käibemaks 16 (kuusteist) eurot, vandeadvokaadi vanemabi Valli
      Murdele määruskaebemenetluses riigi õigusabi osutamise eest.
   4. KrMS § 187 lg 2 alusel mõista punktis 3 nimetatud menetluskulu välja
      Aleksander Bondarenkol.
Aleksander Bondarenkol tasuda väljamõistetud summa Maksu- ja Tolliameti arveldusarvele
SEB    a/a    EE351010052031000004,      Danske     Bank   AS    Eesti    filiaal  a/a
EE873300333499990003,      Nordea     Bank     Finland   PLC    Eesti     filiaal  a/a
EE401700017002872300 või Swedbank a/a EE502200221014193355. Maksekorraldusele
märkida viitenumber 99915700031310 ja selgitus „Aleksander Bondarenko, 1-15-3470,
kohtukulud“.
Kohtukulud tasuda 30 päeva jooksul käesoleva määruse jõustumisest arvates. Kui rahalised
nõuded pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
KrMS § 384 lg 2 ja § 387 lg 1 kohaselt võib määrusele esitada määruskaebuse Tartu
Ringkonnakohtu kaudu Riigikohtule prokuratuur, advokaadist kaitsja või advokaadi
vahendusel teised kohtumenetluse pooled 15 päeva jooksul, alates päevast, mil isik sai
vaidlustatud määrusest teada või pidi teada saama.
Asjaolud ja menetluse käik
1. Tartu Maakohtu 28.04.2015 otsusega tunnistati Aleksander Bondarenko
kokkuleppemenetluses süüdi KarS § 121 lg 2 p-de 2 ja 3 järgi ja mõisteti karistuseks 5 kuud
vangistust.
KarS § 65 lg 2 alusel suurendati mõistetud karistust Tartu Maakohtu 09.12.2014 otsusega
mõistetud karistuse ärakandmata osa – 7 kuud 9 päeva vangistust – võrra ning liitkaristuseks
mõisteti 1 aastat 9 päeva vangistust.
Karistuse kandmise aja algus 08.06.2015 ja lõpp 17.06.2016.

Maakohtu määrus
2. Tartu Maakohtu 14.01.2016 määrusega jäeti A. Bondarenko vangistusest tingimisi
ennetähtaega vabastamata. Maakohtu hinnangul on süüdimõistetu täitnud formaalsed eeldused
ennetähtaegseks vabanemiseks. Materiaalsed eeldused on täitmata.
2.1. Maakohus asus seisukohale, et A. Bondarenko varasemad karistused ei ole andnud
tulemust ning süüdimõistetu on jätkanud kuritegude toimepanemist, olles kriminaalkorras
karistatud 5-l korral, 2 karistust on kustunud, tegemist on tema esimese vangistusega.
Viimased kolm süütegu on samalaadsed ning toime pandud sama kannatanu suhtes. Seega ei
ole A. Bondarenko teinud mingeid järeldusi talle mõistetud karistustest ja antud võimalustest.
Rikkumised on jätkunud ka vangistuses, kus süüdimõistetule on määratud
distsiplinaarkaristus.
2.2. A. Bondarenko käitumist mõjutavaks teguriks on alkohol. Süüdimõistetu väidab, et ta on
muutunud, kuid seda ei kinnita tema varasem käitumine ning maakohtu hinnangul on suur
risk, et süüdimõistetu paneb tulenevalt alkoholiprobleemidest toime uusi kuritegusid. Lisaks
kuuluvad A. Bondarenko suhtlusringkonda alkoholilembesed isikud. Uue kuriteo
toimepanemise tõenäosus 2 aasta jooksul on ennetähtaegseks vabanemiseks lubamatult kõrge.
Maakohus märkis positiivsete asjaoludena, et süüdimõistetul on olemas vabaduses nii elu- kui
ka töökoht, ta on osalenud sotsiaalprogrammis, kuid see on ka kõik. A. Bondarenko puhul ei
esine selliseid erandlikke asjaolusid, mis tingiksid tema vabastamise.

Määruskaebus
3. Tartu Maakohtu määruse peale esitas määruskaebuse süüdimõistetu kaitsja, kes palub
maakohtu määruse tühistada ja teha uus määrus, millega süüdimõistetu vabastada tingimisi
ennetähtaegselt. Maakohtu määrus on põhjendamata, mis on KrMS § 339 lg 1 p 7 mõttes
oluline rikkumine. Maakohus on ületähtsustanud toimepandud kuriteo asjaolusid.
Süüdimõistetu on seisukohal, et ära kantud karistus on tema jaoks piisav ning on valmis
vabanedes alustama seadusekuulekat elu. A. Bondarenko ei nõustu, et ta võib vabanedes
panna alkoholi tõttu toime uusi kuritegusid. Koheselt tööle asumine ja vastav ravi vähendab
alkoholist tulenevat riski. Süüdimõistetu soovib tööle asuda, kuid vangistuses tööd saada on
raske ja nii jäävad kohtumenetluse kulud kui ka kahjuhüvitis tasumata. A. Bondarenko suudab
käesolevaks ajaks hinnata kriitiliselt varasemat elukäiku ja teha sellest õiged järeldused.

Ringkonnakohtu poolt tuvastatud asjaolud ja järeldused
4. Ringkonnakohus nõustub maakohtu määruses toodud seisukohtadega ja leiab, et
A. Bondarenko vangistusest tingimisi ennetähtaegne vabastamine ei ole põhjendatud.
5. Ringkonnakohus nõustub maakohtu poolt välja toodud A. Bondarenko suhtes esinevate
positiivsete asjaoludega, kuid samas leiab, et KarS § 76 lg-s 4 toodud asjaolusid tuleb hinnata
nende kogumis, mistõttu ringkonnakohus on seisukohal, et maakohus on A. Bondarenko
vabastamise otsustamisel arvesse võtnud kõiki positiivseid kui ka negatiivseid asjaolusid ning
määruskaebuses ei ole välja toodud uusi asjaolusid, mis tingiksid maakohtuga võrreldes
teistsugusele seisukohale jõudmise. Maakohtu määrus on seaduslik ja põhjendatud.
Põhjendustega mittenõustumine ei ole käsitletav põhjenduste puudumisena. Kõik KarS § 76
lg 4 sätestatud asjaolud ei ole ühe kaaluga ning juhul, kui positiivseid asjaolusid esineb
arvuliselt isegi rohkem, ei ole automaatselt tagatud kinnipeetava vangistusest tingimisi
ennetähtaegne vabanemine. Ringkonnakohus nõustub maakohtuga, et ei esine selliseid
asjaolusid kogumis, mis tingiksid A. Bondarenko ennetähtaegse vabastamise. Üksnes asjaolu,
et süüdimõistetul on vaja tasuda menetluskulusid ja kahjuhüvitist, ei ole ennetähtaegsel
vabanemisel määravaks asjaoluks.
6. Ringkonnakohus peab veelkord vajalikuks rõhutada, et kuigi seadus võimaldab
süüdimõistetuid ennetähtaegselt karistuse kandmisest vabastada, ei ole tegemist olukorraga,
kus isiku võiks vabastamata jätta üksnes erandlikel juhtudel. Vastupidi, karistuse tervikuna
ärakandmine on reegliks ja sellest tingimisi ennetähtaegne vabastamine selgelt erandiks.
A. Bondarenko puhul kogumis ei esine selliseid veenvaid positiivseid asjaolusid, mis
võimaldaksid käesoleval ajal tema ennetähtaegset vabastamist ning selliste asjaolude
esinemisele ei viita ringkonnakohtu hinnangul ka määruskaebus. Arvestades, et
süüdimõistetule ei ole varasemalt mõistetud kergemaliigilised karistused mõju avaldanud, siis
arvestades esinevaid positiivseid asjaolusid ning karistuse reaalset lõpuni kandmist, võib
loota, et süüdimõistetu saab aru tehtud vigadest ning käitub edaspidi õiguskuulekalt.
Ringkonnakohus ei nõustu kaitsjaga, et maakohus on liigselt tähelepanu pööranud kuriteo
asjaoludele. Maakohus on KarS § 76 lg 4 asjaolusid hinnanud kogumis ning jõudnud õigele
järeldusele. Korduvalt süütegude toimepanemine vägivalla kasutamisega sama kannatanu
suhtes ei anna kindlasti alust veendumuseks, et just nüüdseks on süüdimõistetu teinud
toimepandud kuritegudest vastavad järeldused.
Süüdimõistetul olev distsiplinaarkaristus ja varasemalt mõistetud karistused näitavad, et
A. Bondarenko ei suuda veel hetkel oma käitumist kooskõlla viia kehtivate reeglitega,
mistõttu ei ole ringkonnakohus veendunud, et süüdimõistetu suudaks käesoleval hetkel
vabaduses käituda õiguskuulekalt. Karistuse eesmärgid on veel täitmata.
7. Kaitsja on esitanud kaitsjatasutaotluse riigi õigusabi tasu suuruse kindlaksmääramiseks,
milles taotleb tasu summas 96 eurot, sh käibemaks 16 eurot. Ringkonnakohus leiab, et
tasutaotlus sellises suuruses on põhjendatud ning kuulub rahuldamisele. KrMS § 175 lg 1 p 4
ja § 187 lg 2 alusel tuleb A. Bondarenkol hüvitada V. Murde kaitsjatasu 96 eurot.
8. Eeltoodud põhjustel ja juhindudes KrMS §-st 390 ja § 337 lg 1 p-st 1 tuleb jätta Tartu
Maakohtu 14.01.2016 määrus muutmata ning süüdimõistetu kaitsja määruskaebus
rahuldamata.




        /allkiri/                     /allkiri/                     /allkiri/
       Tiit Lõhmus                  Mati Kartau                   Aarne Sarjas
