                        KOHTUMÄÄRUS
 Kohus                               Tallinna Halduskohus

 Kohtunik                            Indrek Andreas Paukštys

 Määruse tegemise aeg ja koht        02.12.2016.a, Tallinn

 Haldusasja number                   3-16-2458

 Haldusasi                           Maksu- ja Tolliameti taotlus täitmist tagavate toimingute
                                     sooritamise loa saamiseks

 Menetlusosalised                    Haldustoiminguks loa taotleja – Maksu- ja Tolliamet

                                     Isik, kelle suhtes haldustoiminguks luba taotletakse – E.P.
                                     (isikukood xxxxxxxxxxx)

 Asja läbivaatamise vorm             Kirjalik menetlus

 RESOLUTSIOON                        1. Rahuldada Maksu- ja Tolliameti taotlus ning anda
                                     Maksu- ja Tolliametile luba taotleda Eesti Vabariigi
                                     kasuks (Maksu- ja Tolliameti kaudu) kohtuliku
                                     hüpoteegi seadmiseks E.P. (isikukood xxxxxxxxxxx)
                                     omandis olevale kinnisasjale registriosa numbriga
                                     xxxxxx, aadressil xxxxxx, summas 19 672,85 eurot.
                                     2. Toimetada määrus kätte Maksu- ja Tolliametile,
                                     kellel tuleb kohut viivitamata teavitada käesoleva loa
                                     alusel     täitetoimingute   sooritamisest.   Seejärel
                                     toimetada määrus kätte E.P.le.


 Edasikaebamise kord                 Määruse peale võib maksuhaldur või isik, kelle õigusi
                                     määrus puudutab esitada määruskaebuse Tallinna
                                     Ringkonnakohtule määruse teinud kohtu kaudu 15 päeva
                                     jooksul arvates määruse ärakirja kättesaamisest.

TAOTLUS JA SELLE PÕHJENDUSED

1. Maksu- ja Tolliamet (MTA) esitas 30.11.2016.a Tallinna Halduskohtule taotluse
maksukorralduse seaduse (MKS) § 1361 lg 1 ja § 130 lg 1 p 1 alusel taotluse täitmist tagavate
toimingute sooritamiseks loa saamiseks, paludes kohtult luba kohtuliku hüpoteegi seadmiseks
E. L. omandis olevale kinnisasjale aadressil xxxxxx registriosanumbriga xxxxxx summas 19
672,85 eurot.

2. Taotluse põhjenduste kohaselt tegeleb maksuhaldur OÜ Outlaw Music maksuvõla
sissenõudmisega. Seisuga 29.11.2016 OÜ on Outlaw Music maksuvõlg 14 892,7 eurot, sh
põhivõlga 11 717,25 eurot, sunniraha summas 1000 eurot ning arvestuslikku intressi 2 171,45
eurot. OÜ Outlaw Music maksuvõlg on tekkinud äriühingu poolt perioodil 01.2015 kuni
03.2016.a esitatud maksudeklaratsioonides arvestatud maksusummade ja maksude laekumiste
vahena 11 561,16 euro ulatuses, OÜ-le Outlaw Music määratud sunnirahast summas 1000
eurot, tasumata intressinõudest summas 156,09 eurot ning tasumata maksukohustustelt
arvestatud arvestuslikust intressist summas 2 171,45 eurot. Käesoleva taotluse esitamisega
alustab maksuhaldur OÜ Outlaw Music juhatuse liikme E.P. suhtes vastutusotsuse
koostamisele suunatud maksumenetluse. Maksumenetluse eesmärgiks on vastutusotsuse
koostamine MKS § 40 alusel, mille tulemuseks võib olla E.P. solidaarne vastutus koos OÜ-ga
Outlaw Music perioodil 01.2015 kuni 03.2016.a deklareeritud, kuid tasumata jäetud
maksukohustuste ning arvestatud intressi tasumise eest MKS § 40 lg 1 ja MKS § 96 lg 1
tähenduses.

Maksuhalduril on põhjendatud kahtlus, et E.P. olles OÜ Outlaw Music ainus seaduslik esindaja
maksuvõla tekkimise perioodil, korraldas teadlikult äriühingu majandustegevust viisil, mille
tõttu puudusid OÜ-l Outlaw Music rahalised vahendid deklareeritud maksukohustuste
täitmiseks, tekitades seeläbi äriühingule maksuvõla, mille sissnõudmine osutus võimatuks.
Äriühingu 2012.a ja 2013.a bilanssidest selgub, et OÜ Outlaw Music oli kahjumis alates 2012.a
ning ettevõtte omakapital on olnud miinuses juba 2013.a. Vastavalt ajutise halduri aruandele
on OÜ Outlaw Music kahjum aastatega ainult süvenenud ning omakapitali miinus suurenenud
– 2014.a oli aruandeaasta kahjum 5 515 eurot ning omakapital miinuses 11 820 euroga, 2015.a
oli aruandeaasta kahjum 6 750 eurot ning omakapital miinuses 18 570 euroga ning 2016.a on
ettevõtte omakapital negatiivne juba 21 065 euro ulatuses. Maksukohustuslaste registri
andmetel on OÜ Outlaw Music teinud alates äriühingu asutamist töötasu väljamakseid ainult
juhatuse liikmele E.P.le. Töötasu väljamakse kuni 12.2014.a on olnud keskmiselt 309,7 eurot
kuus. Perioodil 01.2015 kuni 02.2016.a äriühingust väljamakseid tehtud ei ole ning 03.2016.a
on maksukohustuslaste registri andmetel tehtud E.P.le väljamakse summas 17 000 eurot. Pärast
nimetatud summas väljamakse tegemist äriühing enam deklaratsioone esitanud ei ole, sh 0
deklaratsioone. Käivet on OÜ Outlaw Music viimati deklareerinud 11.2015.a summas 192,54
eurot. Seega on juhatuse liige, olukorras, kus äriühing on selgelt maksejõuetu ning tal puuduvad
igasugused käibevahendid, võtnud vastu otsuse tasuda iseendale ebatavaliselt kõrges summas
töötasu, samal ajal teades, et äriühingul puuduvad vahendid olemasoleva ning väljamakselt
tekkiva maksukohustuste tasumiseks. Eeltoodust tulenevalt on tõenäoline, et olukord, kus OÜ-
l Outlaw Music puudub mistahes vara oma kohustuste täitmiseks, on tingitud otseselt E.P.
tegevusest. E.P. on OÜ Outlaw Music juhatuse liikmena ning äriühingu tegevust ainuisikuliselt
juhtinud isikuna eelistanud isiklikke huve äriühingu huvidele, pöörates ettevõtte viimase vara,
so 17 000 eurot, enda kasuks ning muutnud seeläbi maksunõuete rahuldamise äriühingu vara
arvelt võimatuks. Seega on E.P. OÜ Outlaw Music seadusliku esindajana rikkunud MKS § 8
lg-s 1 sätestatud kohustust tagada esindatava MKS § 105 lg-st 1 tulenevat nõuet, mille kohaselt
on maksukohustuslane kohustatud maksusumma ja maksu kõrvalkohustustest tulenevad
summad tasuma selleks määratud kontole.

Maksuhalduril on kontrollimisel tekkinud põhjendatud kahtlus, et pärast rahalise nõude või
kohustuse määramist võib selle sundtäitmine maksukohustuslase tegevuse tõttu osutuda
oluliselt raskemaks või võimatuks. MTA põhjendatud kahtlus tugineb alljärgneval: 1) E.P.
varasem käitumine Outlaw Music OÜ majandustegevuse korraldamisel, sh äriühingu vara enda
kasuks pööramine ja seeläbi maksuvõla sissenõudmise võimatuks muutmine ning teadlik
maksuseaduste rikkumine, iseloomustavad tema suhtumist avalik-õiguslikesse kohustustesse;
2) MTA-le kättesaadavate andmete kohaselt ei saa E.P. regulaarselt töötasu väljamakseid
ühestki äriühingust. Ülaltoodu alusel ning arvestades maksumenetluse ja võimaliku
kohtumenetluse pikkust leiab taotleja, et on vajalik, proportsionaalne ja põhjendatud täitmist
tagavate toimingute sooritamine enne rahalise nõude või kohustuse määramist, kuna meetmete
mitterakendamise korral võib haldusakti täitmine olla raskendatud või koguni muutuda
võimatuks.

Kuna maksuhalduril on tekkinud kahtlus, et võib esineda põhjuslik seos OÜ Outlaw Music
endise juhatuse liikme kohustuste tahtliku rikkumise ja maksuvõla tekkimise vahel, siis
rakendub E.P.le viieaastane maksusumma määramise tähtaeg. Kuna vanim deklareeritud
maksukohustus pärineb 2015.a jaanuarikuust, siis rakendades 5-aastast aegumistähtaega,
hakkab Outlaw Music OÜ maksuvõlgnevuste sissenõudmine aeguma 2020.a veebruarikuust.
Seega MKS §-s 98 lg 1 sätestatud maksusumma määramise tähtaeg käesoleval juhul möödunud
ei ole.

MKS § 96 lg-s 6 nimetatud vastutusotsuse tegemist välistavaid asjaolusid ei esine ning
vastutusotsuse menetluslikud eeldused on täidetud: Outlaw Music OÜ-l on maksuvõlg,
maksuvõla sissenõudmine ei ole aegunud ning maksuvõlga ei ole kustutatud. Samuti on säilinud
äriühingu õigusvõime. Maksumaksja suhtes on alustatud sissenõudmist ning selle tulemusena
ei ole õnnestunud kolme kuu jooksul võlga sisse nõuda. Maksuhaldur arestis 15.12.2015.a OÜ
Outlaw Music pangakonto, väljastades LHV Pank AS-le maksuvõla sundkorras
sissenõudmiseks korralduse nr 13-2.7/608007. Maksuvõla katteks on viimane tasumine
toimunud 16.12.2015 summas 192 eurot. Maksuhalduri poolt sooritatud päringutest e-
kinnistusraamatust ja X-tee kaudu ligipääsetavast Maanteeameti liiklusregistri andmebaasist
nähtuvalt ei oma äriühing registervara, mille arvelt oleks võimalik maksuhalduri nõuet
rahuldada. Eeltoodud asjaolusid arvesse võttes ei pidanud maksuhaldur otstarbekaks edastada
kohtutäiturile maksuotsusega määratud maksusummasid ning nimetatud summadelt arvestatud
intresse. Võlgniku vara puudumist on kinnitanud ka ajutine pankrotihaldur Kristo Teder oma
ajutise halduri aruandes. Lisaks on Harju Maakohus 08.11.2016.a avaldanud Ametlikes
Teadaannetes teate, mille kohaselt määrati Outlaw Music OÜ pankrotiavalduse menetluse
raugemise vältimiseks pankrotimenetluse kulude katteks kohtu deposiidina 2000 eurot ning
tähtajaks 22.11.2016. Maksuhaldurile teadaolevalt ei ole keegi võlausaldajatest kohtu deposiiti
nimetatud summat kandnud, mis tähendab, et pankrotimenetlus lõppeb suure tõenäosusega
raugemisega ilma pankroti välja kuulutamata.

Kinnistusraamatu elektroonilise andmebaasi kohaselt kuulub E.P.le kinnistu asukohaga
xxxxxx, registriosa number xxxxxx, pindalaga 42,1 ha. Ehitusregistri andmetel asub kinnistul
elamu suurusega 199,8 m2 ning spordibaas suurusega 447,8 m2. Kinnistusportaali www.kv.ee
andmetel on Anija vallas sarnase kinnistu ruutmeetri hinnaks 751 eurot. Seega hindab
maksuhaldur kinnistu ligikaudseks väärtuseks vähemalt 149 449 eurot.

Kuna TMS § 38 alusel kannab täitekulud võlgnik, on põhjendatud maksukohustuse nõude
tagamise käigus tagada nõue ka E. P. suhtes võimalike täitekulude osas. Kohtutäituri tasu
suuruseks E.P. puhul oleks maksimaalselt 5 784,15 eurot. Tulenevalt MKS § 136¹ lg 2 p-st 3
lõpetab maksuhaldur E.P. vastu suunatud täitetoimingud, kui isik on esitanud tagatise MKS §
120 lg 1 p 3 ja § 121 kohaselt. Asendustagatise esitamisel tuleks arvestada asjaoluga, et esitatav
tagatis peab lisaks maksuhalduri nõudele katma ka sundtäitmise kulud, mille suurus oleneb
tagatise liigist (MKS § 122). Kui E.P. soovib tagatissumma kanda deposiiti, siis on kantava
deposiidi väärtuseks 13 888,7 eurot.

KOHTU SEISUKOHT JA PÕHJENDUSED

3. Halduskohtumenetluse seadustiku (HKMS) § 264 lg 1 kohaselt seadusega sätestatud juhtudel
annab kohus haldustoimingu tegemiseks loa ja pikendab seda. Sama paragrahvi lõike 2
kohaselt taotluse loa saamiseks esitab selleks volitatud haldusorgan kirjalikult koos
põhjendusega ning seaduses ettenähtud ja asja otsustamiseks vajalike tõendite ja seletustega.
Kohus võib nõuda täiendavate tõendite või seletuste esitamist. HKMS § 264 lg 4 kohaselt
otsustab kohus loa andmise viivitamatult kirjaliku määrusega ainuisikuliselt lihtmenetluses.
MKS § 1361 ei sätesta maksukohustuslase seletuse esitamist maksuhalduri täitetoimingute
sooritamiseks loa andmise menetluses. Kuna antud juhul seadus ei näe ette seletuse küsimist
isikult, kelle suhtes sooritatavaks toiminguks loa andmist otsustatakse, samuti ei tulene
seadusest kohustust otsustada asi kohtuistungil, siis otsustab kohtunik loa andmise
ainuisikuliselt, viivituseta ja kohtuistungit pidamata.

4. MKS § 1361 lg 1 kohaselt kui maksude tasumise õigsuse kontrollimisel tekib põhjendatud
kahtlus, et pärast maksuseadusest tuleneva rahalise nõude või kohustuse määramist võib selle
sundtäitmine maksukohustuslase tegevuse tõttu osutuda oluliselt raskemaks või võimatuks,
võib maksuhalduri juht või tema volitatud ametnik teha halduskohtule taotluse loa saamiseks,
et sooritada käesoleva seaduse § 130 lõikes 1 sätestatud täitetoimingud. Maksuhalduril on
muuhulgas õigus taotleda taotleda käsutuskeeldu nähtavaks tegeva keelumärke kandmist
kinnistusraamatusse või muusse vararegistrisse puudutatud isiku nõusolekuta (MKS § 130 lg 1
p 1).

5. MKS § 1361 lg-s 1 nimetatud loa andmine eeldab esiteks seda, et maksuhaldur on läbi viimas
menetlust, mille eeldatavaks tulemuseks on isiku maksukohustuse kindlaksmääramine ning
teiseks peab esinema põhjendatud kahtlus, et pärast maksuseadusest tuleneva rahalise nõude
või kohustuse määramist võib selle sundtäitmine maksukohustuslase tegevuse tõttu osutuda
oluliselt raskemaks või võimatuks. Kohus ei kontrolli seejuures üksikasjalikult seda, kas
käimasoleva maksumenetluse tulemusena maksuhalduri poolt eelduslikult tehtav vastutusotsus
oleks õiguspärane. Võimaliku vastutusotsuse sisuline kohtulik kontroll on võimalik pärast
sellise otsuse tegemist esitatava kaebuse alusel. MKS § 1361 lg 1 nimetatud loa andmisel saab
kohus lähtuda maksuhalduri kinnitusest, et maksumenetlus on käimas. Taotluse rahuldamiseks
ei oleks alust, kui maksuhalduri esitatud andmete põhjal oleks kavandatava vastutusotsuse
tegemine ilmselgelt õigusvastane. Halduskohus otsustab maksuhaldurile täitmist tagavate
toimingute sooritamiseks loa andmise olukorras, kus tuleb tegutseda ennetavalt ja puuduvad
kindlad tõendid isiku käitumise kohta tulevikus. Seega on tegemist prognoosiga, kus
maksuhalduril ja halduskohtul tuleb hinnata isiku käitumise võimalikkust ja kahjulike
tagajärgede saabumise tõenäosust.

6. MKS § 1361 lg 2 kohaselt peavad taotluses olema märgitud järgmised andmed: 1) põhjendus,
millest nähtub võimaliku maksukohustuse sissenõudmise oluline raskenemine või võimatus; 2)
võimaliku rahalise nõude või kohustuse hinnanguline suurus; 3) andmed tagatise kohta, mille
esitamisel maksuhaldur lõpetab täitetoimingud; 4) üks või mitu käesoleva seaduse § 130 lg 1
või täitemenetluse seadustikus sätestatud täitetoimingutest ning põhjendus, miks maksuhaldur
peab valitud toimingu tegemist vajalikuks.

7. Kontrollinud taotluse lubatavust ja seaduse nõuetele vastavust leiab kohus, et taotlus vastab
MKS § 1361 lg-s 2 sätestatud nõuetele ja on vajalikul määral põhistatud. Kohtule on esitatud
taotluse lahendamiseks vajalikud tõendid ja selgitused. Maksuhaldur on kinnitanud, et on
alustanud E.P. suhtes maksumenetluse, mille eesmärgiks on MKS § 40 ja § 96 kohase
vastutusotsuse koostamine summas 13 888,70 eurot. Maksuhaldur on põhistanud oma
seisukohta, et kontrolli tulemuseks on tõenäoliselt vastutusotsuse tegemine. Taotluses välja
toodud asjaolude pinnalt ei saa väita, et vastutusotsuse tegemine oleks välistatud või ilmselgelt
võimatu. Seega on täidetud MKS § 1361 lg-s 1 sätestatud eeldus, et kontrolli tõenäoliseks
tulemuseks on rahalise nõude või kohustuse määramine.

8. Samuti on täidetud MKS § 1361 lg-s 1 sätestatud eeldus, et kontrolli tulemusel antava
haldusakti sundtäitmine võib osutuda oluliselt raskemaks või võimatuks tulenevalt
maksukohustuslase tegevusest. Maksuhaldur on veenvalt põhjendanud seisukohta, et E. P.
käitumine OÜ Outlaw Music juhtimisel ja majandustegevuse korraldamisel, sh äriühingu vara
enda kasuks pööramine ja seeläbi maksuvõla sissenõudmise võimatuks muutmine, annab alust
järeldada, et E. P. võib tulevikus asuda maksude maksmisest kõrvale hoidma. Seetõttu on
taolise olukorra tekkimise vältimiseks vajalik anda maksuhaldurile luba võimaliku tulevase
maksuotsuse täitmist tagavate toimingute sooritamiseks enne kohustuse kindlaksmääramist
vastutusotsusega.

9. Taotluses on ära näidatud, et OÜ Outlaw Music maksuvõlga ei ole äriühingu maksejõuetuse
tõttu õnnestunud sundtäitmise toimingute tulemusena äriühingult sisse nõuda. Sissenõudmise
alustamisest on möödunud rohkem kui kolm kuud.

10. Käesoleval juhul ei esine taotlusest ning sellele lisatud dokumentidest nähtuvalt MKS § 96
lg-s 6 nimetatud aluseid, mis välistaksid vastutusotsuse tegemise. Samuti vastutab E. P.
taotluses märgitud andmete kohaselt OÜ Outlaw Music maksuvõla eest, kuna oli äriühingu
juhatuse liikmed perioodil, mil maksuotsusega määratud maksukohustus tekkis. Maksusumma
määramise aegumistähtaeg ei ole möödunud (MKS § 98). OÜ Outlaw Music õigusvõime ei ole
lõppenud.

11. Maksuhaldur on märkinud, et lõpetab täitmist tagavate meetmete kasutamise, kui E. P. on
esitanud tagatise MKS § 120 lg 1 p 3 ja § 121 kohaselt. Asendustagatise esitamisel tuleb
arvestada asjaoluga, et esitatav tagatis peab lisaks maksuhalduri nõudele katma sundtäitmise
kulud, mille suurus oleneb tagatise liigist. Kui E. P. soovib tagatissumma kanda deposiiti, siis
on kantava deposiidi väärtuseks 13 888,70 eurot.

12. Eeltoodust lähtudes leiab kohus, et arvestades taotleja põhjendusi ning maksumenetluse ja
võimaliku kohtumenetluse pikkust, on vajalik, proportsionaalne ja põhjendatud täitmist
tagavate toimingute sooritamine enne rahalise nõude või kohustuse määramist, kuna ennetavate
meetmete mitterakendamise korral võib haldusakti täitmine olla raskendatud või muutuda
võimatuks. Kohus nõustub maksuhalduriga, et nõue tuleb tagada ka täitekulude osas ning peab
maksuhalduri märgitud täitekulude suurust põhjendatuks. Arvestades E. P. määratavat tulevast
võimalikku maksukohustust, sundtäitmise kulude hinnangulist suurust, E. P.le kuuluva
kinnisvara väärtust ja kinnisvara koormavaid hüpoteeke, on maksuhalduri taotlus selles märgitud
ulatuses põhjendatud ja proportsionaalne.



/allkirjastatud digitaalselt/
Indrek Andreas Paukštys
