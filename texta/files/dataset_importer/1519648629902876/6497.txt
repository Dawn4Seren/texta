                                                                                   4-16-5389




                         KOHTUOTSUS
                              EESTI VABARIIGI NIMEL

Kohus                            Harju Maakohus
Otsuse tegemise aeg ja koht      22.septembril 2016, Tallinn Liivalaia kohtumaja
Väärteoasja number               4-16-5389
Kohtunik                         Leo Kunman

Väärteoasi                       Tõnu Velvelt´i kaebus Politsei- ja Piirivalveameti Põhja
                                 Prefektuuri Lääne-Harju politseijaoskonna 07.07.2016
                                 kiirmenetluse otsusele väärteoasjas nr 2317,16,006912
                                 (10220142882202)
                                 Kvalifikatsioon: LS § 227 lg 2
                                 Toimepanemise aeg ja koht: 07.07.2016 kl 00:53, Laagri-
                                 Harku tee 6.km Harku vald Harjumaa
Kaebuse esitaja                  Tõnu Velvelt (isikukood 36703290234, elukoht: XXXX,
                                 Eesti Vabariigi kodanik, töökoht: AS XXXX)
Kohtuväline menetleja            Politsei- ja Piirivalveamet, Põhja Prefektuur, Lääne-Harju
                                 politsejaokond
Menetluse liik                   Kirjalik menetlus
RESOLUTSIOON

Juhindudes VTMS § 120 lg 1, § 132 p 1, § 133-135, § 155-156, kohus otsustas:
   1. Jätta Politsei- ja Piirivalveameti Põhja Prefektuuri Lääne-Harju politseijaoskonna
       07.07.2016 kiirmenetluse otsus väärteoasjas nr 2317,16,006912 (10220142882202)
       muutmata.
   2. Rahatrahv tasuda Politsei- ja Piirivalveameti Põhja Prefektuuri Lääne-Harju 07.07.2016
       kiirmenetluse otsuses väärteoasjas nr 2317,16,006912 (10220142882202) näidatud
       arvele:
           • SEB Pank EE891010220034796011;
           • Swedbank EE932200221023778606;
           • Danske pangas arvele EE403300333416110002;
           • Nordea pangas arvele nr EE701700017001577198.
Kohustuslik on märkida viitenumber 10220142882202 ja selgitusse „rahatrahv, väärteoasi nr
4-16-5389, Tõnu Velvelt“.
Edasikaebamise kord
Kaebuse esitaja advokaadist kaitsjal, kohtuvälisel menetlejal või tema advokaadist esindajal on
õigus esitada kassatsioonikaebus Riigikohtule Harju Maakohtu kaudu 30 päeva jooksul alates
päevast, mil kohtuotsus on pooltele tutvumiseks kättesaadav. Kassatsioonikaebuse esitamise
soovist tuleb kohtule kirjalikult teatada 7 päeva jooksul alates kohtuotsuse lõpposa
kuulutamisest.
Asjaolud ja menetluse käik
Harju Maakohtule laekus Tõnu Velvelt´i kaebus 8tl 1-5) Politsei- ja Piirivalveameti Põhja
Prefektuuri Lääne-Harju politseijaoskonna 07.07.2016 kiirmenetluse otsusele väärteoasjas nr
2317,16,006912 (10220142882202). Tõnu Velvelt selgitab asjaolusid ning palub kergendada
temale määratud karistust.
Kohtuväline menetleja on esitanud kohtule kirjaliku seisukoha kaebuse suhtes (tl 8-9), milles
leiab, et väärteoasjas tehtud kiirmenetluse otsus tugineb väärteomenetluse käigus kogutud
tõenditel. Karistuse määramisel kohtuväline menetleja arvestas kergendavate asjaoludega –
isiku puhtsüdamlik kahetsus, süü ülestunnistamine ning lähtus õiguskorra kaitsmise huvidest ja
samuti võimalusest mõjutada Tõnu Velvelt edaspidi hoiduma süütegude toimepanemisest.
Tõnu Velvelt´ile karistusena määratud rahatrahv toob kaasa kasvatatava mõju positiivse
eripreventsiooni tähenduses ning kohtuvälise menetleja arvamusel on õigustatud. Kohtuväline
menetleja on seisukohal, et 07.07.2016 koostatud kiirmenetluse otsus väärteoasjas nr
2317,16,006912 (10220142882202) on seaduslik ning selle muutmiseks alused kaebuses
esitatud põhjendustel puuduvad.
Kohtuotsuse põhjendused
Kohtu hinnangul saab käesoleva asja lahendada kirjalikus menetluses VTMS § 120 lg 1 alusel,
kaebaja ja kohtuväline menetleja nõustusid asja lahendamisega kirjalikus menetluses (tl 1-2,7),
pooled on kohtule esitanud ammendavad selgitused ning menetleja esitas väärteoasja
originaaltoimiku. VTMS § 123 lg 2 kohaselt arutab maakohus väärteoasja kaebemenetluses
täies ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid. VTMS § 87 kohaselt toimub
väärteoasja arutamine ainult menetlusaluse isiku suhtes ja väärteoprotokollis sätestatud
ulatuses.

07.07.2016 koostatud kiirmenetluse otsuse (VT tl 1-2) väärteoasjas 2317,16,006912
(10220142882202) kohaselt 07.07.2016 kl 00:53 Harjumaal Harku vallas Laagri-Harku tee
6.km juhtis Tõnu Velvelt mootorsõidukit Škoda Superb registreerimismärk XXXX kiirusega,
mis ületas lubatud sõidukiiruse 31km/h võrra sõites kiirusega 88+-7 km/h, kus lubatud suurim
sõidukiirus on 50 km/h. Menetlusalune isik rikkus seega LS § 50 lg 5 p 3 ning pani toime LS
§ 227 lg 2 kvalifitseeritava rikkumise. LS § 14 lg 2 kohustab liiklejat järgima liiklusalaste
õigusaktide nõudeid, olema liikluses hoolikas ja ettevaatlik ning tagama liikluse sujuvuse, et
vältida ohu ja kahju tekitamist. Lohakus ja hoolimatus, mille tulemusena juht eirab temale
pandud kohustust, võib endaga kaasas tuua väga raskeid tagajärgi. Liikluskorraldust ja lubatud
sõidukiirust on reguleeritud selleks, et vältida ohu saabumist või muuta selle tekkimise
võimalus minimaalseks. Ohu vältimine on võimalik vaid siis, kui liiklejad järgivad
liiklusreegleid ning käituvad sellele vastavalt. LS § 15 lg 1 p 2 kohaselt suurim lubatud
sõidukiirus on asulasisesel teel 50 kilomeetrit tunnis. LS § 50 lg 5 p 3 kohaselt juht ei tohi sõita
kiiremini liikluskorraldusvahendiga lubatud kiirusest. LS § 227 lg 2 kohaselt mootorsõidukijuhi
poolt lubatud suurima sõidukiiruse ületamise eest 21–40 kilomeetrit tunnis karistatakse
rahatrahviga kuni 100 (ükssada) trahviühikut või sõiduki juhtimisõiguse äravõtmisega kuni
kuue kuuni.

Menetlusalune isik märkis oma ütlustes (VT 2), et ületas kiirust Laagri-Harku teel kogemata,
kahetseb. Kiirmenetluse otsusel (VT tl 1,2) on Tõnu Velvelt´i allkiri VTMS § 19 ja § 55
sätestatud õiguste ja kohustustega tutvumise kohta. Tõnu Velvelt on nõustunud
                                                                                                 2
kiirmenetlusega, mida tõendas oma allkirjaga, s.o rikkumise asjaolud on selged. Kohtul puudub
igasugune alus kahelda 07.07.2016 kl 00:53 koostatud kiirusmõõturi kasutamise protokollis
fikseeritud mõõtmistulemuses. Sõiduki Škoda Supeb registreerimismärk XXXX kiirust on
mõõdetud seadmega Stalker IIMDR nr AS008353 (mõõtevahendi taatlustunnistuse nr TTRSS-
16/00117) (kiirusmõõturi kasutamise protokoll VT tl 4-5), protokollis on märgitud kuupäev,
kellaaeg, liikumise suund, fikseeritud kiirus, ja protokolli koostaja. Seade oli töökorras
rikkumise tuvastamise ajal. Kõnealust seadet on testitud ka veel 06.07.2016 kl 19:00. Seade on
mõõtevahendi mõõtetulemuse jälgitavus tõendatav, s.t on olemas kindlus, et mõõtetulemus on
õige ning on usaldusväärsed ka seadme kasutamise tulemusel saadud tõendid. MõõteS § 5 lg 1
kohaselt loetakse mõõtetulemuse jälgitavus tõendatuks vaid juhul, kui selle on teinud pädev
mõõtja, kasutades taadeldud või kalibreeritud mõõtevahendit ja järgides mõõtemetoodikat.
Kaebuse esitaja ei ole nimetanud ühtegi põhjendatud kahtlust, miks oleks politseiametnik
pidanud soovima koostada temale ebaseaduslikku kiirmenetluse otsuse.

Kõik liiklejad on kohustatud järgima liiklusalaste õigusaktide nõudeid ja olema liikluses
hoolikad ja ettevaatlikud, et vältida ohtu ja kahju tekitamist. Kõigi endal lasuvate kohustuste
täitmiseks ning endal vajaliku sissetuleku tagamiseks peab isik ise valima käitumisviisi, mis
tagaks talle vajaliku majandusliku olukorra säilimise. KarS § 15 lg 3 kohaselt on väärteona
karistatav nii tahtlik kui ka ettevaatamatu tegu. Vastavalt KarS § 16 lg 3 paneb isik teo toime
otsese tahtlusega, kui ta teab, et teostab süüteokoosseisule vastava teo ja tahab või vähemalt
möönab seda.

Karistuse mõistmisel tuleb võtta lähtepunktiks karistusseadustiku eriosa normi sanktsiooni
keskmine määr. Seejärel tuvastatakse süüdistatava süü suurus ning karistust kergendavad ja
raskendavad asjaolud, mille põhjal saadakse konkreetse süüdlase süü suurusele vastav karistuse
määr. See karistuse määr võib jääda kas üles- või allapoole sanktsiooni keskmist määra (vt
Riigikohtu kriminaalkolleegiumi 24.oktoobri 2011 otsus kriminaalasjas nr 3-1-1-77-11, p 11).
Kohtuväline menetleja on Tõnu Velvelt´´ile määranud rahatrahvi 40 trahviühiku ulatuses, s.o
160 eurot, s.o 1/3 ulatuses ettenähtud sanktsiooni võimalikust ülemmäärast. Tõnu Velvelt´ile
karistuse hindamisel juhindub kohus KarS § 56 lg 1, mille kohaselt on karistamise aluseks
süüdistatava süü ning karistuse mõistmisel arvestatakse kergendavaid ja raskendavaid
asjaolusid ning võimalus mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid. Karistusregistri andmete kohaselt on isikul 1 kehtiv
väärteokaristus. Kohus on seisukohal, et Tõnu Velvelt´i käitumine LS § 227 lg 2 nõuete
rikkumisel on aset leidnud, tema poolt toime pandud ja tõendatud väärteoasjas kogutud
materjalidega ning väärtegu on õigesti kvalifitseeritud. On üldteada, et suurel kiirusel 50 km/h
kiiruspiirangu alas mootorsõiduki juhtimisel tehtavatel vigadel võivad olla väga rasked
tagajärjed. Isiku kohustus on kohandada oma sõidukiirust vastavalt kiiruspiirangutele.

Leo Kunman
Kohtunik




                                                                                             3
4
