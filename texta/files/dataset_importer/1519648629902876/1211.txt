                            KOHTUMÄÄRUS
                Asendusaresti kohaldamise avalduse rahuldamata jätmine



Kohus                            Tartu Maakohus

Määruse tegemise aeg ja koht     07. detsember 2016, Viljandi kohtumaja

Väärteoasja number               4-16-7647; kohtuvälises menetluses nr 2840,13,002301

Lahend väärteoasjas              kohtuvälise menetleja PPA Lõuna prefektuuri 27. jaanuari
                                 2014 otsus Kurmet Karlepi karistamises
                                 LS § 201 lg 1 järgi rahatrahviga 60 trahviühikut, s.o 240
                                 eurot
                                 LS § 223 lg 1 järgi rahatrahviga 70 trahviühikut, s.o 280
                                 eurot
                                 LS § 236 lg 1 järgi rahatrahviga 115 trahviühikut, s.o 460
                                 eurot
Menetlus ja menetluse ese        väärteoasjas tehtud otsuse täitmine
                                 asenduskaristuse kohaldamine
Kohtunik                         Aivar Hint

Sissenõudja avalduse esitajana   Politsei- ja Piirivalveameti Lõuna prefektuur
Süüdlane                         Kurmet Karlep (isikukood 37603065218; avalduse järgne
                                 elukoht xxxxx xxxx xxx xxxx xxxxxxxxxxx ; tegelik
                                 asukoht teadmata)
Kohtutäitur                      Rita Lohu

RESOLUTSIOON

Juhindudes väärteomenetluse seadustiku (VTMS) § 211 lg-st 3, kohus

määras:

1. Jätta rahuldamata PPA Lõuna prefektuuri avaldus Kurmet Karlepile 27. jaanuari
   2014.a. otsusega väärteoasjas 2840,13,002301 määratud rahatrahvi 245 trahviühikut s.o
   980 eurot arestiga asendamiseks.
2. Saata määruse koopia avaldajale ja kohtutäiturile.
Edasikaebamise kord ja selgitused kohtumäärusele
Kohtumääruse peale on kohtumenetluse pooltel samuti menetlusvälisel isikul, kui kohtu
määrusega on piiratud nende või kaitstava isiku õigusi või seaduslikke huve õigus esitada Tartu
Ringkonnakohtule Tartu Maakohtu Viljandi kohtumaja kaudu määruskaebus 15-ne päeva
jooksul mil isik sai vaidlustatava kohtumäärusest teada või pidi teada saama.

ASJAOLUDE KIRJELDUS JA KOHTU PÕHJENDUSED

I Asjaolud
Kohaldatud rahatrahvi täitemenetluses on sissenõudja esitanud Tartu Maakohtule Viljandi
kohtumaja kaudu avalduse süüdlasele mõistetud tasumata rahatrahvi asendamise otsustamiseks
arestiga. Süüdlase kohta on jõustunud otsus tema karistamises rahatrahviga.
Sissenõudja on saatnud rahatrahvi täitmiseks kohtutäiturile. Kohtutäitur on TMS § 201 lg 1
kohaselt sissenõudjat teavitanud täitmise võimatusest. Väitetavalt võlgnikul puudub vara,
millele sissenõuet pöörata. Kohtutäituri teatisest nähtub tasumata rahatrahv 980 eurot.
Kohtutäitur on süüdlasele täitemenetlusest teavitanud väljaande Ametlikud Teadanded
vahendusel. Sissenõudja on võlgniku kohtusse kutsumiseks avaldanud võlgniku
elukohaaadressi. Avalduses nimetatud aadressil ei osutunud kohtulikus menetluses süüdlasele
kohtukutse kättetoimetamine võimalikuks. Kohtul ei õnnestunud ka muul viisil süüdlasega
kontakteeruda kohtukutse kättetoimetamiseks.

II Kohtu põhjendused

TMS § 201 lg 1 kohaselt kui rahatrahvi tervikuna määratud tähtpäevaks ei tasuta või kui
osastatud rahatrahvi tasumise tähtaega ei järgita ja rahatrahvi täitmise tähtaega ei ole pikendatud
ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad
karistuse asendamist välistavad asjaolud, saadab sissenõudja avalduse rahatrahvi asendamiseks
arestiga vastavalt karistusseadustiku §-s 72 sätestatule kohtuotsuse täitmisele pööranud
maakohtule. Sissenõudja teatab avalduse esitamisest võlgnikule ja kohtutäiturile.

Kohtul tuleb lahendada sissenõudja avaldus süüdlasele väärteos määratud rahatrahvis
asenduskaristuse kohaldamine.

VTMS § 211 lg 11 kohaselt rahatrahvi asendamise arestiga või üldkasuliku tööga lahendab
maakohus süüdlase osavõtul. Kohtusse kutsutakse süüdlase taotlusel kaitsja ning kuulatakse ära
tema arvamus. VTMS § 211 lg lg 3 kohaselt kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.

Väärteomenetluses analoogiliselt kriminaalmenetlusega on sätestatud menetlusdokumentide
personaalse kättetoimetamise põhimõte, kui võimaliku otsustusena kaasneb põhiõiguste riivena
vabaduse võtmine, s.o aresti kohaldamine. Kohtul on võimalik avaldust menetleda ja kutsuda
süüdlane avalduse lahendamiseks kohtusse olukorras, kus on esitatud süüdlase usaldusväärne
aadress. Avaldaja väidetaval aadressil, samuti Rahvastikuregistrist nähtuvatel aadressidel ei ole
olnud võimalik süüdlasele kohtukutset kätte toimetada.



                                                2
Asja materjalidest ei nähtu, et avaldaja oleks TMS § 201 lg 1 ls 3 kohaselt kohtule avalduse
esitamisest süüdlasele teatanud teate kättesaamist tagaval viisil. Ka see asjaolu on avalduse
rahuldamata jätmise üheks põhjuseks. Kohtule avalduse esitamisest teatamine võimaldab
süüdlasel olla teadlik menetluslikust olukorrast ja konkreetsetest järelmitest, mis rahatrahvi
mittetasumisega kaasnevad ja vastavalt reageerida, s.h rahatrahv tasuda.

Avaldus asenduskaristuse kohaldamiseks tuleb jätta rahuldamata, kuna ilma süüdlase osavõtuta
ei ole VTMS § 211 lg 11 kohaselt ei avalduse kohtulik lahendamine võimalik.


(allkirjastatud digitaalselt)


Aivar Hint
Kohtunik




                                              3
