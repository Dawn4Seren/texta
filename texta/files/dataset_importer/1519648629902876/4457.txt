                                                                Kriminaalasi nr 1-16-8019




                              KOHTUOTSUS
                                 Eesti Vabariigi nimel


Kohus                         Tartu Maakohus

Otsuse tegemise aeg ja koht   24. oktoober 2016, Jõgeva kohtumaja

Kriminaalasja number          1-16-8019

Kohtunik                      Liivi Loide

Kohtuistungi sekretär         Viivi Kalme

Kriminaalasi                  Kokkuleppemenetluses Aimar Valliste süüdistus KarS § 121
                              lg 2 p 2, 3 järgi
Prokurör                      Anneli Hinto

Süüdistatav                   AIMAR VALLISTE
                              elukoht: xxxxxxxxxxxxxxxxxxxx telefon: xxxxxxxx, e-post:
                              xxxxxxxxxxxxxxxxxx isikukood 38605235221, Eesti
                              Vabariigi kodanik, põhiharidus, emakeel: eesti keel, teeb
                              juhutöid, kriminaalkorras karistatud: 26.10.2015 Tartu MK
                              Jõgeva kohtumaja poolt KarS § 121 lg 2 p 2 järgi 5 k
                              vangistust tingimisi KarS § 74 alusel 1 aastase katseajaga,
                              tõkendit ei ole kohaldatud
RESOLUTSIOON
Süüdi tunnistada Aimar Valliste KarS § 121 lg 2 p 2, 3 järgi ja karistuseks mõista 8
(kaheksa) kuud vangistust.

KarS § 65 lg 2 alusel suurendada karistust Aimar Vallistele Tartu Maakohtu Jõgeva
kohtumaja 26.10.2015. a kohtuotsusega kriminaalasjas 1-15-8185 mõistetud karistuse
ärakandmata osa, mis on 5 (viis) kuud vangistust, võrra ja liitkaristuseks kohtuotsuste
kogumis Aimar Vallistele mõista 1 (üks) aasta 1 (üks) kuu vangistust.

KarS § 69 lg 1 alusel asendada Aimar Vallistele karistuseks mõistetud vangistus 390
(kolmsada üheksakümmend) tunni üldkasuliku tööga. KarS § 69 lg 3 alusel määrata
Aimar Vallistele üldkasuliku töö tegemise tähtajaks 1 (üks) aasta alates kohtuotsuse
jõustumisest igakuiselt vastavalt kriminaalhooldaja poolt koostatud ajagraafikule.
KarS § 69 lg 4 alusel on Aimar Valliste kohustatud üldkasuliku töö tegemisel järgima
KarS § 75 sätestatud kontrollnõudeid ja kohustusi:

                                                                                     1(3)
   1) elada kohtu määratud alalises elukohas – xxxxxxxxxxxxxxxxxxxxxxxxx
   2) ilmuda         kriminaalhooldaja          määratud     ajavahemike        järel
       kriminaalhooldusosakonda registreerimisele;
   3) alluda kriminaalhooldaja kontrollile oma elukohas ning esitada talle andmeid
       oma kohustuste täitmise ja elatusvahendite kohta;
   4) saada kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui 15 päevaks;
   5) saada kriminaalhooldusametnikult eelneva loa elu-, töö- või õppimiskoha
       vahetamiseks;
   6) saada kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.
KarS § 75 lg 2 p 2 alusel kohustada Aimar Vallistet käitumiskontrolli perioodil mitte
tarvitama alkoholi.
Käitumiskontrolli     teostamiseks     määrata     Aimar Valliste   Tartu     Vangla
kriminaalhooldusosakonna Jõgeva esinduse kriminaalhooldusametniku järelevalve alla.

Sisse nõuda Aimar Vallistelt menetluskuludena riigituludesse:
    1) sundraha 645 (kuussada nelikümmend viis) eurot;
    2) kaitsetasu 48 (nelikümmend kaheksa) eurot vandeadvokaat Silver Reinsaare
       poolt kohtueelses menetluses osutatud õigusabi eest.
KrMS § 180 lg 3 alusel määrata menetluskulud kogusummas 693 (kuussada
üheksakümmend kolm) eurot tasumisele osade kaupa ühe aasta jooksul kohustades
Aimar Vallistet tasuma igakuiselt hiljemalt kuu viimaseks kuupäevaks menetluskulude
katteks alates 2016. a novembrist 57,75 eurot kuus kuni kogu summa tasumiseni.
Menetluskulud tuleb tasuda Maksu- ja Tolliameti a/a-le (EE351010052031000004 SEB
PANK, EE502200221014193355 SWEDBANK, EE401700017002872300 NORDEA
PANK, EE873300333499990003 DANSKE BANK), märkides viitenumbriks
99916700076248.
Maksegraafiku mittetäitmisel loetakse kõigi makseosade tähtaeg saabunuks ja
suunatakse kogu nõue täitemenetluse läbiviimiseks kohtutäiturile täitemenetluse
seadustikus sätestatud korras.

Edasikaebamise kord
Kohtuotsuse peale on õigus esitada apellatsiooni ainult KrMS § 318 lg 4 sätestatud alustel.
Apellatsioonkaebus tuleb esitada 15 päeva jooksul kirjalikult Tartu Ringkonnakohtule.

ASJAOLUD JA MENETLUSE KÄIK
Käesolevas kriminaalasjas süüdistatakse Aimar Vallistet KarS § 121 lg 2 p 2, 3 järgi
kvalifitseeritava kuriteo toimepanemises, mis seisneb selles, et tema olles karistatud
26.10.2015 Tartu MK Jõgeva kohtumaja poolt KarS § 121 lg 2 p 2 järgi, 28.05.2016 kella
21:00 paikuxxxxxxxxxxxxxxxxxxxxxxxxxxxxxxxxxxxxx lõi oma endisele abikaasale
xxxxxxxxxxxxxxxe käega näkku ja jalaga vastu kukalt, tekitades kannatanule füüsilist valu,
pannes sellega toime korduva kehalise väärkohtlemise lähisuhtes oleva isiku suhtes.
Kuriteoga tekitatud kahju laad ja suurus: füüsiline kahju, tsiviilhagi esitatud ei ole.

Karistusseadustiku § 121 lg 2 p 2, 3 järgi toimepandud kuriteo eest taotleb prokurör
süüdistatavale kohtus karistuseks 8 kuud vangistust. KarS § 65 lg 2 alusel suurendada
mõistetud karistust eelmise kohtuotsuse (21.12.2015 Tartu MK Jõgeva kohtumaja) järgi
mõistetud karistuse ärakandmata osa võrra s.o 5 kuud vangistust) ning mõista Aimar
Vallistele liitkaristuseks 1 aasta 1 kuu vangistust. KarS § 69 lg 1 alusel asendada vangistus
üldkasuliku tööga, mõistes kokku 390 tundi üldkasulikku tööd. KarS § 69 lg 3 alusel määrata

                                                                                         2(3)
üldkasuliku töö tegemise tähtajaks 1 aasta alates kohtuotsuse jõustumisest, igakuiselt
vastavalt kriminaalhooldaja poolt koostatud ajagraafikule. KarS § 69 lg 4 alusel on Aimar
Valliste kohustatud üldkasuliku töö tegemisel järgima KarS § 75 sätestatud kontrollnõudeid
ja        kohustusi:       elada       kohtu        määratud          alalises      elukohas-
xxxxxxxxxxxxxxxxxxxxxxxxxxxxxxxxxxxxxxxxxxxxxxlmuda kriminaalhooldaja määratud
ajavahemike järel kriminaalhooldusosakonda registreerimisele; alluda kriminaalhooldaja
kontrollile oma elukohas ning esitama talle andmeid oma kohustuste täitmise ja
elatusvahendite kohta; saada kriminaalhooldusametnikult eelneva loa elukohast lahkumiseks
Eesti territooriumi piires kauemaks kui 15 päevaks; saada kriminaalhooldusametnikult
eelneva loa elu-, töö- või õppimiskoha vahetamiseks; saama kriminaalhooldusametnikult
eelneva loa Eesti territooriumilt lahkumiseks ja väljaspool Eesti territooriumi viibimiseks.
KarS § 75 lg 2 p 2 alusel kohustada Aimar Vallistet katseajal mitte tarvitama alkoholi.

KrMS § 180 lg 1 alusel välja mõista Aimar Vallistelt riigituludesse kriminaalmenetluse
kuludena riigi õigusabi osutanud kaitsjale kohtueelses menetluse makstud tasu kokku 152,40
eurot, millest 48 eurot mõista välja süüdimõistetult, ülejäänu jätta riigi kanda ning sundraha
645 eurot. Arvestades isiku resotsialiseerumisväljavaateid ja sissetulekute suurust, mis on
miinimumpalga lähedane määrata KrMS § 180 lg 3 alusel kriminaalmenetluse kulude
tasumine ositi 12 kuu jooksul alates kohtuotsuse jõustumisest igakuiselt vähemalt 57,75
eurot.

Asja lahendamisel juhindub kohus KrMS § 239 lg 4, 248 lg 1 p 5, 249, 311, 313.

Kohtuistungil jäid kõik menetlusosalised kokkuleppe juurde. Kohtuliku arutamise põhjal tegi
kohus järeldused, et süüdistatav on kokkuleppest aru saanud ja kokkuleppe sõlmimine on
olnud tema vaba tahteavaldus. Kriminaalasja menetlemisel on järgitud kokkuleppemenetluse
sätteid. Kohtuistungil tehti parandus kokkuleppes sisalduva ebatäpsuse osas – KarS § 65 lg 2
järgi öiitmisele kuuluva kohtuotsuse kuupäevaks on 21.12.2015, tegelikult on Aimar Vallistet
karistatud 26.10.2015.a ja liita tuleb nimetatud kuupäeval mõistetud karistuse kandmata osa.
Teine täpsustus tehti Aimar Valliste elukoha osas, kuna süüdistatav on elama asunud
Jõgevale enda abikaasa juurde, uueks elukohaks on Jõe 7-5 Jõgeva linn.
Kohus leiab, et nimetatud muudatused on võimalik kokkuleppesse teha kriminaalasja
prokuratuuri tagastamata, kuna need ei muuda kokkulepitu sisu. Süüdistatav tuleb süüdi
tunnistada ja karistada vastavalt sõlmitud kokkuleppele.
KrMS § 175, 179, 180 alusel tuleb süüdistatavalt riigituludesse sisse nõuda sundraha ja
kaitsetasu vastavalt kehtivatele määradele.
Kokkuleppe sõlmimisel on kokku lepitud menetluskulude tasumine ühe aasta jooksul.
Arvestades isiku resotsialiseerumisväljavaateid ja asjaolu, et ta hetkel elatub vaid
juhutöödest, ei ole kogu menetluskulu ühe maksena tasumine Aimar Vallistele ilmselt
jõukohane, mistõttu peab kohus KrMS § 180 lg 3 sätete kohaldamist põhjendatuks ja määrab
menetluskulude tasumise osadena ühe aasta peale.

/allkirjastatud digitaalselt/
Kohtunik




                                                                                          3(3)
