                        KOHTUOTSUS
                       Eesti Vabriigi nimel

Kohus                         Tallinna Halduskohus
Kohtunik                      Sirje Kaljumäe
Otsuse tegemise aeg ja koht   13. september 2016, Tallinn
Haldusasja number             3-16-1535
Haldusasi                     OÜ Ekovir kaebus Tallinna Keskkonnaameti juhataja
                              27.06.2016. a käskkirja nr 4-4.1/63                 „Avatud
                              hankemenetlusega riigihankes „Teenuse kontsessiooni
                              andmine jäätmete kogumiseks ja veoks (Haabersti ja
                              Kristiine)“      (viitenumber       152301)        pakkujate
                              kvalifitseerimise ja pakkumuste vastavaks tunnistamise
                              otsuste osaline kehtetuks tunnistamine, pakkuja
                              kvalifitseerimata jätmine ja pakkumuste edukaks
                              tunnistamine“ punktide 1 ja 3 tühistamiseks ning OÜ Ekovir
                              poolt pakkumuse riigihankes viitenumbriga 152301
                              riigihanke osas 1 (Haabersti jäätmeveopiirkond nr 1) ja
                              riigihanke osas 2 (Kristiine jäätmeveopiirkond nr 5) edukaks
                              tunnistamiseks
                              ning
                              Tallinna linna kaebus Riigihangete vaidlustuskomisjoni
                              21.07.2016 otsuse nr 154-16/152301 tühistamiseks
Menetlusosalised              Kaebaja (vaidlustaja) – OÜ Ekovir, volitatud esindajad
                                vandeadvokaadid Tiia Nurm ja Anne Värvimann
                              Vastustaja (hankija) – Tallinna linn (Tallinna
                                Keskkonnaameti kaudu), volitatud esindajad Kristel
                                Kivijärv ja Kristjan Mark
                              Kolmandad isikud – ühispakkujad Baltic Waste
                                Management OÜ ja OÜ Tapa Autobussipark
Asja läbivaatamine            Kirjalikus menetluses


RESOLUTSIOON
  1. Jätta OÜ Ekovir kaebus kohustamisnõude osas läbi vaatamata.

  2. Jätta rahuldamata OÜ Ekovir kaebus tühistamisnõuete osas ja Tallinna linna
     kaebus.

  3. Mõista Tallinna linnalt OÜ Ekovir kasuks välja menetluskulud 900 eurot

  4. Ülejäänud osas jätta menetlusosaliste menetluskulud nende enda kanda.
                                                                                     3-16-1535

EDASIKAEBAMISE KORD JA SELGITUSED
Otsuse peale võib Tallinna Ringkonnakohtule esitada apellatsioonkaebuse 10 päeva jooksul
otsuse avalikult teatavakstegemisest arvates, s.o hiljemalt 23. septembril 2016.
Hankeasjas ei saa esitada vastuapellatsioonkaebust (HKMS § 278 lg 3).


ASJAOLUD JA MENETLUSE KÄIK
1.      Tallinna Keskkonnaamet avaldas 09.06.2014 riigihangete registris avatud
hankemenetlusena läbiviidava riigihanke „Teenuste kontsessiooni andmine jäätmete
kogumiseks ja veoks (Haabersti ja Kristiine)“ (viitenumber 152301) hanketeate (HT).
Riigihange on jagatud kaheks osaks: osa 1 Haabersti jäätmeveopiirkond nr 1 ning osa 2
Kristiine jäätmeveopiirkond nr 5 (I kd, tl 8–11).
2. Tallinna Keskkonnaameti 08.01.2015 käskkirjaga nr 4-4.1/4 p-ga 1 (I kd, tl 34–35)
kvalifitseeriti riigihanke osades 1 ja 2 teiste hulgas OÜ Ekovir. Tallinna Keskkonnaameti
08.06.2015 käskkirjaga nr 4-4.1/42 (I kd, tl 36–37) tunnistati OÜ Ekovir pakkumus vastavaks.
Tallinna Keskkonnaamet tunnistas 27.06.2016 käskkirjaga nr 4-4.1/63 (I kd, 46–48)
kehtetuks enda 08.01.2015 käskkirja nr 4-4.1/4 osas, millega kvalifitseeriti hanke osades 1 ja 2
OÜ Ekovir (p 1), jättis OÜ Ekovir hanke osades 1 ja 2 kvalifitseerimata (p 2), tunnistas
kehtetuks Tallinna Keskkonnaameti 08.06.2015 käskkirja nr 4-4.1/42 osas, millega tunnistati
hanke osades 1 ja 2 vastavaks OÜ Ekovir pakkumus (punkt 3) ning tunnistas hanke mõlemas
osas edukaks ühispakkujate Baltic Waste Management OÜ ja OÜ Tapa Autobussipark
ühispakkumused (p-d 4 ja 5).
3. OÜ Ekovir esitas 06.07.2016 Riigihangete vaidlustuskomisjonile (VAKO) Tallinna Kesk-
konnaameti 27.06.2016 käskkirja nr 4-4.1/63 peale vaidlustuse.
VAKO lahendas vaidlustuse 21.07.2016 otsusega nr 154-16/152301 (I kd, tl 49–54),
tunnistades kehtetuks Tallinna Keskkonnaameti juhataja 27.06.2016 käskkirja nr 4-4.1/63, p-d
2, 4 ja 5, millega jäeti OÜ Ekovir hanke osades 1 ja 2 kvalifitseerimata ning tunnistati hanke
osades 1 ja 2 edukaks ühispakkujate OÜ Baltic Waste Management ja OÜ Tapa Autobussipark
pakkumused.
4. OÜ Ekovir esitas 29.07.2016 Tallinna Halduskohtule kaebuse (haldusasi nr 3-16-1535),
milles palub teha otsuse osas, milles VAKO jättis 21.07.2016 otsuses vaidlustuse lahendamata
ning 1) tühistada Tallinna Keskkonnaameti juhataja 27.06.2016 käskkirja nr 4-4.1/63 „Avatud
hankemenetlusega riigihankes „Teenuse kontsessiooni andmine jäätmete kogumiseks ja veoks
(Haabersti ja Kristiine)“ (viitenumber 152301) pakkujate kvalifitseerimise ja pakkumuste
vastavaks tunnistamise otsuste osaline kehtetuks tunnistamine, pakkuja kvalifitseerimata
jätmine ja pakkumuste edukaks tunnistamine“ punktid 1 ja 3; 2) tunnistada OÜ Ekovir
pakkumus riigihankes viitenumbriga 152301 riigihanke osas 1 (Haabersti jäätmeveopiirkond
nr 1) ja riigihanke osas 2 (Kristiine jäätmeveopiirkond nr 5) edukaks, kui kõige madalama
hinnaga pakkumus.
Tallinna linn (Tallinna Keskkonnaameti kaudu) esitas 01.08.2016 kaebuse VAKO 21.07.2016
otsuse nr 154-16/152301 tühistamiseks (haldusasi nr 3-16-1552).
5. Kohus liitis 10. augusti 2016. a määrusega haldusasjad nr 3-16-1535 ja 3-16-1552 ühte
menetlusse (haldusasi nr 3-16-1535).




                                                                                          2(14)
                                                                                      3-16-1535

Kaebaja on esitanud vastuse Tallinna linna kaebusele 09.08.2016 (II kd, tl 28–33) ning vastuse
vastustaja seisukohale tema kaebuse kohta 26.08.2016 (II kd, tl 46–48). Tallinna linn on
esitanud vastuse kaebaja kaebusele 08.08.2016 (I kd, tl 98–100).
MENETLUSOSALISTE SEISUKOHAD
6.      OÜ Ekovir leidis kaebuses, et vaatamata VAKO poolt vaidlustuse rahuldamisele jäid
jõusse käskkirja nr 4-4.1/63 punktid 1 ja 3 ning on tekkinud olukord, kus OÜ Ekovir suhtes ei
ole tehtud kehtivat hankija otsust, millega oleks OÜ Ekovir otsustatud riigihanke osades 1 ja 2
kvalifitseerida ning millega oleks OÜ Ekovir pakkumused hanke osades 1 ja 2 tunnistatud
vastavaks. Seega palub kaebaja kohtul lahendada vaidlustus osas, milles VAKO selle
lahendamata jättis.
6.1. VAKO on jätnud vaidlustuse kaebaja jaoks olulises ulatuses lahendamata. Vaidlustatud
käskkiri nr 4-4.1/63 rikub osas, milles VAKO käskkirja kehtetuks ei tunnistanud, jätkuvalt
kaebuse esitaja õigust sõlmida hankeleping.
6.2. Kaebaja esitas kaebuse käskkirjale nr 4-4.1/63 kogu ulatuses, mitte käskkirja punktidele
2, 4 ja 5, nagu VAKO on ekslikult otsuse punktis 2 märkinud. VAKO-l puudub pädevus omal
algatusel kitsendada või laiendada vaidlustuse piire.
6.3. Pakkuja kvalifitseerimise tingimuseks on oma sisu ja tehniliste andmete poolest HT-s ja
HD-s sätestatud tingimustele vastavate jäätmeveokite olemasolu. HT p III.2.3) alapunkti 2
sisuks nõue, et pakkuja on parimaks pakkujaks valimisel suuteline osutama hanke objektiks
olevat teenust selliste jäätmeveos kasutatavate veokitega, mis vastavad HT p III.2.3) alapunkt
2 nõuetele.
Sisulise mittevastavusega ei ole tegemist juhul, kui pakkuja omandis on kvalifitseerimise
tingimustele sisuliselt vastavad jäätmeveokid või pakkuja on sõlminud lepingud nende
omandamiseks. Vormil 4 esitatud sõidukite loetelul on RHS § 39 lg 1 tähenduses üksnes abistav
tähendus. VAKO asus seisukohale, et hankija on jätnud kaebuse esitaja kvalifikatsiooni uuel
kontrollimisel põhjendamatult tähelepanuta ja hindamata tema 17.06.2016. a vastuse hankijale
ja esitatud veokite loetelu. Menetluses tuvastatud alustel oleks VAKO pidanud tunnistama
käskkirja punkti 1 kehtetuks. Sellisel juhul oleks taastunud käskkirja nr 4-4.1/63 andmisele
eelnenud õiguslik olukord. Käskkirja nr 4-4.1/63 punkt 1 tuleb kohtumenetluses tühistada.
6.5. Käskkirja punkt 3 tugineb ainsa eeldusena käskkirja punktide 1 ja 2 kehtivusele ja
õiguspärasusele, st et kaebuse esitaja kvalifitseerimine ei vasta kehtivale õigusele. Tunnistades
kehtetuks hankija otsused ühispakkujate pakkumuse edukaks tunnistamise (käskkirja p-d 4 ja
5), leidis VAKO sisuliselt, et hankija peab hindama kõiki pakkumusi uuesti. VAKO oleks
pidanud tunnistama käskkirja nr 4-4.1/63 punkti 3 kehtetuks ning oleks taastunud käskkirja nr
4-4.1/63 andmisele eelnenud õiguslik olukord. Käskkirja nr 4-4.1/63 punkt 3 tuleb
kohtumenetluses tühistada.
6.6. Pakkumuste avamise protokolli (I kd, tl 55–72) kohaselt on kaebuse esitaja pakkumus
hanke 2. osas parim pakkumus. Hanke 1. osas on pakkumus võrdne ühispakkumusega. Seega
oleks hankija pidanud eduka pakkuja valimisel tegema teistsuguse otsuse kui on toodud
käskkirjas nr 4-4.1/63. VAKO ei ole seda nõuet käsitlenud. Nimetatud rikkumine on võimalik
kõrvaldada kohtumenetluses.
6.7. Kaebaja on täiendavalt pärast vastustaja vastuse saamist esitatud seisukohtades
(26.08.2016) nõustunud vastustajaga, et kaebaja kaebuse lahendamine on olemuslikult seotud
vastustaja poolt vaidlustatud käskkirja punkti 2 õiguspärasusega ning on oma seisukoha



                                                                                           3(14)
                                                                                     3-16-1535

esitanud vastuseks vastustaja kaebusele. Enam ei ole ka aktuaalne arutelu selle üle, kas
hankemenetlus kaebaja kaebuse esitamise hetkel oli peatatud.
7.      Vastuseks OÜ Ekovir kaebusele on Tallinna linn esitanud järgmised seisukohad.
7.1. Õiguslikud põhjendused, miks vastustaja peab 27.06.2016 käskkirja nr 4-4.1/63 punkte 1
ja 2 kaebaja kvalifitseerimata jätmise kohta õiguspäraseks, on vastustaja esitanud 01.08.2016
halduskohtule esitatud kaebuses. Käskkirja nr 4-4.1/63 punkti 1 õiguspärasus sõltub sellest, kas
käskkirja punkt 2 on õiguspärane ja käskkirja punkti 2 õiguspärasust kontrollitakse vastustaja
esitatud kaebuse (algselt haldusasi nr 3-16-1552) lahendamisel. Käskkirja punkti 3
õiguspärasus sõltub omakorda sellest, kas käskkirja punktid 1 ja 2 on õiguspärased.

7.2. Kaebaja taotleb, et kohus tunnistaks kohtuotsuse resolutsioonis kaebaja pakkumuse
riigihanke osades 1 ja 2 edukaks kui kõige madalama hinnaga pakkumuse. Vastustaja leiab, et
kohus saab kontrollida vastustaja otsuse õiguspärasust, kuid ei saa vastustaja asemel
hankemenetluses otsuseid teha. Seega puudub alus kaebuses esitatud nõude 2.2 rahuldamiseks.

7.3. Kaebaja kaebuse punktis 4 esitatud väide, et hankemenetlus oli peatatud, ei vasta tõele.
Hankemenetlus peatati alles kohtu 02.08.2016 määrusega, kui kohus rahuldas kaebaja esialgse
õiguskaitse taotluse. Enne seda ei olnud hankemenetlus peatatud ja hankijal oli õigus
hankemenetlusega jätkata (v.a anda nõustumust hankelepingu sõlmimiseks) ja esitada kaebajale
22.07.2016 esitatud teabenõue.

7.4. Seisukohas kaebaja esialgse õiguskaitse taotluse kohta märkis Tallinna linn, et kaebajal
puudub vajadus käskkirja punktide 1 ja 3 kehtetuks tunnistamiseks. Pärast VAKO otsust peab
vastustaja kaebaja kvalifikatsiooni ja pakkumuse vastavust uuesti kontrollima ja tegema uued
otsused.

8. Tallinna linn (vastustaja) palub tühistada Riigihangete vaidlustuskomisjoni 21.07.2016
otsus nr 154-16/152301, väites oma kaebuses järgmist.

8.1. HT osa III p 2.3) alapunkti 2 kohaselt peavad pakkuja omandis olema riigihanke objektiks
olevate tööde teostamiseks vajalikud tehniliselt korras jäätmeveokid või sõlmitud eelleping
vastavate veokite kasutusõiguse omandamiseks mõlemas jäätmeveopiirkonnas hiljemalt 1.
märtsist 2015. Kui pakkuja esitab pakkumuse mõlemale riigihanke osale, peab tal olema
võimalik kasutada vähemalt 4 jäätmeveokit. Pakkuja esitab jäätmete laadimisel ja veol
kasutatavate veokite loetelu vormil 4. OÜ Ekovir esitas koos pakkumusega vormi 4, milles oli
nimetatud 11 erinevat jäätmeveokit.

8.2. Hankija viib samaaegselt läbi hankemenetlusi ka teistes jäätmeveo piirkondades
(riigihanked viitenumbritega 155679, 155552, 154895, 154894, 154867, 155704, 154863 ja
152349) korraldatud jäätmeveo rakendamiseks. Teenuse osutamine kõikides jäätmeveo
piirkondades kattub suures osas. Pakkumuste esitamine jäi perioodi oktoober 2014 kuni märts
2015. Seega pidid kõikidest hankemenetlustest osalemisest huvitatud isikud omama 33
jäätmeveokit või sõlmima vastavad eellepingud omandamiseks või kasutamiseks.

8.3. OÜ Ekovir on kõikides 2014. ja 2015. aasta riigihangetes esitatud samasisulise vormi 4,
milles on nimetatud 11 jäätmeveokit (vormil 4 on järjekorranumbrite 5 ja 12 all märgitud kaks
korda sama veok). Seega vormi 4 alusel kvalifitseerub OÜ Ekovir viies jäätmeveo piirkonnas,
millest iga piirkonna teenindamiseks on vaja vähemalt 2 jäätmeveokit.




                                                                                          4(14)
                                                                                     3-16-1535

8.4. Pakkujal on õigus kvalifikatsiooni tõendavaid dokumente asendada juhul, kui pakkuja
algselt vastas kvalifitseerimise tingimusele, kuid aja möödudes kvalifikatsiooni tõendamiseks
esitatud dokument pakkuja kvalifikatsiooni enam ei tõenda. Vorm 4 ei ole tegelikult algusest
peale OÜ Ekovir kvalifikatsiooni tõendanud, kuid hankijale sai see teatavaks hiljem, kui ta oli
pöördunud OÜ Ekovir poole selgituste saamiseks Lasnamäe ja Põhja-Tallinna riigihangetes.

8.5. Vormil 4 nimetatud 11-st jäätmeveokist 8 veokit kavatseb OÜ Ekovir kasutada teenuse
osutamisel Lasnamäe jäätmeveo piirkondades nr 11 ja 12 ning Põhja-Tallinna jäätmeveo
piirkondades nr 6 ja 7 (veokid registreerimisnumbritega 936 BJJ, 605 MKT, 341 BJF, 563
BKD, 072 MLZ, 635 MLG, 886 MGT ja 751 MKT). OÜ Ekovir selgitas, et asendab hankija
27.06.2016 käskkirjas nimetatud veokid, mida ta ei saa kasutada teenuse osutamisel Haaberstis
ja Kristiines, kuna nendega osutatakse teenust teistes jäätmeveo piirkondades. Seega ei
vastanud OÜ Ekovir algusest peale HT osa III p 2.3) alapunktis 2 esitatud kvalifitseerimise
tingimusele, sest veokid, millega ta oma kvalifikatsiooni tõendada soovis olid samaaegselt ette
nähtud teiste lepingute täitmiseks.

8.6. Kui hankija oleks kahe erineva riigihanke asemel teinud ühe osadeks jaotatud riigihanke
(nii Haabersti ja Kristiine kui ka Lasnamäe või Põhja-Tallinn osas), olnuks selge, et sama 4
veoki alusel ei saa OÜ Ekovir kvalifitseeruda neljas piirkonnas. VAKO otsus võimaldab seega
OÜ-l Ekovir kvalifitseerimistingimustest kõrvale hoida.

8.7. Hankija ei nõustu VAKO käsitlusega, et kui HT-s ei ole täpsustatud, et kasutatav tehnika
ei tohi riigihankega tellitava teenuse osutamise ajal olla hõivatud teiste lepingute täitmisega,
siis saab hankijale kvalifikatsiooni tõendada tehnikaga, mida tegelikult hankelepingu täitmiseks
ei ole võimalik kasutada, sest seda kasutatakse samaaegselt teise lepingu täitmiseks. Vormil 4
nimetatud veokid ei pidanud alates pakkumuste esitamise tähtpäevast (31.10.2014) kuni senini
olema kasutamata ootevalmis, kuid pakkujat ei saa kvalifitseerida, kui selgub, et alates sellest
hetkest, kui peab algama teenuse osutamine käesoleva riigihanke tulemusena sõlmitava
hankelepingu alusel, ei saa ta kvalifikatsiooni tõendamiseks esitatud veokeid kasutada
(Lasnamäe jäätmeveo piirkondades nr 11 ja 12 on sõlmitud hankelepingud teenuse osutamiseks
01.11.2016-31.10.2020; Põhja-Tallinnas oli teenuse osutamise periood hankedokumentides
kindlaks määratud 01.03.2017-31.10.2020).

8.8. Käesoleva riigihanke tulemusena sõlmitava hankelepingu kestus on 60 kuud ja teenuse
osutamine algab eeldatavasti 2017. aasta esimeses pooles (täpne kuupäev selgub pärast
kohtuvaidlusi). Vormil 4 jäi OÜ-l Ekovir kasutamata 3 veokit, mida teoreetiliselt saaks pakkuja
asendada 17.06.2016 vastuses nimetatud veokitega. VAKO oleks pidanud lähtuma seisukohast,
et asendada saab ainult n-ö vabu veokeid, mis ei olnud algusest peale (pakkumuste esitamise
tähtpäevast) mõeldud samaaegselt kasutamiseks teenuse osutamiseks teiste lepingute alusel.
OÜ Ekovir saaks vormil 4 nimetatud veokitest asendada 3 veokit, mitte 4 (nagu leidis VAKO).
vormil 4 saab OÜ Ekovir asendada ainult neid veokeid, mis algusest peale tema kvalifikatsiooni
tõendasid (3 vaba veokit), mitte 8 veokit, mida kasutatakse teenuse osutamisel Lasnamäel ja
Põhja-Tallinnas. Nelja veoki asendamine annaks OÜ-le Ekovir teiste pakkujate ees eelise.

8.9. VAKO otsus tuleb tühistada tervikuna, sest hankija 27.06.2016 käskkiri on sisuliselt õige.
OÜ Ekovir 27.07.2016 vastus tõendab seda ja hankija peaks uuesti tegema samasisulise otsuse,
mistõttu menetlusökonoomika huvides tuleb hankija 27.06.2016 otsus jõusse jätta.

8.10. OÜ Ekovir kinnitas riigihankes Pirita jäätmeveopiirkonna nr 13 puhul, et vormil 4
näidatud sõidukites on vastuse esitamise seisuga nö reservis veokid 937 BJJ, 281 BJY ja 073
MHV. Kuna käesoleva hanke menetlus ning ka mitmed teised on tänase päeva seisuga veel

                                                                                          5(14)
                                                                                    3-16-1535

pooleli, ei ole üheselt selge, millise konkreetse piirkonna teenindamisel tekib nimetatud
sõidukite kasutamise vajadus.

9. OÜ Ekovir on vastuseks Tallinna linna kaebusele palunud jätta kaebus rahuldamata,
märkides järgmist.
9.1. Kaebuse esitaja vastas 08.01.2015, s.o kvalifitseerimise hetkel, HT osa III p 2.3)
alapunktile 2. Riigihanke (viitenumber 152301) objektiks oli teenuse kontsessiooni andmine
jäätmete kogumiseks ja veoks Haabersti ja Kristiine piirkondades ning HT osa III p 2.3
sätestatud kvalifitseerimise tingimused kehtivad konkreetse hanke raames. HT ei sätesta, et
pakkuja ei tohi samal ajal osaleda pakkujana mõne teise hanke menetluses või et pakkuja
omandis olevate (või omandamisel olevate) sõidukite arv peab olema 33. Iga riigihange on
individuaalne ning pakkuja vastavust kvalifitseerimise tingimustele hinnatakse lähtuvalt
konkreetses hankes sätestatud kvalifitseerimise nõuetest.

9.2. Kaebuse esitaja esitas pakkumuse tähtaegselt. Pakkumusele lisatud vormil 4 sisaldus
loetelu sõidukitest, mida kaebuse esitaja kavatses kasutada hanke objektiks oleva teenuse
osutamisel. Puudub vaidlus selles, et hankija otsustas 08.01.2015. a käskkirjaga nr 4-4.1/4
kaebuse esitaja kvalifitseerida ja 08.06.2015. a käskkirjaga nr 4-4.1/42 tunnistati kaebuse
esitaja poolt esitatud pakkumus vastavaks. Tegelikkuses keskendub vaidlus sellele, kas
vaidlustuse esitaja vastas kvalifitseerimise tingimustele 27.06.2016. a. Kaebuse esitaja on
hankija nõudel tõendanud, et tema majanduslik ja kutsealane pädevus vastas tingimustele nii
pakkumuse esitamisel kui ka 27.06.2016 ning nõuetele vastav seisund on püsinud muutumatuna
kogu menetluse kestel.

9.3. Väär on hankija käsitlus, et kõikides hankemenetlustes osalemisest huvitatud isiku omandis
pidi olema vähemalt 33 jäätmeveokit või pidi pakkuja olema sõlminud eellepingud vähemalt
33 jäätmeveoki omandamiseks või kasutusele võtmiseks. Hankija ei ole sellist nõuet
kehtestanud. Käesolevas hankes kvalifitseerumiseks pidi kaebuse esitaja omandis olema 4
jäätmeveokit või pidi kaebuse esitaja olema sõlminud vastavate sõidukite omandamiseks
eellepingud. Käesoleva vaidlusega ei oma seost, kas kaebuse esitaja on osalenud veel mõnes
hankija poolt välja kuulutatud hankemenetluses. Pakkuja peab vastama konkreetses hankes
sätestatud tingimustele.

9.4. Pakkumuse esitajal ei saa olla pakkumuse esitamisel kindlust, et tal õnnestub sõlmida
leping kõigis menetlustes, milles ta osaleb. Seega ei saa pakkujalt ka nõuda, et ta hoiaks
hankemenetluste kestel n-ö reservis koguni 33 jäätmeveokit. Pakkuja kvalifitseerimise
tingimuseks on oma sisu ja tehniliste andmete poolest HT-s ja HD-s sätestatud tingimustele
vastavate jäätmeveokite olemasolu. Juhul, kui pakkuja poolt esitatud pakkumused osutuvad
parimateks pakkumusteks erinevates hankemenetlustes, on tal õigus teha muudatusi teenuse
osutamisel kasutatavate sõidukite loetelus ning tõendada hankija nõudel täiendavalt oma
kvalifikatsiooni olemasolu.

9.5. Vormil 4 esitatud sõidukite loetelul on RHS § 39 lg 1 järgi abistav tähendus ning pakkuja
kvalifitseerimise tingimuseks ei ole nõue, et pakkuja osutab teenust vormil 4 loetletud
jäätmeveokitega. HD ega HT kohaselt ei ole pakkujal keelatud teha muudatusi sõidukite
loetelus hankemenetluse kestel. Vormil 4 toodud sõidukid ei olnud 08.01.2015. a seisuga
koormatud hankija poolt viidatud lepingutega ega mõeldud kasutamiseks teistes jäätmeveo
piirkondades.

9.6. Kaebuse esitaja ei omandanud teiste pakkujate ees konkurentsieeliseid. Kõigil pakkujatel
olid võrdsed võimalused esitada pakkumused nii käesolevas riigihankes kui ka teistes hankija

                                                                                         6(14)
                                                                                      3-16-1535

poolt korraldatud riigihangetes ning esitada menetluses oma kvalifikatsiooni tõendamiseks uusi
dokumente olukorras, kus mõni algselt esitatud dokument enam pakkuja kvalifikatsiooni ei
tõenda.

10. Kolmandad isikud ei ole menetluses oma seisukohti avaldanud.

KOHTU SEISUKOHT
11. Asjas on vaidlustatud otsus, mille resolutsiooni p-s 1 lahendas VAKO kaebaja vaidlustuse
järgmises sõnastuses: „RHS § 126 lg 1 p-i 5 alusel rahuldada OÜ Ekovir vaidlustus ja tunnistada
kehtetuks Tallinna Keskkonnaameti otsused (27.06.2016 juhataja käskkiri nr 4-4.1/63, p-id 2,
4 ja 5), millega jäeti OÜ Ekovir hanke osades 1 ja 2 kvalifitseerimata ning tunnistati hanke
osades 1 ja 2 edukaks ühispakkujate OÜ Baltic Waste Management ja OÜ Tapa Autobussipark
pakkumused“ (I kd, tl 49–54).

                                               I.

12. Eelnevalt on hankija (Tallinna linn) 08.01.2015 käskkirjaga nr 4-4.1/4 (p 1) kvalifitseerinud
riigihanke osades 1 ja 2 teiste hulgas ka OÜ Ekovir (I kd, tl 34 –35) ning 08.06.2015 käskkirjaga
nr 4-4.1/42 tunnistanud tema pakkumuse vastavaks (I kd, tl 36–37).

Hankija on asjas vaidlustatud 27.06.2016 käskkirjaga nr 4-4.1/63 (I kd, tl 46–48) teinud
järgmised otsustused:
• tunnistas kehtetuks Tallinna Keskkonnaameti juhataja 08.01.2015 käskkiri nr 4-4.1/4 osas,
millega kvalifitseeriti kaebaja hanke osades 1 ja 2 (p 1);
• jättis kaebaja hanke osades 1 ja 2 kvalifitseerimata (p 2);
• tunnistas kehtetuks Tallinna Keskkonnaameti juhataja 8.06.2015 käskkiri nr 4-4.1/42 osas,
millega tunnistati hanke osades 1 ja 2 vastavaks kaebaja pakkumus (p 3);
• tunnistas hanke osas 1 (Haabersti jäätmeveo piirkond nr 1) edukaks ühispakkujate Baltic
Waste Management OÜ ja OÜ Tapa Autobussipark (kolmandad isikud) ühispakkumus (p 4);
• tunnistas hanke osas 2 (Kristiine jäätmeveo piirkond nr 5) edukaks kolmandate isikute
ühispakkumuse (p 5).

13. Kaebaja (OÜ Ekovir) on seisukohal, et VAKO pole tema vaidlustust täies ulatuses
lahendanud ja palub kohtul lahendada nõuded osas, milles VAKO seda ei teinud, st tühistada
vaidlustatud käskkirja p-d 1 ja 3 ning tunnistada tema pakkumused edukaks.

Vastustaja kaebuse alusel on poolte vahel vaidlus selle üle, kas VAKO on õigesti kaebaja
vaidlustuse rahuldanud ja hankija käskkirja p-d 2, 4 ja 5 kehtetuks tunnistanud.

Kohus lahendab esmalt vastustaja kaebuse (II) ja seejärel võtab seisukoha, kas VAKO on
lahendanud kaebaja vaidlustuse täies ulatuses ning lahendab kaebaja taotlused (III).

                                               II.

14. RHS § 39 lõikest 1 tulenevalt on hankijal õigus hanketeates esitada tingimusi pakkujate
majanduslikule ja kutsealasele pädevusele. HT osa III p 2.3) alapunktis 2 (I kd, tl 9p–10)
esitatud kvalifitseerimise tingimus näeb ette järgmist: „Pakkuja omandis peavad olema
riigihanke objektiks olevate tööde teostamiseks vajalikud tehniliselt korras jäätmeveokid või
pakkujal peab olema sõlmitud eelleping vastavate veokite kasutusõiguse omandamiseks:



                                                                                           7(14)
                                                                                      3-16-1535

1) kui pakkumus esitatakse riigihanke osale nr 1 (Haabersti jäätmeveopiirkond nr 1) hiljemalt
1. märtsist 2015;
2) kui pakkumus esitatakse riigihanke osale nr 2 (Kristiine jäätmeveopiirkond nr 5) hiljemalt 1.
märtsist 2015.
[---]
Kui pakkuja esitab pakkumuse mõlemale riigihanke osale, peab pakkujal olema võimalik
kasutada vähemalt 4 jäätmeveokit. Pakkuja esitab jäätmete laadimisel ja veol kasutatavate
veokite loetelu vormil 4. Kui pakkumuse esitamise hetkel ei ole pakkuja omandis teenuse
osutamiseks vajalikke jäätmeveokeid, esitab pakkuja eellepingud jäätmeveokite kasutusõiguse
omandamise kohta hiljemalt 1. märtsiks 2015. Lisatud dokumendi vorm: Vorm 4. Kinnitus
veokite olemasolu kohta“.

Täpsemad nõuded sõidukitele on toodud HD lisa 1 „Tehniline kirjeldus“ punktides 39-47.
 HD lisaks 2 oleva hankelepingu projekti p 6.22 (teine lause) kohaselt peab teenust osutama
kvalifikatsiooni tõendamiseks esitatud dokumentides nimetatud jäätmeveokiga (I kd, tl 21).

15. Vaidlust pole, et kaebaja esitas riigihankes nr 152301 pakkumuse mõlemas hankeosas, mis
HT kohaselt eeldas kokku vähemalt nelja veoki olemasolu või eellepingut kasutusõiguse
omandamiseks. Samuti pole selles vaidlust, et kaebaja on pakkumuses esitanud nõutud loetelu
vormil 4, esialgu on hankija kaebaja kvalifitseerinud ning tema pakkumuse vastavaks
tunnistanud mõlemas hanke osas. Hankija on vastavad käskkirjad vaidlustatud käskkirja
punktidega 1 ja 3 kehtetuks tunnistanud ning sama käskkirja p-ga 2 kaebaja mõlemas hanke
osas kvalifitseerimata jätnud.

16. Hankija märkis vaidlustatud käskkirjas, et talle on teatavaks saanud, et pakkuja tehniline ja
kutsealane pädevus ei vasta hanketeate punktis III.2.3) alapunktis 2 esitatud kvalifitseerimise
tingimusele käskkirja punktis 2 nimetatud põhjusel.

16.1. Hankija selgitas käskkirjas:
1) ta on 24. mail 2016 käskkirjaga 4-4.1/49 tunnistanud OÜ Ekovir pakkumuse edukaks
riigihanke viitenumbriga 154863 osas 2 (Lasnamäe jäätmeveo piirkond nr 11), kus pakkuja on
kvalifikatsiooni tõendamiseks esitatud dokumentides teenuse osutamisel kasutatavate
veokitena näidanud veokeid registreerimisnumbritega 936 BJJ ja 605 MKT;
2) 6. juunil 2016 käskkirjaga nr 4-4.1/54 tunnistanud OÜ Ekovir pakkumuse edukaks riigihanke
viitenumbriga 154863 osas 3 (Lasnamäe jäätmeveo piirkond nr 12), kus pakkuja on
kvalifikatsiooni tõendamiseks esitatud dokumentides teenuse osutamisel kasutatavate
veokitena näidanud veokeid registreerimisnumbritega 341 BJF ja 563 BKD;
3) 21. juunil 2016 käskkirjadega nr 4-4.1/61 ja nr 4-4.1/62 tunnistanud Osaühingu Ekovir
pakkumused edukaks riigihanke viitenumbriga 155704 osades 1 ja 2 (Põhja-Tallinna jäätmeveo
piirkonnad nr 6 ja 7), kus pakkuja on kvalifikatsiooni tõendamiseks esitatud dokumentides
teenuse osutamisel kasutatavate veokitena näidanud veokeid registreerimisnumbritega 072
MLZ, 635 MLG, 886 MGT ja 751 MKT.

16.2. Eeltoodust tulenevalt leidis hankija, et Osaühingul EKOVIR ei ole eespool nimetatud
veokeid võimalik samaaegselt kasutada teistes jäätmeveo piirkondades. Lisaks nimetatutele on
Osaühing Ekovir vormil 4 nimetanud veel kolm veokit, mida pakkuja teistes jäätmeveo
piirkondades ei kasuta. Seega ei ole pakkujal võimalik kasutada vähemalt nelja jäätmeveokit,
et kvalifitseeruda nii praeguse riigihanke osas 1 kui ka osas 2. Pakkuja 17.06.2016 vastusest
nähtuvalt kavatseb ta Haabersti jäätmeveo piirkonnas nr 1 kasutada veokeid
registreerimisnumbritega 315 BPR ja 281 BJY ning Kristiine jäätmeveo piirkonnas nr 5 veokit
registreerimisnumbriga 932 BNP ning ühte veokit, mis ostetakse ostu-müügilepingu nr

                                                                                           8(14)
                                                                                      3-16-1535

1CP00029312 alusel. Seega nimetas pakkuja 17.06.2016 selgitustes selliseid veokeid, mida ei
ole nimetatud vormil 4.

16.3. Hankija möönis, et Osaühing Ekovir kvalifitseeruks vormi 4 alusel ühes riigihanke osas,
kuid arvestades, et pakkuja on kõikides riigihangetes esitanud sama veokite loetelu, järeldab
hankija Osaühingu Ekovir 17.06.2016 vastusest, et pakkuja soovib vormi 4 alusel
kvalifitseeruda teises riigihankes.

17. Vaidlust pole, et kaebaja on esitanud riigihanke vormil 4 kasutatavate jäätmeveokitena
veokid registreerimisnumbritega 936 BJJ, 937 BJJ, 281BJY, 073 MHV, 341 BJF, 563 BKD,
886 MGT, 605 MKT, 072 MLZ, 635 MLG ja 751 MKT, st kokku 11 veokit. Samuti selles, et
vastuseks hankija järelepärimisele esitatud küsimusele vastas kaebaja, et jäätmeveopiirkonnas
nr 1 (Haabersti) võetakse kasutusele veokid 315 BPR ja 281BJY ning piirkonnas nr 5 (Kristiine)
veok 932 BNP ja üks veok vastavalt ostu-müügilepingule (haldusasja nr 3-16-1535
juurdepääsupiiranguga toimik). Seega nähtub vastusest, et käesoleva hankega hõlmatud
piirkondades soovis kaebaja kasutusele võtta ühe vormil 4 loetletud sõiduki (281BJY), kaks
seal nimetamata sõidukit ja ühe, mille kasutusõiguse tekib alles viidatud lepingu alusel.

Vaidlust pole, et kaebaja pakkumused olid tunnistatud edukates mitmetes teiste Hankija poolt
läbiviidud hankemenetlustes ja selgus, et vaidlustaja kasutab hankijaga sõlmitud
hankelepingute täitmiseks vormil 4 nimetatud 11-st veokist 8-t.

Hankija on asunud seisukohale, et sellises olukorras oli teiste piirkondade lepingutega
hõlmamata 3 veokit ning kaebaja ei saanuks vastata HT osa III p 2.3) alapunkti 2 nõuetele, so
mõlemas hanke osas kvalifitseeruda kokku vähemalt nelja veokiga. Samuti on hankija
seisukohal, et varasemalt nimetamata veokite esitamisel pakkuja enam kvalifitseerimise
tingimusele ei vasta.

18. VAKO asus seisukohale, et hankija on jätnud vaidlustaja kvalifikatsiooni uuel
kontrollimisel põhjendamatult tähelepanuta ja hindamata Vaidlustaja 17.06.2016 vastuse
Hankijale ja esitatud veokite loetelu ning Hankija otsused, millega Vaidlustaja jäeti hanke
osades 1 ja 2 kvalifitseerimata on seepärast vastuolus RHS § 39 lg-tega 1, 3 ja 6.

VAKO, tuginedes RHS § 39 lg-tele 3 ja 4 ning Tallinna Ringkonnakohtu 20.03.2009 otsusele
haldusasjas nr 3-09-265 (p 8), leidis, et juhul kui pakkuja vastab pakkumuse koosseisus esitatud
dokumentide alusel kvalifitseerimise tingimusele, kuid hankemenetluse käigus selgub, et mõni
neist dokumentidest enam pakkuja kvalifikatsiooni ei tõenda, siis võimaldab RHS pakkujal
seda algselt esitatud dokumenti asendada. HT-s ei olnud praegusel juhul kvalifitseerimise
tingimustes ette nähtud, et hankelepingu täitmiseks kasutatav tehnika ei võiks samaaegselt olla
hõivatud teiste lepingute täitmisega. Pakkujate poolt vormis 4 nimetatud veokid ei pidanud
VAKO hinnangul olema alates pakkumuste esitamise tähtpäevast (31.10.2014) kuni siiani
olema ootevalmis ja kasutamata.

19. RHS § 39 lg 3 kohaselt on hankijal õigus kontrollida pakkuja kvalifikatsiooni kogu
hankemenetluse vältel, ja kui talle saab teatavaks asjaolu, et pakkuja majanduslik ja
finantsseisund või tehniline ja kutsealane pädevus ei vasta hanketeates esitatud
kvalifitseerimise tingimustele, teha uus otsus pakkuja kvalifitseerimise kohta ning jätta pakkuja
kvalifitseerimata. RHS § 39 lg 4 lubab hankijal nõuda pakkujalt või taotlejalt kvalifikatsiooni
tõendamiseks esitatud dokumentide sisu selgitamist või selgitamist võimaldavate andmete või
dokumentide esitamist. Sama paragrahvi lõige 41 sätestab, et hankija jätab pakkuja
kvalifitseerimata, kui pakkuja on jätnud esitamata hanketeates nõutud kvalifikatsiooni tõendava

                                                                                           9(14)
                                                                                      3-16-1535

dokumendi või kui pakkuja ei esita hankija nõudmisel selliste dokumentide sisu kohta selgitust
või selgitamist võimaldavaid andmeid või dokumenti ja need andmed või dokumendid ei ole
hankijale oluliste kulutusteta andmekogus olevate avalike andmete põhjal kättesaadavad.

Praegusel juhul on kujunenud olukord, kus pakkuja kvalifikatsioonis ei olnud kahtlust
pakkumuse esitamise ajal, kuid hankemenetluse jooksul on tekkinud küsimus, kas pakkuja
kvalifitseerub endiselt ka juhul, kui pakkumuse koosseisus vormil 4 esitatud veokite asemel
kasutab ta konkreetse hanke raames sõlmitava lepingu täitmiseks teisi veokeid. Seega ei ole
tegemist Riigikohtu lahendis haldusasjas nr 3-3-1-24-13 käsitletuga, kus vaieldi RHS § 39 lg-
te 1, 4 ja 41 tõlgendamise üle (vt otsuse p 10). Praegusel juhul on vaidlus pakkuja jätkuva
kvalifitseerumise üle RHS § 39 lg 3 mõttes.

20. Veokid on vormil 4 esitatud ja identifitseeritavad registreerimisnumbrite kaudu. Vaidlust ei
ole tekkinud selles, et veokid, mida kaebaja soovib 1. ja 5. piirkonnas kasutada ja mis on kas
teistsuguste registreerimisnumbritega või alles soetamisel, ei vastaks HT-s ja HD-s veokitele
sätestatud tingimustele. Kohtule on esitatud ka loetelu veokitest, mida kaebaja soovib kõnelause
hanke raames kasutada ning alles soetatava veoki ostu-müügileping 1CP00029683
(juurdepääsupiiranguga toimikus). Hankija ei pea põhimõtteliselt lubatavaks sellist veokite
asendamist. Vaidluse all ei saa olla juba algselt vormil 4 nimetatud veok registreerimisnumbriga
281 BJY (vt eespool otsuse p 17).

VAKO otsuse viidatud kohtupraktika (Tallinna Ringkonnakohtu otsus haldusasjas nr 3-09-265
(p 8) on lubanud kvalifikatsiooni tõendavate dokumentide asendamist olukorras, kus esialgu
kvalifikatsiooni tõendanud dokumendid ajas toimunud muutuste tõttu enam kvalifikatsiooni ei
tõenda, kuid seda on võimalik samaväärselt teha dokumenti asendades.

HT osa III p 2.3) alapunktis 2 nõudeks on konkreetsel kuupäeval kindla arvu veokite või nende
kasutusõiguse lepingute olemasolu. HD lisa 1 p-des 39–47 on sätestatud nõuded
jäätmeveokitele. HT osa III p 2.3) alapunktist 2 tuleneb nõue, et olemasolevad veokid oleksid
tehniliselt korras. HT-st ega HD-st ei ilmne, et kord registreerimisnumbri täpsusega esitatud
veoki asemel ei võiks teist samaväärset kasutada.

Kohus nõustub VAKO seisukohaga, et pole põhjust eeldada, et vormil 4 loetletud sõidukid
seisaksid tarbetult ootel kuni hankemenetluse tulemusena sõlmitakse hankeleping ja nende
sõidukitega hakatakse teenust osutama. Nagu ka käimasolevas hankemenetluses on kujukalt
ilmnenud, võib hankemenetlus, muuhulgas sellest võrsuvate vaidlustus- ja kohtumenetluste
tõttu kujuneda küllalt pikaajaliseks. Näiteks praeguses hankemenetluses on hankija näinud ette
veokite või kasutusõiguse kohta eellepingute olemasolu 1. märtsiks 2015, kuid lepingute
sõlmimiseni pole seni jõutud ja kohtuvaidlused selle hankega seoses kestavad hetkel nii
käesolevas haldusasjas kui ka asjas nr 3-16-1636. Pakkuja ei saa olla kindel, et leping menetluse
tulemusena temaga üldse sõlmitakse ja majanduslikult ebamõistlik oleks kallite veokite
tarbetult seismine või lepingutega siduvate kohustuste võtmine nende soetamiseks, kui pakkuja
on suuteline juba pakkumuse esitamise ajal olemasolevaid veokeid uute vastu vahetama ja
tagama kvalifikatsiooni vastavuse järjekindlalt kogu hankemenetluse vältel.

Asjakohane on ka kaebaja näide, et põhjendatud oleks pakkumuse koosseisus nimetatud
sõidukite asendamine juhul, kui need hankemenetluse ajal muutuvad avarii vms põhjusel
kasutamiskõlbmatuks, kuid olid pakkumuse esitamise ajal olemas.

21. Olukorras, kus pakkuja esitab pakkumusi erinevate samasisuliste hangete raames, mis
ühtviisi eeldavad erinevatel ajahetkedel erinevates hangetes kvalifitseerumiseks mingi kindla

                                                                                          10(14)
                                                                                       3-16-1535

hulga veokite olemasolu, ei tohi pakkujal olla võimalust kuritarvitusteks (st et erinevates
hangetes erineval ajal samu veokeid dokumentides näidates ei oleks tal tegelikult piisavalt
veokeid või lepinguid nende kasutusõiguse kohta), et tegelikult kvalifitseerumistingimusele
vastata.

Hankija on välja toonud hüpoteetilise väite, et kui ta oleks korraldanud kahe riigihanke asemel
osadeks jagamata ühe (nii Haabersti, Kristiine, Lasnamäe kui ka Põhja-Tallinna piirkonnas), ei
oleks kaebaja algselt vormil 4 kajastatud 11-st veokist neljas piirkonnas kvalifitseerumiseks
piisanud, kui igas piirkonnas kehtis 2 veoki nõue. Erinevate hangete korraldamine ja hanke
osadeks jagamine on olnud hankija valik.

Kaebajal on õigus selles, et iga hankemenetlust tuleb vaadata selle menetluse kontekstis ja kui
pakkuja vastab selles menetluses konkreetsel ajahetkel, ei ole alust tema kvalifitseerimata
jätmiseks. Hankijal on tingimustele mittevastavust võimalik RHS § 39 lg-st 3 tulenevalt
menetluse vältel jätkuvalt kontrollida. Seda, kas OÜ Ekovir kõikidel samaaegselt kulgevates,
kuid erinevasse staadiumisse jõudnud hankemenetlustes, pakkumuses esitatud veokite hulgaga
kvalifitseerub, tuleb otsustada konkreetsel ajahetkel.

Hankija möönis vaidlustatud käskkirjas, et kui kahes hankes juba on otsustatud osutada teenust
kaheksa loetelus toodud veokiga (riigihangete registrist nähtuvalt on hangetes viitenumbriga
154863 ja 155704 lepingud sõlmitud), ei saaks ta praeguses hankes kvalifitseeruda ülejäänud
kolme autoga mõlemas hankeosas, kuid see oleks võimalik ühes. Hankija tegi järelduse, et kuna
pakkuja on kõigis riigihangetes esitanud sama loetelu veokitest, soovib ta vormil loetletud
veokitega kvalifitseeruda teises riigihankes. Seega ei vastanud kaebaja hankija hinnangul
hanketeate HT p III.2.3) alapunkti 2 tingimusele.

22. Kohus nõustub VAKO seisukohaga, et hankija on põhjendamatult jätnud arvestamata
võimaluse loetelus nimetatud veokeid teiste samaväärsetega asendada. Asjakohatu on käskkirja
p-s 2 esitatud põhjendus, et kaebaja pädevus ei vasta hanketeatele põhjusel, et ta soovib loetelus
nimetatud veokeid kasutada teises hankes. Põhjendamatu on kaebaja kvalifitseerimata jätmine
mõlemas hankeosas olukorras, kus ka hankija ise möönis, et loetelus nimetatud veokite hulk
võimaldaks kvalifitseerimise vähemalt ühes hankeosas (11-st veokist 3 oleks kasutatavad
käesoleva hanke puhul). HT-s märgitud tingimus, et kui pakkuja esitab pakkumuse mõlemale
riigihanke osale, peab tal olema võimalik kasutada vähemalt 4 jäätmeveokit või eellepingud
kasutusõiguse kohta, ei tähenda, et kui kvalifikatsiooni hilisemal kontrollimisel selgub, et tal
nimetatud kogust sõidukeid ei ole, ei saaks ta kvalifitseeruda vaid ühes hanke osas. Ka hankija
ise möönab vastupidist. Olles jaganud hanke 152301 osadeks, tuleb ka kvalifitseerumine
otsustada mõlemas hankeosas.

Seega nõustub kohus VAKO järeldusega vaidlustatud käskkirja punkti 2 kehtetuks tunnistamise
osas.

23. RHS § 39 lg 7 kohaselt ei osale kvalifitseerimata jäetud pakkuja edasises hankemenetluses
ning RHS § 47 lg 9 kohaselt ei osale edasises menetluses pakkuja, kelle pakkumus on tagasi
lükatud ning hankija hindab üksnes vastavaks tunnistatud pakkumusi (RHS § 50 lg
1).Vaidlustatud käskkirja p-des 4 ja 5 on otsustused tehtud eeldusel, et kaebaja jääb
kvalifitseerimata ega osale edasises hankemenetluses.

Olukorras, kus kehtetuks on tunnistatud pakkuja kvalifitseerimata jätmise otsus (vaidlustatud
käskkirja p 2), on hankemenetluse etapiviisilist iseloomu ja menetluse loogikat arvestades



                                                                                           11(14)
                                                                                      3-16-1535

põhjendatud ka käskkirja p-de 4 ja 5 kehtetuks tunnistamine, millega tunnistati ühispakkujate
pakkumus edukaks.

24. Eelnevat arvestades peab kohus VAKO otsust hankija poolt vaidlustatud osas
lõppjäreldustes õigeks ning hankija (Tallinna linn) kaebus tuleb jätta rahuldamata.

                                              III.

25. Kaebaja palus VAKO-le esitatud vaidlustuses (VAKO toimik tl 2–8) käskkirja nr 4-4.1/63
kehtetuks tunnistamist (p 1) ja tunnistada tema pakkumus mõlemas riigihanke osas edukaks
kui kõige madalama hinnaga pakkumus (p 2).

VAKO otsuse resolutsiooni p 1 kohaselt on vaidlustus rahuldatud (st, tegemist pole osalise
rahuldamisega) ning otsuse p-s 18 märkis VAKO, et vaidlustusmenetluse lõppemise tõttu
vaidlustuse täieliku rahuldamisega mõistab VAKO hankijalt vastustaja kasuks välja ka
riigilõivu täies ulatuses (RHS § 126 lg 1 p 5 ja lg 6).

Kaebaja märgib õigesti, et pole esitanud vaidlustuses taotlust ainult vaidlustatud käskkirja p-de
2, 4 ja 5 kehtetuks tunnistamiseks nagu on märgitud VAKO otsuse kirjeldavas osas p-s 2., vaid
käskkirja kehtetuks tunnistamiseks tervikuna. (vaidlustus, VAKO toimik tl 8). Kaebajal on
õigus, et VAKO pole otsuses võtnud seisukohta vaidlustatud käskkirja p-de 1 ja 3 osas ning
edukaks tunnistamise taotluse osas. Kuna kaebaja on nende taotlustega vaidlustuses VAKO
poole pöördunud, on läbitud kohtueelne menetlus halduskohtumenetluse seadustiku (HKMS) §
268 lg 1 tähenduses ja kohus saab nende nõuete osas võtta seisukoha kohtumenetluses.

26. Kaebaja leiab, et VAKO on jätnud vaidlustuse kaebuse esitaja jaoks olulises ulatuses
lahendamata. Kaebaja leiab, et kuigi VAKO tema vaidlustuse rahuldas, on sisuliselt tekkinud
olukord, kus OÜ Ekovir suhtes ei ole tehtud kehtivat hankija otsust, millega oleks OÜ Ekovir
otsustatud riigihanke osades 1 ja 2 kvalifitseerida ning millega oleks OÜ Ekovir pakkumused
hanke osades 1 ja 2 tunnistatud vastavaks. Kaebaja palub teha otsuse osas, milles VAKO jättis
21.07.2016 otsuses vaidlustuse lahendamata, st tühistada Tallinna Keskkonnaameti juhataja
27.06.2016 käskkirja nr 4-4.1/63 punktid 1 ja 3.

Kaebaja eesmärgiks on olnud murda haldusakti õigusjõud, millega välistati tema
kvalifitseerimine ja tema pakkumuste vastavaks ja edukaks tunnistamine ning saavutada
olukord, kus ta ise on kvalifitseeritud ja tema pakkumused mõlemas hankeosas vastavad ja
edukad.

27. Vastustaja on õigesti märkinud, et alusetu on kaebaja nõue käskkirja punktide 1 ja 3
tühistamiseks. Kohus on kaebajaga nõus, et olukorras, kus kaebaja vaidlustas käskkirja
tervikuna, loob punktide 1 ja 3 osas VAKO otsuses seisukoha võtmata jätmine menetlusliku
ebaselguse. Tulenevalt RHS § 126 lg 1 p-st 5 tuleb VAKO-l otsustada, kas rahuldada vaidlustus
osaliselt või täielikult. Tegemist pole aga menetlusveaga, mis viiks teistsuguse lõppjärelduseni
ning iseenesest tingiks VAKO otsuse tühistamise (sarnaselt haldusmenetluse seaduse §-ga 58
ja halduskohtumenetluse seadustiku (HKMS) § 199 lg-ga 2). VAKO otsuse sisuks käskkirja
punkti 2 tühistamisel oli, et hankija pole põhjendamatult lubatavaks pidanud vormil 4 esialgselt
märgitud veokite asemel teiste samaväärsete kasutamist. Seega on VAKO otsuse tagajärjeks
vajadus kvalifikatsiooni täiendavalt hinnata, mida on oma menetlusdokumentides tunnistanud
ka hankija (02.08.2016 vastus kaebaja esialgse õiguskaitse taotlusele (I kd, tl 81–83)).




                                                                                          12(14)
                                                                                     3-16-1535

28. Tulenevalt juba eelnevalt viidatud RHS § 39 lg-st 7, § 47 lg-st 9 ning § 50 lg-st 1 saab
edukaks osutuda ainult kvalifitseeritud pakkuja vastavaks tunnistatud pakkumus ning hankija
ei saa sõlmida hankelepingut pakkujaga, kelle suhtes ta ei ole teinud kehtivat kvalifitseerimise
ja pakkumuse vastavaks tunnistamise otsust.

Kuigi kohus nõustub VAKO otsusega käskkirja p 2 kehtetuks tunnistamiseks ning sellest
tulenevalt on kehtetu otsus kaebaja kvalifitseerimata jätmiseks, ei järeldu automaatselt kaebaja
kvalifitseerumine hanke osades 1 ja 2. Vastava otsuse, nagu ka pakkumuse vastavaks
tunnistamise otsuse, peab tegema hankija, hinnates uuesti pakkuja kvalifikatsiooni vastavalt
VAKO ja kohtu seisukohtadele. Hankemenetluse etapiviisilisest olemusest tingituna ei ole
põhjendatud ka kaebaja järeldus, et käskkirja punkti 3 tühistamise vajadusest.

29. Eelnevat arvestades puudub alus käskkirja p-de 1 ja 3 tühistamiseks.

30. Kaebaja taotleb kohtult tunnistada edukaks OÜ Ekovir pakkumus riigihankes viitenumbriga
152301 riigihanke osas 1 (Haabersti jäätmeveopiirkond nr 1) ja riigihanke osas 2 (Kristiine
jäätmeveopiirkond nr 5). Pakkumuse edukaks tunnistamise otsustab hankija, hinnates
pakkumusi vastavalt RHS §-le 50. Hankija on õigesti märkinud, et kohus ei saa asuda hankija
asemel hankija pädevuses olevaid otsuseid langetama. Hankemenetluse etapiviisilise olemus
tõttu peab edukaks tunnistamisele eelnema hankija hinnang pakkuja kvalifikatsioonile ja
pakkumuste vastavusele. Hoolimata sellest, et VAKO on tühistanud hankija 27.06.2016
käskkirja nr 4-4.1/63 punkti 2 kaebaja kvalifitseerimata jätmise kohta ja p-d 4 ning 5, millega
tunnistati edukaks ühispakkujate pakkumus, ei tulene eelnevast automaatset järeldust, et
kaebaja pakkumus oleks mõlemas hankeosas edukas.

30.1. Kaebajal on õigus selles, et VAKO ei ole selle vaidlustuse nõude osas seisukohta võtnud,
kuigi on resolutsioonis märkinud, et rahuldab vaidlustuse. VAKO-l tuleb omaalgatuslikult
kontrollida, kas vaidlustajal on vaidlustuse esitamise õigus (Riigikohtu otsus haldusasjas nr 3-
3-1-65-11, p 16). RHS § 122 lg 3 p-s 6 on sätestatud, et vaidlustuskomisjon jätab vaidlustuse
läbi vaatamata ja tagastab selle oma otsusega vaidlustajale, kui vaidlustajal puudub vaidlustuse
esitamise õigus. RHS 7. peatükis on vaidlustusmenetluse ese ja ulatus selgelt piiritletud (vt ka
Riigikohtu määrus haldusasjas nr 3-3-1-52-11, p 17). Taolise nõude esitamist RHS § 117 lg 2
ette ei näe ning ei VAKO ega kohus ei saa hankija asemel asuda pakkumusi hindama ega
edukaks tunnistada. Seega on VAKO jätnud tähelepanuta vaidlustuse nõude, mille esitamiseks
vaidlustajal kohtu hinnangul kaebeõigus puudus. Kohus leiab, et selles tuleb kohtul võtta
seisukoht kaebeõiguse osas.

30.2. Kaebusega halduskohtusse saab HKMS § 37 lg-s 2 sätestatud nõuetega. HKMS § 37 lg 2
p 2 ja § 266 lg 2 koostoimest järeldub, et ka hankeasjas saab kohtult taotleda haldusorgani
(hankija) kohustamist haldusakti andmiseks või toimingu sooritamiseks. Kaebaja on kaebuse
resolutsioonis p 2.2. esitatud nõuet ei mõista kohus kui nõuet hankija kohustamiseks otsustada
edukaks tunnistamise küsimus kaebaja soovitud moel, vaid kui nõuet selleks, et kohus hankija
asemel selle otsuse langetaks. Kohus ei saa hankija pädevuses olevat otsustust teha. Isegi kui
tõlgendada esitatud kaebust hankija kohustamise nõudena, ei saaks kohus kohustada hankijat
tunnistama kaebaja pakkumust madalaima hinnaga pakkumuseks olukorras, kus see pole ainus
võimalik valik kujunenud olukorras (riigivastutuse seaduse (RVastS) § 6 lg-d 4 ja 5). Hankija
on ise tunnistanud vajadust pärast käskkirja p-i 2 kehtetuks tunnistamist uuesti otsustada
kvalifitseerimise ja pakkumuse vastavuse küsimus ning sellest lähtuvalt edukas pakkumus.
Seega ei nähtu, et täidetud oleks kohustamisnõude üks eeldusi – haldusorgani keeldumine
(HKMS § 46 lg 1, RVastS § 6 lg 3).



                                                                                         13(14)
                                                                                    3-16-1535

30.3. Kohtu hinnangul puudub kaebajal ilmselgelt kaebeõigus tema pakkumuse edukaks
tunnistamise nõude esitamiseks. Eelnevat arvestades tuleb kaebus selle nõude osas jätta läbi
vaatamata HKMS § 151 lg 2 p 1 ja § 121 lg 2 p 1 alusel nende sätete koosmõjus.

31. Eelnevat arvestades tuleb kaebaja kaebus tühistamisnõude osas rahuldamata jätta ning
kohustamisnõude osas läbi vaatamata jätta. Vastustaja kaebus jääb samuti rahuldamata.

MENETLUSKULUD

32. HKMS § 108 lg 1 kohaselt kannab menetluskulud pool, kelle kahjuks otsus tehakse. HKMS
§ 108 lg 4 sätestab, et üldjuhul kannab kaebuse läbi vaatamata jätmise korral menetluskulud
kaebaja.

33. Kaebaja on kandnud kulusid nii seoses kaebuse esitamise ja tema kaebuse menetlemisega
kui ka vajadusega vastata vastustaja kaebusele ja vastustaja kaebuse menetlusega ning taotleb
menetluskulude väljamõistmist hankijalt.

33.1. Kaebaja märgib menetluskulude väljamõistmise taotluses (II kd, tl 40–41), et on kandnud
kulusid kokku summas 3850 eurot (sh on tasunud kaebuse esitamise ja esialgse õiguskaitse eest
riigilõivu summas 1295 eurot). Taotlusest ja selle lisadest (II kd, tl 42–45) nähtub
menetluskulude koosseis, nende kandmine ja seos käesoleva kohtuasjaga.

Kuna rahuldamata jäävad nii kaebaja kui ka vastustaja kaebus, tuleb vastustajalt kaebaja kasuks
välja mõista kaebaja kulud seoses vastustaja kaebusega seonduva menetlusega. Eelnevalt
viidatud tõendite kohaselt on kaebajal kulunud õigusabile seoses vastustaja kaebuse
menetlusega 8,5 tundi (II kd, tl 40p ja 43p) ning õigusteenuse tunnihind on 140 eurot. Kohtu
hinnangul on välja toodud ajakulu mõnevõrra ülepaisutatud, kuna vastates vastustaja
menetlusdokumentidele on kaebaja suuresti kajastanud sama õiguslikku positsiooni nagu juba
vaidlustusmenetluses. Kohus peab ajakulu vastustaja kaebusega seotud menetlustoimingutele
põhjendatuks ligikaudu 6,5 tunni ulatuses.

Taotluse lisades välja toodud teenuse tunnihind vastab väljakujunenud kohtupraktikale.
http://www.riigikohus.ee/vfs/2078/6igusabikulude%20v%E4ljam6istmine%20halduskohtume
netluses_K.%20Vaarmari.pdf , lk 23–24).

Eelnevat arvesse võttes tuleb vastustajalt kaebaja kasuks välja mõista menetluskulu 900 eurot

33.2. HKMS § 104 lg 5 p-st 3 tulenevalt ei tagastata riigilõivu, kui kohus jätab kaebuse läbi
vaatamata HKMS § 151 lg 2 p 1 alusel. Kaebuse esitamisel tasutud riigilõiv jääb seega samuti
täies ulatuses kaebaja kanda.

34. Vastustaja ei ole menetluskulude väljamõistmist taotlenud mistõttu jäävad tema võimalikud
menetluskulud HKMS § 109 lg 1 alusel tema enda kanda. Kolmandad isikud ei ole menetluses
menetlustoiminguid teinud ning eelduslikult ei ole neil tekkinud ka menetlusega seoses
kulusid.



/allkirjastatud digitaalselt/
Sirje Kaljumäe


                                                                                        14(14)
