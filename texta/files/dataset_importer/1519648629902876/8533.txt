                                                                                 2-16-111656




                              KOHTUMÄÄRUS

Kohus                               Viru Maakohus

Kohtunik                            Tamara Šabarova
Kohtujurist                         Olga Dmitrijeva
Määruse tegemise aeg ja koht        26. august 2016, Narva kohtumaja
Tsiviilasja number                  2-16-111656
Tsiviilasi                          Osaühingu Aktiva Finants hagi S          Y    vastu võla
                                    nõudes
Menetlustoiming                     Hagi menetlusse võtmisest keeldumine

Menetlusosalised ja esindajad       Hageja:       Osaühing Aktiva Finants
                                                  (registrikood 10746479),
                                                  lepinguline esindaja Kadri Timuska
                                                  (Julianus Inkasso OÜ)
                                    Kostja:       S Y (isikukood XXX)

RESOLUTSIOON

1. Keelduda Osaühingu Aktiva Finants hagi S Y vastu võla nõudes menetlusse
   võtmast.
2. Jätta menetluskulud Osaühingu Aktiva Finants kanda.

Kohtumäärus saata Osaühingu Aktiva Finants lepingulisele esindajale.

EDASIKAEBAMISE KORD

Kohtumäärusele menetlusse võtmisest keeldumise osas võib hageja esitada määruskaebuse
Tartu Ringkonnakohtule Viru Maakohtu Narva kohtumaja kaudu 15 päeva jooksul
määruskaebuse esitajale kättetoimetamisest alates. Määruskaebust ei saa esitada peale viie kuu
möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista tähtaja ennistamist.


                                                                                         1/3
                                                                              2-16-111656
ASJAOLUD

Osaühing Aktiva Finants esitas 31.05.2016 Pärnu Maakohtule maksekäsu kiirmenetluse
avalduse võlgnikult 58,79 euro saamiseks. Pärnu Maakohus 08.07.2016 määrusega lõpetas
maksekäsu kiirmenetluse ja andis avaldaja nõude võlgniku vastu üle Viru Maakohtule
menetluse jätkamiseks hagimenetluses, sest võlgnik on esitanud nõudele vastuväite.

Viru Maakohus 12.07.2016 määrusega kohustas avaldajat 14 päeva jooksul kohtumääruse
kättesaamisest arvates esitama oma nõude ja põhjendama seda hagiavaldusele ettenähtud
vormis ning tasuma täiendava riigilõivu.

Hagejale on kohtumäärus toimetatud kätte 14.07.2016. Määratud tähtaja jooksul ei ole hageja
hagiavaldust kohtule esitanud ega tasunud täiendavalt riigilõivu.

KOHTUMÄÄRUSE PÕHJENDUSED

Kohus leiab, et hagi menetlusse võtmisest tuleb keelduda.

Tsiviilkohtumenetluse seadustiku (TsMS) § 487 lg 1 kohaselt asja hagimenetluse korras
menetlev kohus kohustab avaldajat esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta
hagiavalduse nõuetele.

Vastavalt TsMS § 147 lg 5 maksekäsu kiirmenetluse hagimenetluseks ülemineku korral
tasutakse hagilt täiendav riigilõiv ulatuses, mis ei ole kaetud maksekäsu kiirmenetluse
avalduse esitamiselt tasutud riigilõivuga. Maksekäsu kiirmenetluse hagimenetluseks
ülemineku avalduse esitamisel ei võeta asja hagimenetlusse enne hagilt riigilõivu tasumist.

Kohus kohustas avaldajat esitama oma nõude hagiavaldusele ettenähtud vormis (juhindudes
hagiavalduse sisu ja vormile sätestatud nõuetest) 14 päeva jooksul kohtumääruse
kättesaamisest arvates ning tasuma riigilõivu ulatuses, mis ei ole kaetud maksekäsu
kiirmenetluses tasutud riigilõivuga.

Hageja on jätnud kohtu nõudmise tähtpäevaks täitmata. Nõuetekohast hagiavaldust koos
tõenditega ei ole kohtule esitatud ning ei ole tasutud täiendavalt riigilõivu.

Kohtute infosüsteemis kohtule kättesaadav maksekäsu kiirmenetluse avaldus ei võimalda
kohtul seda avaldust hagiavaldusena menetlusse võtta. Maksekäsu kiirmenetluse avaldusele ei
ole lisatud hageja nõuet tõendavaid dokumente, puuduvad hageja esindaja esindusõigust
tõendavad dokumendid ning riigilõivu on tasutud seaduses ettenähtust vähem. Riigilõivu on
tasutud summas 45 eurot, hagimenetluses on riigilõivu miinimummäär 75 eurot vastavalt
riigilõivuseaduse § 59 lg 1 ja lisale 1.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 371 lg 1 p 9 ja 10 kohaselt kohus ei võta hagiavaldust menetlusse, kui hagiavaldusel
ei ole pädeva isiku allkirja; hagiavalduses esitatud nõudelt ei ole tasutud riigilõivu.

Kohus keeldub hagi menetlusse võtmast.



                                                                                      2/3
                                                                                    2-16-111656
Kohus selgitab, et TsMS § 372 lg 6 kohaselt kui kohus keeldub hagiavaldust menetlusse
võtmast ja tagastab selle määrusega, loetakse, et avaldust ei ole esitatud ja et hagi ei ole olnud
kohtu menetluses.

TsMS § 168 lg 1 alusel tuleb jätta menetluskulud hageja kanda.


/Digitaalselt allkirjastatud/

Tamara Šabarova
kohtunik




                                                                                             3/3
