                         KOHTUOTSUS
                               Eesti Vabariigi nimel

 Kohus                              Harju Maakohus

 Otsuse tegemise aeg ja koht        01. novembril 2016.a Tallinn (Liivalaia kohtumaja)

 Väärteoasja number                 4-16-7420

 Kohtukoosseis                      Kohtunik Leili Raedla

 Kohtuistungi sekretär              Jane Põldoja

 Kohtuasi                           Tatjana Timakova isikukood 48602253717               elukoht
                                    XXXXväärteoasi liiklusseaduse § 224 lg.2 järgi.

                                    PPA Põhja Prefektuuri korrakaitsebüroo liiklusjärele-
 Vaidlustatud lahend                valvekeskuse liiklusmenetlustalituse 21.09.2016.a. üldme-
                                    netluse otsus väärteoasjas nr. 2315, 16,008878.

 Kohtuväline menetleja              PPA Põhja prefektuuri korrakaitsebüroo liiklusjäre-
                                    levalvekeskuse menetlustalitus, Rahumäe tee 6/1, Tallinn

 Menetluse liik                     Kirjalik menetlus



RESOLUTSIOON

Juhindudes KarS § 47, § 57 lg 1 p 3, VTMS § 120 lg 1; § 132 p 2; § 133; § 134; § 135,
kohus
Kohus juhindub VTMS § 120, § 132-135.

otsustas:

Tatjana Timakova kaebus rahuldada osaliselt .

PPA Põhja Prefektuuri korrakaitsebüroo liiklusjärelevalvekeskuse menetlustalituse
21.09.2016.a. üldmenetluse otsus väärteoasjas nr. 2315,16,008878 tühistada ning teha uus
otsus.

Mõista Tatjana Timakova süüdi liiklusseaduse § 224 lg.2 järgi ja karistada rahatrahviga
225 trahviühikut s.o. 900 eurot (üheksasada eurot) s.o. jätta põhikaristus muutmata.


                                                                                      1
Määratud rahatrahv 900 eurot tuleb tasuda KarS § 66 alusel ositi 6(kuue) kuu jooksul, igas
kuus kuulub tasumisele vähemalt 150 eurot , kohtuotsuse jõustumisest arvates Rahan-
dusministeeriumi arvele nr EE 89 1010 2200 3479 6011 SEB pangas, nr EE93 2200 2210
2377 8606 Swedbankis, nr EE 40 3300 3334 1611 0002 Danske Bankis või nr EE 701
7000 1700 1577 198 Nordea pangas.             Kohustuslik on märkida viitenumber
10220165169135.

Liiklusseaduse § 224 lg.3 p.1 järgi määratud lisakaristuse tähtaega muuta ning võtta Tatjana
Timakovalt mootorsõiduki juhtimise õigus 3(kolmeks) kuuks.

LS § 127 alusel tuleb kohtuotsuse jõustumisest 5(viie) tööpäeva jooksul oma juhiluba
loovutada Maanteeametile.

Kohtuotsus pööratakse täitmisele, kui päevast, mil kohtuotsus on kohtumenetluse pooltele
kohtus tutvumiseks kättesaadav, on möödunud edasikaebamise tähtaeg ja menetlusalune
isik ei ole rahatrahvi tasunud või kui menetlusalune isik või tema kaitsja ei ole otsuse peale
kaebust esitanud.


Edasikaebamise kord.
Kohtuotsuse peale võib menetlusalune isik edasi kaevata Riigikohtule advokaadist kaitsja
vahendusel, kohtuväline menetleja ise või tema advokaadist esindaja, teatades kirjalikult
kassatsiooni esitamisest Harju Maakohtu Liivalaia kohtumajale 7 päeva jooksul kohtuotsuse
kättesaamisele järgnevast päevast arvates ja esitama kassatsiooni Riigikohtule 30 päeva
jooksul, alates otsuse avalikult teatavakstegemisest.


Asjaolud
31.08.2016.a. koostas Põhja prefektuuri patrullpolitseinik Ragnar Rebane väärteoprotokolli selle
kohta, et Tatjana Timakova juhtis 31.08.2016.a. kell 04.00 ajal mootorsõidukit BMW X5
registreerimismärgiga XXXX Harju maakonnas Tallinnas Mahtra 36 juures liikudes Musta-
kivi tee suunas juhile keelatud seisundis, kui ühes liitris väljahingatavas õhus oli alkoholisisaldus
mitte väiksem kui 0,74 mg/l.

Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse 21.09. 2016.a. üldmenetluse otsuse alusel väärteoasjas nr. 2315, 16,
008878 määrati Tatjana Timakovale liiklusseaduse § 224 lg.2 järgi karistuseks rahatrahv
225 trahviühikut s.o. 900 eurot ja lisakaristusena juhtimisõiguse äravõtmine 7 (seitsmeks)
kuuks.

Kaebuse sisu

Kaebaja vaidlustab kohtuvälise menetleja otsuse karistamise ranguse tõttu. Ta tunnistab
süüd ja kahetseb, selgitab, et õhtusöögi ajal tarbis koos abikaasaga alkoholi (veini), läksid
abikaasaga tülli ning abikaasa sai nii vihaseks, et lõi teda mitu korda. Tal said viga huuled
ja kehal olid sinikad. Vigastuste tõttu otsustas T. Timakova kodust lahkuda ja magada autos
kuni hommikuni , lootes, et selleks ajaks on abikaasa maha rahunenud. Kaebaja leidis ennast
hädaseisundis olevaks ja otsustas enda tervise kaitsmiseks sõidukiga sõita kusagile eemale
teise kortermaja hoovi . Kaebaja tegevust võib vastavalt KarS § 29 pidada tema arvates
hädaseisundiks. Kaebuse esitaja tegevust võib tunnistada hädaseisundi tunnusteks, mida ei
saa KarS § 29 mõistes nimetada õigusvastasteks juhul, kui isik paneb selle toime, et
kõrvaldada vahetut või vahetult eesseisvat ohtu enda või teise isiku õigushüvedele, tema
                                                                                                   2
valitud vahend on ohu kõrvaldamiseks vajalik ning kaitstav huvi on kahjustatavast huvist
ilmselt olulisem. Huvide kaalumisel arvestatakse eriti õigushüvede olulisust, õigushüve
ähvardanud ohu suurust ning teo ohtlikkust. Hädaseisundi tõendamiseks on ka asjaolu, et
31.08.2016.a on politsei ametnikud peatanud Kaebuse esitaja kinni Mahtra tn. 36 maja
juures, mis on umbes 900 m kaugusel tema elukohast. Kaebuse esitajal ei olnud kavatsust
sõitu jätkata ning olles hädaseisundis ei saanud ta adekvaatselt oma võimetega arvestada .
Praeguseks on abikaasade vahel tekkinud konflikt ammendatud ning pooled kahetsevad
tekkinud situatsiooni .

Kaebaja tegeleb igapäevaselt laste elude päästmisega, kuna ta töötab täiskohaga Tallinna
Lastehaigla Neuroloogia osakonnas ja samuti teeb lisavalvet intensiivraviosakonnas,
lahendades oma tööl tekkinud väljakutseid kvaliteetselt ja korralikult. Igapäev tööle
jõudmiseks peab Kaebuse esitaja sõitma ligikaudu 12,8 km .Samuti on Kaebuse esitaja
ülalpidamisel üks alaealine laps , kes käib Tallinna XXXX, mis asub elukohast ligikaudu
2,7 km kaugusel . Tulevikus astub laps kooli, mille tõttu peab ta 2 korda nädalas
koolieelsetel kursustel sõitma lapsega Tallinna XXXX. Igapäevaselt oma lapse
sõidutamisega tegeleb üksnes kaebaja Tatjana Timakova . Ülalmainitud asjaolude arvesse
võtmisel ja arvestades Abielu lõpetamise tõttu oleks kaebuse esitajal tööle ning lapse
lasteaeda ja kursustele sõidutamine ja koju tagasisõidutamine juhtimisõiguse äravõtmisel
võimatu.

Kaebuse esitaja leiab, et tema kaebus põhineb ka ühele kergendava asjaolule, et arvestades
isegi joobeseisundis sõidukijuhtimisega seotud „võimalik fataalne oht", ei ole kaebuse
esitaja kellelgi tervise, vara ega elule kahju tekitanud, ning karistust kergendavaks asjaoluks
on vastavalt KarS § 57 lg 1 p 1 süüteo kahjulike tagajärgede ärahoidmine.

Kaebuse esitaja ei ole kunagi varem sõidukit joobeseisundis juhtinud. Kaebuse esitaja siiralt
kahetseb oma 31.08.2016.a tegevusi. Kaebuse vahendusel peab Kaebuse esitaja vajalikuks
märkida, et ei ole ta kunagi sarnast tegu toimepannud, seega ei ole ta kuritahtlik rikkuja ega
sõidukijuht. Kaebuse esitajal kui menetlusalusel isikul on õigus vastavalt Väärteomenetluse
seadustiku § 69 lg. 6 (edaspidi VTMS) esitada kohtuvälisele menetlejale väärteoasjas
vastulause ja tõendid ning tutvuda kohtuvälise menetleja juures väärteotoimikuga 15 päeva
jooksul, alates väärteoprotokolli koopia kättesaamisest. 31.08.2016.a on kaebuse esitaja
saanud väärteoprotokolli väärteoasjas ning esitas tekkinud situatsiooni väljaselgitamiseks
07.09.2016.a vastulause väärteomenetluses nr. 2315,16,008878 , mille kohaselt oli
vastulause esitatud õigeaegselt. . Kaebuse esitaja oli 07.09.2016.a esitanud vastulause
Politseile elektrooniliselt (e-posti teel) ning     ka     paberkandjal       Politsei-     ja
Piirivalveameti       Põhja     prefektuuri korrakaitse-büroo      liiklusjärelevalvekeskuse
liiklusmenetlustalitusse aadressil: Rahumäe tee 6/1, Tallinna linn. Vastulause oli esitatud
VTMS sätete ja vorminõudega vastavuses.

21.09.2016.a otsuses on märgitud, et menetlusalane isik ei ole vastulauset esitanud, mis
ülaltoodud asjaoludega arvestades ei vasta tõele. Politsei- ja Piirivalveameti Põhja
prefektuuri korrakaitsebüroo liiklusjärelevalvekeskuse liiklusmenetlustalitus (nn.
Kohtuväline menetleja) vastavalt VTMS § 72 teeb kohtuväline menetleja märgitud lahendi
menetlusaluse isiku ütlustest, asjas kogutud tõenditest, esitatud vastulausest ja sellele lisatud
materjalist lähtudes kirjalikus menetluses menetlusosalisi välja kutsumata.

Vaatamata kaebuse esitaja 07.09.2016.a vastulausele on 21.09.2016.a otsus menetleja poolt
tehtud ja karistus määratud 07.09.2016.a vastulauset arvestamata. Vastavalt VTMS § 74 lg
1 p 8 Kohtuvälise menetleja otsuses märgitakse vastulauses esitatu mittearvestamise
põhjendus, mis puudus 21.09.2016.a Politsei- ja Piirivalveameti Põhja prefektuuri

                                                                                               3
korrakaitsebüroo liiklusjärelevalvekeskuse liiklusmenetlustalituse otsuses väärteoasjas
nr.2315,16, 008878 samuti oli otsuses puudu nn. vastulause olemus ja selle tähtaegse
esitamise märge. Menetlusõiguse normide eeliseks on asjaolu, et seda järgiksid kõik asutu-
sed, mille hulka kuulub ka Politsei-ja Piirivalveamet, kuna menetlus- või protsessiõiguse
normide abil kaitstakse õigusemõistmist omavoli eest. Menetlus- ja protsessinormide
oluline rikkumine toob kaasa otsuse/lahendi tühistamise, mille tõttu ei ole kaebuse esitajal
arusaadav kohtuvälise menetleja vastulause arvesse võtmata jätmise eesmärke ja põhjuseid
ning ainus lahendi tegemise vaatekoht oli üksnes kohtuvälise menetleja ametiisiku
seisukohaga vastavuses, mida võib Kaebuse esitaja arvamusel tunnistada ametiisiku
volitustest üle astumiseks, mis on Kaebuse esitaja suhtes põhjendamatu. Kaebaja taotleb
kaevatav otsus nr. 2315,16,008878 21.09.2016.a. tühistada ja teha uus otsus, millega jätta
kohaldamata lisakaristus ning mõista ainult rahatrahv, mis motiveerib kaebajat edaspidi
vältima igasuguseid rikkumisi. Kaebaja soovib oma kaebuse arutamist kirjalikus
menetluses.
Kohtuvälise menetleja seisukoht.
Kohtuväline menetleja nõustus asja lahendamisega kirjalikus menetluses. Menetleja esitas
kohtule väärteoasja originaalmaterjalid ning omapoolse kirjaliku seisukoha. Kohtuväline
menetleja, tutvunud Tatjana Timakova kaebusega ja väärteoasja materjalidega, asub
seisukohale, et alused kohtuvälise menetleja otsuse tühistamiseks ning karistuse
kergendamiseks kaebuses toodud põhjendustel puuduvad ning põhjendavad oma seisukohta
alljärgnevalt:

Kaebuses maakohtule T. Timakova tunnistab, et tarvitas väärteo toimepanemisele eelnenud
õhtul alkoholi. Autorooli istus hädaseisundis abikaasaga tekkinud tüli tõttu. Kaebaja palub
tühistada kohtuvälise menetleja otsus lisakaristuse osas.

Väärteoasja materjalidest nähtuvalt tuvastati menetlusaluse isiku väljahingatava õhu liitri
kohta alkoholisisaldus 0,79 +/- 0,05 mg, kusjuures laiendmääramatus 0,05 mg arvestatakse
isiku kasuks, vähendades mõõtetulemust laiendmääramatuse võrra. Seega on lõplikuks
näiduks, millest lähtutakse süüteo kvalifitseerimisel, loetud alkoholisisaldus 0,74 mg
väljahingatava õhu liitri kohta. Selline piirmäär on sätestatud rikkumise ülemmäär, kus
isikut on veel võimalik väärteo korras karistada. Käesoleval juhul võib alkoholipiirmäära
ületamise määra arvestades öelda, et menetlusaluse isiku süü LS § 224 lg 2 mõttes on
maksimaalne. See asjaolu annab omakorda aga aluse mõista karistus määras, mis on mitte
ettenähtud sanktsiooni keskmist ületav, vaid maksimum või maksimumi lähedane.
Karistusregistri andmetel puuduvad menetlusalusel isikul kehtivad väärteokaristused, kuid
Riigikohtu kriminaalkolleegium on lahendis nr 3-1-1-122-13 p 11 on asunud seisukohale,
et Iseenesest ei ole ka esmakordse rikkumise toime pannud isiku puhul välistatud temalt
sõiduki juhtimisõiguse äravõtmine. Esmakordse rikkumise puhul peaksid esinema kas isiku
süüd (nt piirmäära oluline ületamine, täiendavate liiklusnõuete rikkumine) või tema isikut
(hoolimatu suhtumine oma teosse) iseloomustavad asjaolud, mis muudavad selle
võimaluse tavapärasest suuremaks. Käesolevas väärteoasjas on tuvastamist leidnud, et
alkoholi kogus väljahingatavas õhus ületas olulisel määral lubatut ning isiku käitumine
näitab ilmselgelt tema ükskõikset ja üleolevat suhtumist liiklusohutusse, teistesse
liiklejatesse ning võimalikku saabuvasse tagajärge.

Karistust kergendavaid ega raskendavaid asjaolusid kohtuväline menetleja tuvastanud ei
ole. Kaebuses on T. Timakova märkinud, et esitas 07.09.2016.a kohtuvälisele menetlejale
vastulause nii elektroonselt kui ka postiga paberkandjal. Kaebusele lisatud e-postkasti
väljatrükilt nähtub, et 8.septembril kell 20:18 on Tatyana Timakova e-posti aadressilt
edastatud kiri pealkirjaga „Avaldus" aadressile XXXX, milline ei ole väärteoprotokollil
märgitud kohtuvälise menetleja e-posti aadress. Väidetavat postiga edastatud vastulauset

                                                                                          4
Politsei- ja Piirivalveameti dokumendihaldussüsteemis DELTA registreeritud ei ole, sest
sellist kirja ei ole adressaadile saabunud. Seega on kohtuväline menetleja 21.09.2016.a
väärteootsuses märkinud õigesti, et vastulauset menetlusalune isik esitanud ei ole.

Maakohtule esitatud kaebuses on T. Timakova märkinud, et ta siiralt kahetseb ning kuivõrd
ta oma teoga kellegi tervisele, varale ega elule kahju ei tekitanud, on vastavalt KarS § 57
lg 1 p 1 süüteo kahjulike tagajärgede ärahoidmine karistust kergendavaks asjaoluks.

Kohtuväline menetleja kaebaja sellise väitega ei nõustu. Kahjuliku tagajärje ärahoidmine
on , tegevkahetsus lõpule viidud kuriteo korral ning see on vaadeldav kergendava asjaoluna
siis, kui ärahoitav tagajärg ei ole süüteokoosseisu tunnus nt, kui isik hoiab ära võõra asja
kasutamisega tekkida võiva olulise kahju. Menetlusalune isik, olles mootorsõiduki juhina
praktiliselt kriminaalses joobes ei hoidnud mitte ära tekkida võivat olulist kahju, vaid pani
reaalset oma käitumisega ohtu kaasliiklejate elu, tervise ja vara. Riigikohtu
kriminaalkolleegium on asjas nr 3-1-1-23-96 asunud seisukohale, et vastutust kergendav
asjaolu on süüdlase selline käitumine, mis annab alust järeldada, ta on oma teo ohtlikkusest
ja tagajärje kahjulikkusest aru saanud. Kohtuväline menetleja on sisukohal, et
menetlusalune isik õigustades kaebuses aktiivselt oma käitumist, ei ole aru saanud oma teo
ohtlikkusest ega sellega kaasneda võinud võimalikest tagajärgedest. Seega, kohtuväline
menetleja, hinnanud menetlusaluse isiku pool kaebuses avaldatud kahetsuse siirust leiab, et
see ei ole siiras ega tõsiseltvõetav. Kohtuväline menetleja on seisukohal, et kahetsuse
märkimine kaebuses ei saa mõjutada isiku süü suurust määral, mis annaks aluse karistuse
kergendamiseks ja välistaks lisakaristuse kohaldamise.

Keelatud seisundis mootorsõiduki juhtimise eest karistuse määramisel ei saa ega peagi alati
arvestama tagajärjega selles mõttes, et kas konkreetse teo toimepanemisele järgnes raske
tagajärg liikluses või mitte. Kuivõrd liiklusseaduses on karistusraamid laia vahemikuga
arvestades alam ja ülemmäära, tuleb karistuse määramisel lähtuda erinevate liiklusalaste
rikkumiste taunitavusest ning rikkumise võimalikest tagajärgedest. Liiklusõnnetuste ja
selles hukkunud ning vigastada saanute arvu seostatakse suuresti just keelatud seisundis
mootorsõiduki juhtimisega. Menetlusaluse isik on toime pannud teo, mida kogu ühiskond
rangelt taunib.

Kohtuväline menetleja ei nõustu kaebaja väitega, et ta tegutses kohustuste kollisioonis KarS
§ 30 mõttes enda ja oma lapse tervise kaitseks vägivaldse abikaasa ees, seda väidet ei
kinnita ka väärteoasja materjalid ega toimikusse lisatud videosalvestus. Riigikohtu
kriminaalkolleegium on lahendis nr 3-1-1-42-09 rõhutanud, et hädaseisundi korral on
õigushüve päästmistoiming üksnes siis õigustatud, kui hüve päästmiseks ei olnud muud
võimalust. Hädaseisundit ei ole, kui isikul oli võimalus abi kutsuda. Ohu kõrvaldamiseks
valitud vahend peab olema sobiv ja kahjustatud hüve jaoks säästvaim. Seejuures tuleb
lähtuda proportsionaalsuse põhimõttest, s.t õigushüvede kaalumisest. Võrdsete hüvede
korral võrreldakse ähvardava ohu suurust. Hinnata tuleb ka ohu kõrvaldamiseks või
vähendamiseks toimepandud koosseisupärase teo ohtlikkust laiemas tähenduses. KarS §
30 kohaselt on kohustuste kollisiooni tõttu isiku käitumises õigusvastasus välistatud juhul,
kui isik peab üheaegselt täitma mingit õiguslikku kohustust ja tal ei ole võimalik kõiki täita,
kuid ta teeb endast oleneva, et täita kohustust, mis on vähemalt sama oluline, kui rikutav
kohustus. Väärteoasjas kogutud materjalidest nähtuvalt on käesolevas ajas tuvastamist, et
T. Timakova juhtis mootorsõidukit juhile keelatud seisundis. Kohtuväline menetleja on
seisukohal, et menetlusalusel isikul oli enda kaitsmiseks vägivaldse abikaasa eest võimalus
abi saamiseks pöörduda päästeteenistuse poole. Politsei jättis ta sündmuskohale kutsumata
ja asus põgenemiseks ise sõidukit juhtima. Kohtuväline menetleja leiab, et hädaseisund
puudub, kui isikul oli võimalus abi kutsuda ja menetlusalusel isikul oli see võimalus
                                                                                              5
olemas, seega ei tegutsenud ta hädaseisundis, vaid pani väärteo toime tahtlikult ja
kavatsetult. Riigikohus on lahendis nr 3-1-1-77-14 p 10 asunud seisukohale, et isegi juhul,
kui eeldada, et menetlusaluse isiku abikaasa elu ja tervis oli haigushoo tõttu vahetus ohus
ning XXXXoli kohustatud abikaasat abistama, olnuks XXXXvõimalik vajadusel
häirekeskusesse helistada ja abikaasale kiirabi kutsuda. XXXXjättis selle aga tegemata.
Olukorras, kus menetlusalusel isikul oli võimalik oma abikaasa elu ja tervise päästmiseks
päästeteenistuse poole pöörduda, pole kiirusepiirangu rikkumine ega teiste liiklejate elu ja
tervise ohustamine õigustatud.Kohtuväline menetleja on seisukohal, et käesoleva väärteo
menetlemisel ei ole rikutud väärteomenetlusõigust ning karistuse määramine
menetlusalusele isikule on toimunud kooskõlas karistuse kohaldamise alustega. Eelpool
toodust tulenevalt, palub kohtuväline menetleja jätta kaebus rahuldamata.


Kohtuotsuse põhjendused Väärteomenetluse seadustiku (VTMS) § 120 lg 1 kohaselt võib
maakohtunik kohtuistungit korraldamata lahendada kaebuse kirjalikus menetluses ja teha
lahendi käesoleva seadustiku §132 sätteid järgides, kui kohus on saatnud kaebuse koopia
kohtumenetluse teisele poolele ning selgitanud tema seisukoha kaebuse suhtes ning
kohtumenetluse pooled on kaebuses või selle vastuses teatanud, et nad ei soovi
kohtuistungist osa võtta.

Käesoleval juhul on nii menetlusalune isik kui kohtuväline menetleja nõustunud asja
lahendamisega kirjalikus menetluses.
VTMS § 123 lg 2 kohaselt arutab maakohus väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi
ja õiguslikke asjaolusid.

Kohus, tutvunud esitatud kaebusega, kohtuvälise menetleja poolt esitatud seisukohtadega ja
väärteoasja materjalidega, asub seisukohale, et Tatjana Timakova kaebus tuleb rahuldada
osaliselt.
Liiklusseaduse § 69 lg.3 kohaselt ei tohi mootorsõidukijuhi, trammijuhi ja
maastikusõidukijuhi ühes grammis veres olla alkoholi rohkem kui 0,20 milligrammi või
ühes liitris väljahingatavas õhus rohkem kui 0,10 milligrammi. Liiklusseaduse § 224 lg 1
näeb ette vastutuse mootorsõiduki, maastikusõiduki või trammi juhtimise eest isiku poolt,
kelle ühes grammis veres on alkoholisisaldus 0,20 kuni 0,49 milligrammi või kelle ühes
liitris väljahingatavas õhus on alkoholisisaldus 0,10 kuni 0,24 milligrammi.
Liiklusseaduse § 224 lg 2 näeb ette vastutuse mootorsõiduki, maastikusõiduki või trammi
juhtimise eest isiku poolt, kelle ühes grammis veres on alkoholisisaldus 0,50 kuni 1,49
milligrammi või kelle ühes liitris väljahingatavas õhus on alkoholisisaldus 0,25 kuni 0,74
milligrammi.

Kohus leiab, et väärteomenetluses kogutud tõenditega on kinnitust leidnud, et Tatjana
Timakova juhtis 31.08.2016.a. kell 04.00 ajal mootorsõidukit BMW X5 registreerimismärgiga
XXXX Harju maakonnas Tallinnas Mahtra 36 juures juhile keelatud seisundis, kui ühes liitris
väljahingatavas õhus oli alkoholisisaldus mitte väiksem kui 0,74 mg.
Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse 21.09. 2016.a. üldmenetluse otsuse alusel väärteoasjas nr. 2315,
16,008878 määrati Tatjana Timakovale liiklusseaduse § 224 lg.2 järgi karistuseks rahatrahv
225 trahviühikut s.o. 900 eurot ja lisakaristusena juhtimisõiguse äravõtmine 7 (seitsmeks)
kuuks.

Kaebaja poolt liiklusseaduse § 69 lg.3 rikkumine, s.t juhile keelatud seisundis
mootorsõiduki juhtimine on tõendamist leidnud indikaatorvahendi kasutamise protokolliga
                                                                                      6
31.08.2016.a. , millest nähtub, et Tatjana Timakoval oli indikaatorvahendi näit positiivne;
tõendusliku alkomeetri kasutamise protokolli kohaselt oli Tatjana Timakoval
väljahingatavas õhus alkoholi sisaldus 0,79 +- 0,05 mg/l lõplik tulemus 0,74 mg/l;
tunnistaja Teele Üksaeg ülekuulamise protokollist nähtuvalt, olles tööl 31.08.2016.a. tuli
juhtimiskeskuselt info, et Raadiku tänavalt võib sõitu alustada musta värvi BMW X5
.Sõiduauto BMW reg. nr.XXXX märgati ja peatati Mahtra 36 juures. Roolis oli Tatjana
Timakova Kontrolliti juhi joovet ja indikaatornäit oli positiivne. Isik toimetati Ida-Harju PJ
tõendusliku alkomeetri juurde, mille lõplik mõõtetulemus oli 0,74 mg/l. Juht kõrvaldati
31.08.2016.a. sõiduki juhtimiselt kõrvaldamise otsusega juhtimiselt. Menetlusalune isik kohapeal
ütlusi andes tunnistas, et jõi kolm pokaali veini ,siis otsustas ööbida autos, sõitis parkalasse ja
politsei pidas ta kinni.
Käesoleval juhul võib lubatud alkoholi piirmäära ületamise määra arvestades öelda, et LS §
224 lg 2 sätestatud rikkumise alammäära (0,25 mg/1) ületamise osas on kaebaja süü suur.
Kohtuväline menetleja peab oluliseks rõhutada, et lubatud alkoholi piirmäära ületamise eest
kuni 0,24 mg/1 LS § 224 lg 1 mõttes võib karistusena määrata rahatrahvi kuni 100
trahviühikut või sõiduki juhtimisõiguse äravõtmise kuni 6 kuuni. Seega on kohtuvälise
menetleja poolt määratud põhikaristus üle LS § 224 lg 1 ülemmäära. Kohtuväline menetleja
on seisukohal, et taolise väärteo puhul, mil piirmäärade ületamised on vastavalt toime
pandud rikkumise raskusele jagatud seadusandja poolt kvalifitseerimisel erinevateks
lõigeteks tuleks alammääraks võtta madalama lõike ülemmäär e. LS § 224 lg 2 ette nähtud
väärteo puhul on alammääraks LS § 224 lg 1 ülemmäär. Kuivõrd menetlusalusel isikul
tuvastati väljahingatavas õhus selline alkoholi kogus, milline on praktiliselt ülemmäära
lähedane , seega LS § 224 lg 2 mõttes vastab kohtuvälise menetleja poolt määratud
põhikaristus isiku süüle. Väärteoasja materjalidest nähtuvalt ei ole menetlusalusel isikul
kehtivaid väärteokaristusi, millest saab järeldada, et isiku käitumine on olnud seni
seaduskuulekas, kuid sellest hoolimata ei näinud ta takistust istuda autorooli seisundis, mil
alkoholi piirmäär ületas lubatut pea 7 korda, see näitab menetlusaluse isiku äärmiselt
üleolevat suhtumist liiklusohutusse ning võimalikku saabuvasse tagajärge. Sellest tulenevalt
on kohtuväline menetleja seisukohal, et lisakaristuse kohaldamine 7 kuuks on käesoleval
juhul vägagi põhjendatud. Kohtuväline menetleja on seisukohal, et liikluskasvatuse eesmärk
on kujundada üksteisega arvestavaid liiklejaid, kellel on ohutu liiklemise harjumused ja kes
tajuvad liikluskeskkonda ning hoiduvad käitumast teisi liiklejaid ohustavalt ja liiklust
takistavalt. Iga õigusvastase teo toimepanemine ohustab üldist turvalisust. Ohtlike
süütegude kaitsvaks õigushüveks on eelkõige inimese elu. Üheks vahendiks selle eesmärgi
täitmisel on rikkujate mõjutamine läbi selliste karistuste määramiste, mis mõjutavad nende
elukorraldust ja suunavad neid edaspidi rikkumisi mitte toime panema.
Kohus nõustub kohtuväline menetleja seisukohaga, et Tatjana Timakova tegutsemises ei
olnud hädaseisundit. Ning puudus kohustuste kollisioon KarS § 30 mõttes enda ja oma lapse
tervise kaitseks vägivaldse abikaasa ees, seda väidet ei kinnita ka väärteoasja materjalid ega
toimikusse lisatud videosalvestus. Enda ja lapse kaitsmiseks vägivaldse abikaasa eest
tulnuks pöörduda politsei poole aga mitte istuda peaaegu kriminaalses joobes autorooli,
pannes sellega ohtu nii enda kui kaasliiklejate elu ja tervise.
Kohus leiab, et esitatud tõendite pinnalt on tõendamist leidnud menetlusaluse isiku poolt
talle Liiklusseaduse § 224 lg 2 alusel inkrimineeritava väärteo toimepanemine, tegu on
õigesti kvalifitseeritud ning õigusvastasust välistavaid asjaolusid ei ole tuvastatud.

Kaebajale määratud karistuste osas leiab kohus järgmist.
Vastavalt KarS § 56 lg 1 on karistamise aluseks isiku süü. Karistuse mõistmisel kohtu poolt
või määramisel kohtuvälise menetleja poolt arvestatakse kergendavaid ja raskendavaid
asjaolusid, võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid.

                                                                                                 7
LS § 224 lg.2 kohaselt karistatakse mootorsõiduki juhtimise eest isikut, kelle ühes grammis
veres on alkoholisisaldus 0,50 kuni 1,49 milligrammi või kelle ühes liitris väljahingatavas
õhus on alkoholisisaldus 0,25 kuni 0,74 milligrammi- rahatrahviga kuni 300 trahviühikut,
arestiga või sõiduki juhtimisõiguse äravõtmisega kuni 12 kuuni. Sergei Pereskokovi
väljahingatavas õhus oli väärteoasjas tuvastatu kohaselt alkoholi vähemalt 0,67 mg/l.
Tatjana Timakova süü suuruse hindamise osas arvestab kohus, et alkoholipiirmäära
ületamise määra silmas pidades, on tema süü LS § 224 lg 2 mõttes keskmisest suurem,
kuivõrd tema väljahingatava õhu alkoholisisaldus jääb antud paragrahvi lg 2
alkoholisisalduse kõrgeima määrale küllaltki lähedale (0,74 mg/l) .

Kohus nõustub kohtuvälise menetleja seisukohaga, et Tatjana Timakova karistamisel
toimepandud väärteo eest tuleb kohaldada lisaks põhikaristusele ka lisakaristusena
juhtimisõiguse äravõtmist.

Riigikohtu kriminaalkolleegium on otsuses nr 3-1-1-59-15 asunud seisukohale, et kui isikule
on mõistetud nii põhi- kui ka lisakaristus, peavad need oma koosmõjus vastama isiku süüle.
Kui isikult soovitakse juhtimisõigust ära võtta, peab talle mõistma aga põhikaristuse, mis
on tema süüst väiksem, sest vastasel juhul ei ole võimalik isiku kogukaristust lisakaristusega
raskemaks muuta.

Käesoleval juhul on kaebaja põhikaristus - rahatrahv 225 trahviühikut - määratud
sanktsiooni keskmist määra ületavana ning lisaks on kaebajale määratud ka lisakaristus
kestusega 7 kuud. Tuginedes Riigikohtu kriminaalkolleegiumi eelpooltoodud suunistele,
leiab kohus, et kaebajale määratud keskmisest rangem põhikaristus ning veel ka lisakaristus
oma koosmõjus on proportsionaalne tema süü suurusega.

Riigikohtu kriminaalkolleegium on oma lahendis 3-1-1-122-13 sedastanud, et lisakaristust
nagu põhikaristustki tuleb mõista KarS § 56 alusel ja see peab vastama karistuse
eesmärkidele ning lisakaristus ei täida mitte ainult süüd heastavat, vaid ka ühiskonna
turvalisust tagavat ülesannet. Seega aktualiseerub lisakaristuse kohaldamine juhtudel, mil
põhikaristus ei ole eripreventiivse eesmärgi saavutamiseks piisav ja süüdlane võib olla
ühiskonnale jätkuvalt ohtlik. Lisakaristuse seisukohalt olulistel eripreventiivsetel
kaalutlustel tuleb arvestada, kui rängalt juhtimisõiguse äravõtmine iseenesest isikule mõjub
(võttes seejuures arvesse, kas tegemist oli harjumus- või juhusesüüteoga). Ehkki ka
lisakaristuse kohaldamisel tuleb arvestada üldpreventiivsete kaalutlustega, ei tohi need
anda põhjust kohaldada juhtimisõiguse äravõtmist üle piiri, mis on kindlaks määratud süü
suuruse ja eripreventiivsete vajadustega. Lisaks märgib Riigikohus, et võttes arvesse, et
sõiduki juhtimisõiguse äravõtmise esmane eesmärk on tagada, et isik ei saaks enam
samalaadseid rikkumisi toime panna, tuleb kohtul lisakaristuse mõistmisel näidata,
millistele asjaoludele tuginevalt ta sellise ohu olemasolu tuvastatuks loeb. Kui korduvalt
rikkumise toime pannud isiku puhul on ohu olemasolu tuletatav juba korduvuse faktist, siis
esmakordse rikkumise puhul peaksid esinema kas isiku süüd (nt piirmäära oluline
ületamine, täiendavate liiklusnõuete rikkumine) või tema isikut (hoolimatu suhtumine oma
teosse) iseloomustavad asjaolud, mis muudavad selle võimaluse tavapärasest suuremaks.

Tulenevalt sellest, et juhtimisõiguse äravõtmise esmane eesmärk on tagada, et isik ei saaks
enam samalaadseid rikkumisi toime panna, tuleb Tatjana Timakova puhul seega tuvastada
tema suuremale süüle viitavad asjaolud, mis annaks alust arvata, et teda on võimalik
mõjutada edaspidi hoiduma süütegude toimepanemisest üksnes lisaks põhikaristusele ka
lisakaristuse – juhtimisõiguse äravõtmise – kohaldamise teel.
Kohtuvälise menetluse jooksul ei ole tuvastatud karistust kergendavaid ega raskendavaid
asjaolusid. Kohus leiab, et menetlusaluse isiku poolt kaebuses esitatud hilisemat süü
                                                                                            8
tunnistamist ja kahetsust saab lugeda karistust kergendavaks asjaoluks ning sellest
tulenevalt on võimalik Tatjana Timakova lisakaristust kergendada .
Kaebuse esitaja karistusandmetest nähtuvalt puudub isikul kehtiv karistus. Kohtuväline
menetleja on mõistnud Tatjana Timakovale põhikaristuse sätestatud sanktsiooni keskmisest
määrast kõrgemana , lisakaristuse samuti keskmisest määrast kõrgemana(juhtimisõiguse
äravõtmine 7-ks kuuks). Kohtule esitatud kaebuses on Tatjana Timakova märkinud, et
vajab juhtimisõigust, kuna oma perekondlike- ja töökohustuste täitmiseks on hädavajalik
autoga liikumine, juhtimisõiguse äravõtmisel pannakse ta väga raskesse olukorda.
Käesoleval juhul võib § 224 lg.2 järgi kvalifitseeritud õiguserikkumise (alkoholi piirmäära
ületamine 0,67 mg/l) määra arvestades öelda, et menetlusaluse isiku süü on suur. Kohus
nõustub kohtuvälise menetleja seisukohaga, et kõnealust väärtegu saab toime panna vaid
tahtlikult, sest nagu nähtub kaebusest, oli ta tarbinud alkoholi, juues 3 pokaali veini , kuid
asus ikkagi autot juhtima.
Kohus leiab, et iga isik peab ise oma elu korraldama viisil, mis ei tingi tema suhtes
piirangute kehtestamist ja hoolitsema, et tema enda käitumise tõttu ei halveneks senini
väljakujunenud elulaad. Juhtimisõiguse saanud isik peab olema teadlik liiklusseaduse
nõuetest ja liiklusseaduses sätestatud sanktsioonidest. Samas märgib kohus, et olukorras,
kus seadusandja on kehtestanud lubatud alkoholi piirmäära ületamise eest sanktsioonina
lisakaristuse mõistmise võimaluse alates kolmest kuust, tuleb lisakaristuse määra
väärtegude puhul eriti põhjalikult kaaluda.
Kohus juhib jätkuvalt kohtuvälise menetleja tähelepanu Riigikohtu lahendile nr 3-1-1-122-
13, mille kohaselt lisakaristust nagu põhikaristustki tuleb mõista KarS § 56 alusel ja see
peab vastama karistuse eesmärkidele. See tähendab, et karistamise aluseks on isiku süü,
arvestades karistust kergendavaid ning raskendavaid asjaolusid, võimalust mõjutada
süüdlast edaspidi süütegude toimepanemisest hoiduma ning õiguskorra kaitsmise huve.
Lisakaristuse mõistmisel tuleb arvestada selle kahetise iseloomuga: lisakaristus ei täida
mitte ainult süüd heastavat, vaid ka ühiskonna turvalisust tagavat ülesannet. Seega
aktualiseerub lisakaristuse kohaldamine juhtudel, mil põhikaristus ei ole eripreventiivse
eesmärgi saavutamiseks piisav ja süüdlane võib olla ühiskonnale jätkuvalt ohtlik.
Lisakaristuse seisukohalt olulistel eripreventiivsetel kaalutlustel tuleb arvestada, kui rängalt
juhtimisõiguse äravõtmine iseenesest ja karistuse aeg isikule mõjub (võttes seejuures
arvesse, kas tegemist oli harjumus- või juhusesüüteoga). Ehkki ka lisakaristuse
kohaldamisel tuleb vaieldamatult arvestada üldpreventiivsete kaalutlustega, ei tohi need
anda põhjust kohaldada juhtimisõiguse äravõtmist üle piiri, mis on kindlaks määratud süü
suuruse ja eripreventiivsete vajadustega.
Kuivõrd sõiduki juhtimisõiguse äravõtmise esmane eesmärk on tagada, et isik ei saaks enam
samalaadseid rikkumisi toime panna, tuleb lisakaristuse määramisel näidata, millistele
asjaoludele tuginevalt ta sellise ohu olemasolu tuvastatuks loeb. Korduvalt rikkumise toime
pannud isiku puhul on ohu olemasolu tuletatav juba korduvuse faktist, siis esmakordse
rikkumise puhul peaksid esinema kas isiku süüd (nt täiendavate liiklusnõuete rikkumine)
või tema isikut (hoolimatu suhtumine oma teosse) iseloomustavad asjaolud, mis muudavad
selle võimaluse tavapärasest suuremaks.
Kohus leiab, et Tatjana Timakova senine seaduskuulekas käitumine liikluses v.a. kõnesolev
erand näitab tema üldist suhtumist liiklusohutusse, tema enese ja kaasliiklejate tervisesse ja
varasse, tema enda ja lähedaste heaolusse ,samuti näitab isiku igapäevast liikluskäitumist .
Eelnevast tulenevalt saab menetlusaluse isiku Tatjana Timakovale mõistetud lisakaristuse
tähtaega lühendada kergendades lisakaristust ja anda menetlusalusele isikule võimalus
põhikaristusena rahatrahvi tasuda osade kaupa 6 kuu jooksul.

Riigikohtu kriminaalkolleegium on otsuses nr 3-1-1-59-15 asunud seisukohale, et kui isikule
on mõistetud nii põhi- kui ka lisakaristus, peavad need oma koosmõjus vastama isiku süüle.
Kui isikult soovitakse juhtimisõigust ära võtta, peab talle mõistma aga põhikaristuse, mis
                                                                                              9
on tema süüst väiksem, sest vastasel juhul ei ole võimalik isiku kogukaristust lisakaristusega
raskemaks muuta.
Käesoleval juhul on kaebaja põhikaristus - rahatrahv 225 trahviühikut - määratud
sanktsiooni keskmist määra ületavana ning lisaks on kaebajale määratud ka lisakaristus
kestusega 7 kuud. Tuginedes Riigikohtu kriminaalkolleegiumi eelpooltoodud suunistele,
leiab kohus, et kaebajale määratud keskmisest rangem põhikaristus ning veel ka
lisakaristuse kohaldamine nii pika tähtajaga oma koosmõjus ei ole proportsionaalne tema
süü suurusega.




/allkirjastatud digitaalselt/
Leili Raedla
Kohtunik




                                                                                           10
11
12
13
14
