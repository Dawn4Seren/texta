                      KOHTUMÄÄRUS
Kohus                             Harju Maakohus

Kohtunik                          Geete Lahi

Kohtujurist                       Anu Vismann

Määruse tegemise aeg ja koht      28. aprill 2016.a, Tallinn, Kentmanni kohtumaja

Tsiviilasja number                2-10-55213
Tsiviilasi                        OÜ XXX hagi XXXAktsiaselts ja XXXOÜ vastu lepingute
                                  sõlmimise kohustuse tuvastamise, lepingute sõlmimiseks
                                  kohustamise ja lepingu sõlmimiseks tahteavalduse
                                  tuvastamise nõudes
Menetlustoiming                   Kompromissi kinnitamine, menetluse lõpetamine ja riigilõivu
                                  tagastamine

Menetlusosalised ja nende         Hageja: OÜ XXX (registrikood XXX, asukoht XXX);
esindajad
                                  Hageja lepinguline esindaja: vandeadvokaat Anneli Aab
                                  (Advokaadibüroo Aivar Pilv, e-post: anneli.aab@pilv.ee);

                                  Kostja 1: XXXAktsiaselts (registrikood XXX, asukoht XXX);

                                  Kostja 2: XXXOÜ (registrikood XXX, asukoht XXX);

                                  Kostjate lepinguline     esindaja    Karin    XXX    (e-post:
                                  karin.XXX@XXX.ee);

                                  Kolmas isik: Aktsiaselts XXX(registrikood XXX, asukoht
                                  XXX);

                                  Kolmanda isiku lepinguline esindaja: advokaat Ahti Kuuseväli
                                  (Advokaadibüroo HETA Biin & Pihlakas, e-post:
                                  ahti.kuusevali@heta.ee).
RESOLUTSIOON
1. Kinnitada pooltevaheline kompromiss:
   1.1.Pooled lõpetavad Harju Maakohtu menetluses oleva tsiviilasja nr 2-10-55213 esemeks oleva
       vaidluse kompromissiga.



                                          1
     1.2.Pooled avaldavad ja kinnitavad, et vaidluse ese on ära langenud, kuna käesolevaks hetkeks on
         hageja ja kostjate vahel sõlmitud nii elektrienergia võrgu- kui ka müügilepingud
         elektrienergiaga varustamiseks Tallinnas XXXasuva ning hagejale kuuluva alajaama
         vahendusel.
     1.3.Pooled kinnitavad tingimusteta ja tagasivõtmatult, et pärast kompromissi kinnitamist neil ei
         ole ning nad ei esita ise ega mis tahes viisil kolmandate isikute kaudu teise poole vastu
         tsiviilasjaga nr 2-10-55213 mis tahes viisil seotud nõudeid ja pooled loevad kõik taolised
         nõuded lõppenuks.
 2. Lõpetada menetlus tsiviilasjas nr 2-10-55213.
 3. Poolte menetluskulud jätta poolte endi kanda.
 4. OÜ XXX tasus 03.11.2010 riigilõivu summas 5 432,50 eurot (85 000 krooni)
     Rahandusministeeriumi arvelduskontole nr EE891010220034796011 viitenumbriga
     2900072123, selgitusega „Riigilõiv: Hagiavaldus XXX vastu“.
 5. Riigi Tugiteenuste Keskusel tagastada hagejale riigilõiv summas 2 716,25 EUR (kaks tuhat
     seitsesada kuusteist eurot ja 25 senti).
 6. Riigilõiv       tagastada     OÜ      BREM         Kinnisvarahooldus       arveldusarvele      nr
     EE651010022003772002 AS-is SEB Pank.
 7. Tühistada tsiviilasjas 2-10-55213 28.04.2016 kell 14.00 määratud kohtuistungiaeg.
 Edasikaebamise kord                 Määrusele võib kompromissi kinnitavas osas esitada
                                     määruskaebuse 2 päeva jooksul arvates kohtumääruse
                                     kättetoimetamisest Tallinna Ringkonnakohtule Harju Maakohtu
                                     Kentmanni kohtumaja kaudu. Ülejäänud osas ei ole määrus
                                     edasikaevatav.
Asjaolud ja kohtu seisukoht
Harju Maakohtu menetluses on OÜ XXX hagi XXXAktsiaselts ja XXXOÜ vastu lepingute
sõlmimise kohustuse tuvastamise, lepingute sõlmimiseks kohustamise ja lepingu sõlmimiseks
tahteavalduse tuvastamise nõudes. 27.04.2016 esitasid pooled kohtule kinnitamiseks poolte
vahel sõlmitud kompromisslepingu.

Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga.

Menetlusse on iseseisva nõudeta kolmanda isikuna kaasatud AS XXX, kes menetluse jätkamist
ei pea vajalikuks, kuid kompromissi allkirjastada ei soovi. Kolmas isik on hagejale ja kostjatele
17.03.2016 edastatud kirjas märkinud, et see ei puutu kolmandasse isikusse ning 27.04.2016
saadetud kirjas selgitanud, et kompromissiga menetluse lõpetamine on menetluse poolte
otsustuspädevuses ja kolmanda isiku nõusolekut selleks vaja ei ole.

TsMS § 214 lg 2 teise lause kohaselt on iseseisva nõudeta kolmanda isiku avaldusel, kaebusel
või muul menetlustoimingul menetluses õiguslik tähendus üksnes juhul, kui see ei ole vastuolus
selle hageja või kostja avalduse, kaebuse või toiminguga, kelle poolel kolmas isik menetluses
osaleb.

Kolmas isik Aktsiaselts XXX osaleb menetluses kostjate poolel.

Hageja ja kostjad on ühisel seisukohal, et kolmanda isiku soovimatus kompromissi sõlmida
(olukorras kus menetluse lõpetamisele ta vastu ei vaidle) ei saa saada takistuseks menetluse
lõpetamisel. Kuigi kolmas isik ei ole poolte esitatud kompromisslepingut allkirjastanud, aga


                                               2
samas on nõus olnud menetluse lõpetamisega kompromissiga, leiab kohus, et poolte poolt
esitatud kompromissleping tuleb kinnitada.

TsMS § 428 lg 1 p 4 sätestab, et kohus lõpetab menetluse otsust tegemata, kui pooled on sõlminud
kompromissi ja kohus kinnitab selle. Vastavalt TsMS § 430 lõikele 3 ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.

Kohus asub seisukohale, et poolte sõlmitud kompromiss vastab seadusest tulenevatele nõuetele
ning ei esine selle kinnitamisest keeldumise aluseid. Kolmanda isiku nõusolek kompromissi
sõlmimiseks ei ole vajalik. Seega kuulub poolte sõlmitud kompromiss kinnitamisele ja menetlus
tsiviilasjas 2-10-55213 lõpetamisele.

Kohus selgitab menetlusosalistele, et kooskõlas TsMS § 430 lõikega 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. TsMS §-st 432
tulenevalt, ei saa hageja menetluse lõpetamise korral pöörduda uuesti kohtusse hagiga sama
kostja vastu vaidluses samal alusel sama hagieseme üle. Kompromissi saab vastavalt TsMS §
430 lõikes 8 sätestatule tühistada ja selle tühisusele saab tugineda tsiviilseadustiku üldosa
seaduses nimetatud alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või selle tühisusele tugineda
ning kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses. Kui
kohus sellise hagi rahuldab, loetakse, et kompromissil ei ole täielikult või osaliselt õiguslikke
tagajärgi ja menetlus asjas, milles kompromiss sõlmiti, jätkub.

Hageja on tasunud hagivalduse esitamisel 03.11.2010 riigilõivu summas 5 432,50 eurot. TsMS
§ 150 lg 2 p 1 alusel pool menetluses tasutud riigilõivust tagastatakse, kui pooled sõlmivad
kompromissi. Kuna menetlusosalised sõlmisid kompromissi, kuulub hagejale tagastamisele
pool tasutud riigilõivust summas 2 716,25 eurot.

TsMS § 168 lg 3 sätestab, et kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Pooled ei ole teisiti kokku leppinud. Seega jäävad poolte
menetluskulud poolte endi kanda.

TsMS § 661 lg 4 alusel võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud määruskaebuse esitamise tähtaega 2 päevani kompromissi kinnitava määruse osas.

TsMS § 352 lg 1 kohaselt võib kohus mõjuval põhjusel istungiaja tühistada või seda muuta,
samuti istungi edasi lükata. Asja lõpuni arutamata jätmine kohtuistungil on lubatud üksnes
põhjusel, mis takistab asja istungil lõpuni arutamist. Tsiviilasjas 2-10-55213 on määratud
kohtuistungiaeg 28.04.2016 kell 14.00. Kuna kohus kinnitab kompromissi ning lõpetab antud
tsiviilasjas menetluse, leiab kohus, et 28.04.2016 kell 14.00 määratud kohtuistungiaeg tuleb
tühistada.

/allkirjastatud digitaalselt/

Geete Lahi
Kohtunik


                                                3
