                          KOHTUMÄÄRUS

Kohus                            Viru Maakohus

Määruse tegemise aeg ja koht     15. novembril 2016 Jõhvi kohtumajas

                                 1-16-7210 (15244000821)
Kriminaalasja number

Kohtukoosseis                    Kohtunik Inna Kirsipuu

Kohtuistungi sekretär, tõlk      Sekretär Merike Erisalu, tõlk Riina Palmi

Kriminaalasi                     Igor Struki süüdistuses KarS § 121 lg 1 järgi
                                 üldmenetluses
Prokurör                         Viru Ringkonnaprokuratuuri ringkonnaprokurör Anu Toluk

                                 Igor Struk, isikukood 36701120039, kodakondsus puudub,
                                 keskeriharidus, emakeel vene keel, töökoht puudub, viimane
                                 elukoht xxx, viibib xxx, varem kriminaalkorras karistatud:
                                 13.03.2012 Harju Maakohtu otsusega KarS § 199 lg 2 p 5, 9, §
                                 266 lg 2 p 1 järgi vangistusega 6 kuud;
                                 07.05.2013 Harju Maakohtu otsusega KarS § 184 lg 2 p 1, 2
Süüdistatav                      järgi vangistusega 3 aastat 4 kuud;
                                 22.08.2014 Harju Maakohtu otsusega KarS § 274 lg 1 järgi
                                 vangistusega 4 kuud , millele liideti 07.03.2013 Harju Maakohtu
                                 otsusega määratud vangistuse ärakandmata osa, mõistes
                                 liitkaristuseks 3 aastat 4 kuud vangistust. Karistuse kandmise
                                 algus 17.10.2012. Karistus on kantud.
                                 Tõkendit ei ole kohaldatud.
Kaitsja                          vandeadvokaat Lembit Nirgi

RESOLUTSIOON                     Juhindudes KrMS § 203, § 274 lg 5 kohus

MÄÄRAS:

Lõpetada kriminaalmenetlus kriminaalasjas 1-16-7210 (15244000821) Igor Struki süüdistuses
KarS § 121 lg 1 järgi karistuse ebaotstarbekuse tõttu.

Rahuldada vandeadvokaadi Lembit Nirgi taotlus ja määrata tema poolt Igor Strukile osutatud
õigusabi tasu suuruseks kohtulikus menetluses osutatud õigusabi eest 98,40 eurot (s.h
kohtulikus kriminaalmenetluses osalemise eest 82 eurot, käibemaks 16,40 eurot).

Menetluskulud:
kaitsjatasu kohtueelses ja kohtulikus menetluses vandeadvokaat Lembit Nirgile summas
306,60 eurot - jätta riigi kanda KrMS § 183 alusel.

Määrus on lõplik ja edasikaebamisele ei kuulu.


Tegi kindlaks:

24.08.2016 saabus Viru Maakohtusse süüdistusakt Igor Struki süüdistuses KarS § 121 lg 1
järgi.
Igor Strukile on esitatud süüdistuses selles, et tema 16.07.2015 kella 14:30 paiku xxx xxx OÜ
territooriumil asukohaga xxx, lõi xx xx rusikaga näkku, mispeale kannatanu kukkus, Seejärel
Igor Struk jätkas xx xx peksmist, lüües xx xx vähemalt viis korda jalaga näkku ja kaela, mille
tõttu kannatanu tundis valu ja näo piirkonda tekkis punetus.
Sellega pani Igor Struk toime teise inimese tervise kahjustamise, valu tekitava muu kehalise
väärkohtlemise, so KarS § 121 lg 1 järgi kvalifitseeritav kuritegu..

Kohtuistungil prokurör esitas kohtule taotluse kriminaalmenetluse lõpetamiseks KrMS § 203
näidatud alusel, kuna edasine menetlemine ei ole otstarbekas. Esitatud süüdistuse puhul on
tegemist teise astme kuriteoga, kannatanule ei ole tekitatud tõsiseid vigastusi. Kriminaalasja
arutamine on määratud juuni 2017. Praegu on teada, et süüdistatav on vahistatud Harju
Maakohtu poolt seoses teise astme varavastase kuriteo toimepanemisega, mis tuleb
arutamisele 17.11.2016. On piisavalt alust arvata, et käesolevas kriminaalasjas võimalik
saavutatav karistus ( kusjuures asja arutamuine on alles juuni 2017) ei ole oluline võrreldes
karistusega, mis võib olla isikule mõistetud juba 17.11.2016.
Prokuröri 11.11.2016 kohtule esitatud kirjaliku õiendi kohaselt toimus kannatanu xx xx
07.09.2016 algusega kell 14.32 telefonikõne (prokuratuuri telefoni nr xxx, kannatanu telefoni
nr xxx), kus kannatanu avaldas, et on nõus menetluse lõpetamisega.

Süüdistatav avaldas, et on nõus menetluse lõpetamisega.

Kaitsja toetas oma kaitsealust.

KrMS § 203 lg 1 p 1 kohaselt, kui selle kuriteo eest mõistetav karistus oleks tühine, võrreldes
süüdistatavale mõne teise kuriteo toimepanemise eest mõistetud või eeldavalt mõistetava
karistusega, võib prokuratuur taotleda, et kohus kriminaalmenetluse lõpetaks.

Kohus leiab, et prokuröri taotlus on põhjendatud ja kuulub rahuldamisele. Kriminaalmenetlus
tuleb lõpetada KrMS § 203 näidatud alustel. Kohus nõustub täielikult prokuröri
põhjendustega.

Selle kriminaalasja menetlemisel tekkinud menetluskulud tuleb jätta riigi kanda KrMS § 183
alusel.


/allkirjastatud digitaalselt/
Kohtunik
Inna Kirsipuu
