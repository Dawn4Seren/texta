                              KOHTUOTSUS
                               (TAGASELJAOTSUS)
                                Eesti Vabariigi nimel

Kohtuasja number                 2-16-13669
Otsuse tegemise aeg ja koht      28. september 2016. a, Jõhvi
Kohus                            Viru Maakohus
Kohtunik                         Viljo Junolainen
Kohtuasi                         Eesti Haigekassa hagi V. A.i vastu 565,87 euro
                                 hüvitamise nõudes
Kohtuistungi toimumise aeg       Kirjalik menetlus
Hagihind                         565,87 eurot


Menetlusosalised                 Hageja:             Eesti Haigekassa (RK 74000091,
                                                     asukoht: lastekodu 48, 10144
                                                     Tallinn)
                                 Hageja esindaja:    Kristina- Valeria Tobias (volikirja
                                                     alusel; e-post: info@haigekassa.ee )
                                 Kostja :            V. A. (IK xxx, kinnipeetav xxx)




RESOLUTSIOON


1. Hagi rahuldada tagaseljaotsusega.

2. Välja mõista V. A.ilt Eesti Haigekassa kasuks tekitatud kahju summas 565 (viissada
kuuskümmend viis) eurot 87 senti.

2.1 Välja mõistetud summa kanda Eesti Haigekassa arveldusarvele nr
EE631010022088784002 AS-is SEB Pank või arveldusarvele nr EE652200221001127282
Swedbank AS-is.

3. Menetluskulud jätta kostja V. A.i kanda.

4. Tagaseljaotsus kuulub viivitamatult täitmisele.


                                                                                            1(3)
EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).

Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD


1. Eesti Haigekassa esitas hagi V. A.i vastu kahju summas 565,87 euro hüvitamise nõudes.

Hagiavalduse kohaselt tunnistati kostja V. A. Viru Maakohtu kohtuotsusega kriminaalasjas nr
1-16-3146 süüdi O. P.le tervisekahjustuste tekitamises. Kostja teo tagajärjel pöördus
kannatanud tervisekahjustuse raviks SA Ida-Viru Keskhaigla poole. Haigekassa on võtnud
kannatanult ravikindlustuse eest tasu maksmise kohustuse üle kokku summas 565,87 eurot.
Kindlustusjuhtumi toimumise eest vastutab kostja. Lähtudes ravikindlustuse seadusest ja
otsusest vormistas Eesti Haigekassa kostjale 16.05.2016. a nõudeavalduse summas 565,87
eurot. Nõue on kostjale edastatud ning seisuga 09.09.2016. a on nõue täitmata täies ulatuses.

Hageja palub kostjalt välja mõista kahju summas 565,87 eurot ning jätta menetluskulud kostja
kanda.

2. Kohus saatis kostjale hagimaterjalid ja nõudis kirjalikku vastust. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagimaterjalid toimetati kostjale kätte isiklikult 13.09.2016. a., mida kostja
kinnitab allkirjaga väljastusteatel. Kostja kohtu määratud tähtajaks ei vastanud ega esitanud
vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.



                                                                                                2(3)
KOHTU PÕHJENDUSED


4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.

Hagi on tõendatud kostja omaksvõtuga ning õiguslikult põhjendatud ravikindlustusseaduse
(RaKS) § 26 lg 1, võlaõigusseaduse (VÕS) § 100, § 101, § 104.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


Menetluskulud


7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.



/ allkirjastatud digitaalselt /



Viljo Junolainen
Kohtunik




                                                                                                     3(3)
