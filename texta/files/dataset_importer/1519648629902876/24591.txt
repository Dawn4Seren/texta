                                                                                   2-15-1092




                            KOHTUOTSUS
                              EESTI VABARIIGI NIMEL


Kohus                            Pärnu Maakohus

Kohtukoosseis                    Kohtunik Ivika Sillaots, sekretär Marika Pull`i
                                 juuresolekul
Otsuse avalikult teatavaks-      02.veebruar 2016.a. Pärnu Maakohtu Pärnu Rüütli tn.
                                 kohtumaja
tegemise aeg ja koht

Tsiviilasja number               2-15-1092

Tsiviilasi                       Swedbank Liising AS hagi A-K.Õ.`i ja M-N.Õ.`i
                                 vastu ühisvara jagamiseks ja kinnistusraamatu
                                 kande muuutmiseks nõusoleku saamiseks
Tsiviilasja hind                 3500 eurot

Menetlusosalised ja nende        Hageja: Swedbank Liising AS, reg.kood 10434248,
esindajad                        asukoht Liivalaia 8, Tallinn, esindaja Olavi Järve
                                 Kostjad: 1. A-K.Õ., isikukood xxxxxxxxxxx, elukoht.
                                 Xxxxxxxxxxx
                                 2.M-N.Õ.,      isikukood       xxxxxxxxxxx,        elukoht
                                 Xxxxxxxxxxx


Kohtuistungi toimumise aeg       11.01.2016.a.avalik kohtuistung
RESOLUTSIOON
1.Rahuldada Swedbank Liising AS`i hagi.
2.Jagada A-K.Õ.`i ja MN.Õ.`i ühisomandisse kuuluv 1/6 kaasomandist Xxxxxxxxxxxs
asuvast kinnisasjast, Tartu Maakohtu kinnistusosakonna reg.osa nr. xxxxxxxxxxx
müügiga avalikul enampakkumisel ja saadud raha jagada A-K.Õ.`i ja M-N.Õ.`i vahel
võrdsetes osades ning A-K.Õ.`ile kuuluvast osast rahuldada AS Swedbank Liising
kuuluv nõue , mis tuleneb Harju Maakohtu tagaseljaotsusest 2-10-41028/ 17.08.2011.a.
3. Lõpetada menetlus Swedbank Liising AS hagis A-K.Õ.`i ja MN.Õ.`i vastu
kinnistusraamatu kande muutmiseks nõusoleku saamise nõudes


Menetluskulude jaotus



                                                                                        1 (9)
                                                                                        2-15-1092


 Jätta menetluskulud A-K.Õ.`i ja MN.Õ.`i kanda.
 Välja mõista A-K.Õ.`ilt menetluskulud s.o. riigilõiv 150 (ükssada viiskümmend ) eurot ja
 Maili Nuuma Õumap`ilt riigilõiv 150 (ükssada viiskümmend) eurot Swedbank Liising AS`i
 kasuks.
 A-K.Õ. ja M-N.Õ. peavad Swedbank Liising AS´i kasuks tasuma menetluskuludelt viivist
 alates kohtuotsuse jõustumisest kuni täitmiseni VÕS § 113 lg.1 teises lauses sätestatud määras.


 Edasikaebamise kord
 Kohtuotsuse peale võib 30 päeva jooksul selle kättesaamisest, kuid mitte hiljem kui 5 kuu
 möödumisel käesoleva otsuse avalikult teatavakstegemisest, esitada apellatsioonkaebuse
 Tallinna Ringkonnakohtule. Taotledes kaebuse esitamisel menetlusabi, peab seaduses
 sätestatud tähtaja järgimiseks tähtaja kestel ka kaebuse esitama.

Hageja nõue ja selle aluseks olevad asjaolud

Esitatud hagiavalduse kohaselt Harju Maakohtu 17.08.2011 tagaseljaotsusega tsiviilasjas nr 2-10-
41028 mõistis kohus A.Õ.’ilt (edaspidi kostja 1) hageja kasuks välja võlgnevuse summas 4 982,95
EUR ja menetluskulud 815,37 EUR. Samuti mõisteti Võlgnikult sissenõudja kasuks välja viivis
põhinõudelt (4 982,95 EUR) 0,25% päevas alates 23.08.2010 kuni põhinõude täieliku tasumiseni
ning viivis menetluskuludelt (815,37 EUR) vastavalt VÕS § 113 lõikes 1 sätestatud ulatuses
alates 17.08.2011 kuni menetluskulude täieliku tasumiseni. Kuna kostja hageja nõuet
vabatahtlikult ei täitnud edastas hageja 30.01.2014 tagaseljaotsusega välja mõistetud nõuded
kohtutäiturile täitmiseks, paludes pöörata sissenõue kostja kinnis- ja vallasvarale, nõudeõigustele
ning pangakontodele. Täitemenetluse läbiviimine ei ole aga võlgniku varatuse tõttu viinud
sissenõudja nõude rahuldamiseni. Täitemenetluse muudab perspektiivituks asjaolu, et võlgnikul
puudub vallasvara, millele oleks võimalik sissenõuet pöörata. Kohtutäituri andmetel omab kostja
1 küll kinnistuid kuid need on koormatud erinevate pandipidajate nõuete katteks. Kostja 1 ja
Tema abikaasa (edaspidi kostja 2) ühisvarasse kuulub aga 1/6 kinnisasjast, mida ei ole koormatud
ja mille jagamisel ning realiseerimisel oleks võimalik hageja nõuet rahuldada. Kostjale 1 ja
kostjale 2 kuulub ühisvarana 1/6 kaasomandist, mille registriosa number on xxxxxxxxxxx,
katastrinumber xxxxxxxxxxx, aadress Xxxxxxxxxxx, mille üldpind on 501 m2. Tulenevalt TMS §
14 lg 1 alusel on sissenõude pööramine abikaasade ühisvarale lubatav võlgnikuks mitteoleva
abikaasa nõusolekul või siis, kui on olemas mõlemat abikaasat kohustuse täitmiseks kohustav
täitedokument. Antud juhul puudub hagejal mõlema abikaasa kohta täitedokument. Seega on
nõude pööramiseks ühisvarale vajalik võlgnikuks mitteoleva abikaasa nõusolek. Kohtutäitur on
pöördunud võlgniku abikaasa ehk kostja 2 poole ja palunud viimase nõusolekut sissenõudja nõude
pööramiseks kostja 1 ja kostja 2 ühisvarale. Kostja 2 on aga kohtutäiturit teavitanud, et keeldub
kirjaliku nõusoleku andmisest ja sissenõude pööramisest Tema ja kostja 1 ühisvarale. Kujunenud
olukorrast tulenevalt ei jää hagejal nõude rahuldamiseks üle muud kui esitada kohtule abikaasade
suhtes ühisvara jagamise hagi TMS § 14 lg 2 alusel. Hageja palub jagada kostjatele kuuluv 1/6
ühisvara alljärgnevast kinnisvarast, mille arvelt saaks täitemenetluses rahuldada jõustunud
kohtuotsusest hageja kasuks väljamõistetud summad. Kinnisasi registriosanumbriga
xxxxxxxxxxx, katastrinumber xxxxxxxxxxx, aadress Xxxxxxxxxxx, mille üldpind on 501 m2 –
millest 1/6 kuulub kostja 1 ja kostja 2 ühisvarasse. Tuginedes AÕS § 77 lg-le 2 palub hageja
müüa eelnimetatud kostjate ühisvara avalikul enampakkumisel ning jagada saadud raha kostjate
vahel vastavalt nende osa suurusele. Lähtudes eeltoodust hageja palub: 1. Jagada A.Õ. ja M-N.Õ.
ühisvarasse kuuluv 1/6 osas kinnisasjast registriosa numbriga xxxxxxxxxxx, katastrinumber
xxxxxxxxxxx A.Õ. ja M-N.Õ. vahel võrdsetes osades müügiga avaliku enampakkumise teel ning


                                                                                              2 (9)
                                                                                        2-15-1092

saadud raha jagada kaasomanike vahel vastavalt nende osade suurusele. Tuvastada kostjate
nõusolek nimetatud toiminguks ja kinnistusregistris vastavate muudatuste tegemiseks, asendada
kostjate nõusolek kohtuotsusega ning jagada kinnisasja müügist saadud summa vastavalt osade
suurusele ja A.Õ.’ile kuuluvast osast rahuldada Harju Maakohtu otsusest 2-10-41028 tulenev
Swedbank Liising AS nõue A-K.Õ.`i vastu. 2. Alternatiivselt punktile nr 1 jagada A.Õ. ja M-N.Õ.
ühisvarasse kuuluvast 1/6 kinnisasjast registriosa numbriga xxxxxxxxxxx, katastrinumber
xxxxxxxxxxx nende vahel võrdsetes osades, tuvastada A.Õ. ja M-N.Õ. nõusolek Pärnu Maakohtu
kinnistusosakonna registriosa nr xxxxxxxxxxx II jao kande nr 3.4 kustutamiseks ja asendamiseks
kandega, mille kohaselt kuulub kaasomandina A.Õ.ile 1/12 ja M-N.Õ.ile 1/12 kinnisasjast nr
xxxxxxxxxxx ning asendada A.Õ. ja M-N.Õ. nõusolek kohtuotsusega; 3. jätta kõik menetluskulud
(sh hagiavalduselt tasutud riigilõiv 300,00 eurot) solidaarselt A.Õ. ja M-N.Õ. kanda;4. mõista
A.Õ. ja M-N.Õ. solidaarselt Swedbank Liising AS-i kasuks välja viivis menetluskuludelt alates
kohtulahendi jõustumisest kuni täitmiseni VÕS § 113 lg 1 sätestatud määras.

Kostja kirjalikud vastuväited

Kostjate kirjalike vastuväidete kohaselt alates 2009 aastast on Kostja 1 ja Swedbank AS vahel
täitemenetlus ja kohtusse on jõudnud mitu tsiviilasja millest ühes on Kostja 1 õiguse saanud ja
sundmüük tühistati ja kinnistud tagastati Kostja 1. Selles vaidluses esindab ühe esindajana
Swedbank AS Innar Tammiku , sama töötaja Innar Tammiku esindab ka Swedbank Liising AS
nagu nähtub hageja hagiavalduse lisast nr 1 täitmisavaldus Tallinna kohtutäiturile Vilippus
30.01.2014.aastast. Seega peab Kostja vajalikuks ka Swedbank AS kaasamist sellesse hagisse
kuna hagiese on otseselt seotud Swedbank AS ja Kostja 1 vaheliste lepingutega ja sealt kaudu on
ka täitmist võimalik tagada ilma ühisvara jagamiseta. Samuti on ilmselge et Käesoleva hagiga
püütakse rikkuda Kostja 1 ja eriti Kostja 2 õigusi ja neile lisasurvet avaldada. Harju Maakohtu
17.08.2011 tagaseljaotsusega tsiviilasjas nr 2-10-41028 mõistis kohus A.Õ.’ilt kui Liisinglepingu
käendajalt (edaspidi Kostja 1) Hageja kasuks välja võlgnevuse summas 4 982,95 EUR ja
menetluskulud 815,37 EUR. Samuti mõisteti Võlgnikult Sissenõudja kasuks välja viivis
põhinõudelt (4 982,95 EUR) 0,25% päevas alates 23.08.2010 kuni põhinõude täieliku tasumiseni
ning viivis menetluskuludelt (815,37 EUR) vastavalt VÕS § 113 lõikes 1 sätestatud ulatuses
alates 17.08.2011 kuni menetluskulude täieliku tasumiseni. Kuna kostjale Kohtuotsusest ei
teatatud ei ole saanud ta ka Hageja nõuet vabatahtlikult täita ega ka sellele vastu vaielda. Alles
30.01.2014 edastas hageja tagaseljaotsusega välja mõistetud nõuded kohtutäiturile täitmiseks,
paludes pöörata sissenõue kostja kinnis- ja vallasvarale, nõudeõigustele ning pangakontodele
võttes selle viivitusega sisuliselt kostjalt võimaluse kohtumenetluses osalemiseks. Kuigi samal
ajal oli Kostja 1 kohtuvaidluses tsiviilasjades nr 2-11-38812 ja tsiviilasjas nr 2-12-20923. Nendes
tsiviilasjades teadis Hageja Kostja 1 aadressi aga väitis et tsiviilasjas nr 2-10-41028 ei teadnud.
Kostja on saatnud 05.03.2015. teabetaotluse Harju Maakohtule tagaseljaotsuse väidetava
kättetoimetamise kohta tõendavate dokumentide saamiseks kuna tutvudes toimikumaterjalidega
ilmnes et neid seal ei ole. Kostja 1 ja Hageja emafirma Swedbank AS on laenu tagamiseks
19.02.2007.a. sõlminud hüpoteegi seadmise lepingu ja asjaõiguslepingu nr 890 Kostja 1 omandis
olevatele hoonestatud kinnistutele, (see on Kostja 1 vallasvara) dokument. Lepingu punkt 2.1
alusel seatakse Swedbank AS kasuks lepingu esemele esimesele järjekohale hüpoteek
hüpoteegisummaga üks miljon krooni (mille ekvivalent eurodes on 63 911,60EUR) igakordse
omaniku kohustusega alluda kohesele sundtäitmisele hüpoteegiga tagatud nõuete rahuldamiseks.
Hüpoteegiga on tagatud: -kõik nõuded Estemare OÜ (registrikood 11115120) vastu, mis
tulenevad Swedbank AS ja OÜ Estemare vahel 19.02.2007.a. sõlmitud laenulepingust nr 07-
028614-JI ja selle võimalikest lisadest. -kõik nõuded Kostja 1 vastu, mis tulenevad Swedbank AS
ja Kostja vahel sõlmitud ja tulevikus sõlmitavatest võlaõiguslikest lepingutest. Hüpoteegiga on
tagatud ka kõik sissenõudmisest tekkivad kulutused, sundtäitmise kulud, kindlustushüvis,


                                                                                              3 (9)
                                                                                        2-15-1092

hüpoteegi kinnistusraamatusse kandmisest ja Kostja 1 tagasi loovutamisest tekkivad kulutused,
kulud notarile ja kinnistusosakonnale. 17.06.2014.a. toimus kahjujuhtum nr O1410657, mille
käigus toimus Xxxxxxxxxxx kinnistul asuvas kindlustatud hoones põleng. Kostja I sai
kahjujuhtumi tagajärjel kompensatsiooni 38 000 eurot ning tasaarveldas kompensatsiooni ulatuses
oma nõude Hageja vastu. Peale tasaarveldamist algatas Kostja I Hageja suhtes täitemenetluse
notariaalse täitedokumendi nr. 890 ja avalduse alusel ning Hagejale kuuluv Xxxxxxxxxxx
kinnistu arestiti. Hageja ei nõustu kahjujuhtumi tagajärjel mõistetud kompensatsiooni suuruse ja
määramise viisiga. Kompensatsiooni suurus määrati kindlustatud vara turuhindade vahe
leidmisega (kindlustatud vara hind enne kindlustusjuhtumit – kindlustatud vara hind peale
kindlustusjuhtumist).      Hageja ei nõustu sellise kompensatsiooni summaga, leiab, et
kompensatsiooni on alusetult väike ja kompensatsiooni määramise viis ei ole seaduslik. Hagejale
teadaolevalt on Swedbank Insurance Kostja II tellinud hävinud hoonele taastamisväärtuse
hinnangu, mida keeldutakse Hagejale esitamast, väites et ta ei ole kindlustuse pooleks. Hageja ei
nõustu Kostja I väidetega ja leiab, et kinnistu omanikuna peab ta olema kaasatud
kindlustuslepingu sõlmimisse ning on seetõttu ka lepingu pooleks ning seetõttu palub hageja
kohtu abi nimetatud dokumentide saamiseks. Pindi Realia Group on Xxxxxxxxxxx kinnistu
eeldatavaks turuhinnaks enne elamu põlengut pakkunud 47 500,00 eurot ja peale põlengut
9500,00 eurot. Hageja leiab, et Pindi Realia Group’i poolt pakutud Xxxxxxxxxxx kinnistu
eeldatav turuhind enne põlengut liiga madal ja ilmselt kallutatud Swedbank poolt. Hageja juhib
tähelepanu asjaolule, et Hageja kinnistu oli kindlustatud taastamisväärtuses. Seetõttu tuleb Hageja
hinnangul arvesse võtta ehitise endisele kujule taastamise maksumust. Käesoleval juhul on
kindlustushüvitisena välja mõistetud 38 000,00 eurot, millega ei ole võimalik ehitist taastada.
Käesolevas asjas on Hageja leidnud Kostja 1 tekkinud kahju ebaõigesti, arvestades Kostja1
tekkinud kahjuks kindlustatud objekti väärtuste vahe enne ja pärast kindlustusjuhtumit. Eeltoodust
tulenevalt oleks korrektne, seaduslik ja Riigikohtu praktikaga kooskõlas arvestada
kindlustushüvitiseks ehitise taastamisväärtus. Hageja esitas Pärnu Maakohtule Hagi ühisvara
jagamiseks ja tõi põhjuseks ,et Kostja 1 puudub lahusvara ja vallasvara mille arvelt oma õigusi
teostada. Need väited ei vasta tõele Hageja jätab mainimata et Swedbank AS on algatanud
täiteasja 132/2009/1040 Kostja 1 vastu ja selles osas käivad vaidlusesed kindlustusjuhtumi osas
selle suuruse tuvastamiseks. Praegune kindlustushüvitis 38000EUR millega Kostja 1 ei nõustunud
ja esitamisel on hagi kindlustushüvitise suuruse määramiseks. Põhinõue Kostja 1 vastu selles
täiteasjas on 24000 EUR mis on samuti edasi kaevatud kuna sinna on lisatud ebaseaduslikult 3725
EUR. Samuti on kostja 1 pakkunud Hageja emafirmale Swedbank AS ja Swedbank Liising AS
Innar Tammiku isikus kompromisslahendust selle nõude tasaarveldamiseks kindlustushüvitisest
kuid Swedbank AS keeldus kompromisslahendusest. Hageja on hagi esitamise põhjuseks toonud
Kostja 1 lahusvara puudumise ja põhjendanud sellega hagi esitamist Kostja 1 ja Kostja 2
ühisvarale. See väide ei vasta tõele ja selle kinnituseks on ära toodud tõestus peatükis Asjaolud
punktis 3 ja 4. Kostja 1 lahusvarana on kinnistud katastritunnustega 67405:001:0005 ja
67405:001:0010.samade kinnistute kohta on käimas ka täitemenetlus 132/2009/1040 ja
kindlustusjuhtum O1410657 mille osas Hageja ja Kostja vaidlevad.Kostja 2 ei ole hagi esemega
seotud mingil määral ja seega on alusetu Hageja nõue viiviste ja kohtukulude osas mõista Kostja
2 need välja solidaarselt Kostja 1 ga. Ühisvaral tekkivad abikaasade solidaarkohustused saavad
tekkida vaid PKS§18 ja PKS §29 lg 1 asjaoludel (tehing pere vajaduste rahuldamiseks ja
ühisvaraga tehtud tehing). Hageja ei ole teinud ühtegi katset Kostja 1 lahusvara müümiseks või
selle kohase täitemenetlusega ühinemiseks. Samuti ei ole siiamaani Kostja 1 esitatud Hageja
poolse ja sama nõude osas algatatud täitemenetluse 022/2014/697 nõuetekohaselt allkirjastatud
dokumente. Küll aga on arestitud Kostja 1 arved ja seda ilma alaealiste laste kasvatuseks
vajaoleva miinimumi arvestamiseta. Hageja esindajat kohtutäitur Vilippust on Kostja 1 neljast
alaealisest lapsest teavitatud. Samuti on Kohtutäitur Vilippus arestinud ja kätte saanud Kostja 1
arveldus arvelt 207.64 EUR Swedbankis. Kas see summa on ka hagis arvestatud Kostja 1


                                                                                              4 (9)
                                                                                         2-15-1092

kahtleb. Käesolev hagi on algatatud surve avaldamiseks Kostjale 1 teistes omavahelistes
vaidlustes oluliselt suuremale nõudele. Hageja ei ole täitemenetluses oma õigusi kasutanud küll
aga on ta oma täitemenetlusega viivitusega põhjustanud Kostja 1 olulist kahju nii viiviste kui ka
tagaselja otsusele edasikaebamise võimatuks muutumise näol. Samuti viivitamise tagajärjel on
Kostjal võimatu esitada nõuet liisinglepingu sõlmija põhivõlgniku Argocenter OÜ vastu kuna see
on viivitamise ajal likvideeritud. Kostjad leiavad et hagi Ühisvara jagamiseks ja müümiseks
enampakkumisel on esitatud valesti sest TMS§ 64.10 lg 4 kohaselt tuleb ühisvara jagada enne
sellele sissenõude pööramist. Kostjad taotlevad tunnistada Swedbank Liising AS esitatud hagi
tühisust ja see läbi vaatamata jätta. Kohtukulud jätta hageja kanda.

Menetluse käik

Hageja kirjalikus arvamuses hagi vastuse kohta leiab, et Swedbank AS’il igasugune seos
käesoleva hagi menetlemisega, millest tulenevalt on kostjate taotlus Swedbank AS’i menetlusse
kaasamiseks asjakohatu. Kostja 1 väide nagu ei oleks Ta olnud teadlik Harju Maakohtu
17.08.2011. a tagaseljaotsusest tsiviilasjas nr 2-10-41028 on paljasõnaline ja hageja arvates
valelik. Kohus tegi kostja 1 suhtes tagaseljaotsuse, kuna seadusest tulenevad eeldused selleks olid
täidetud. Kostja 1 esitas ka kaja maakohtu tagaseljaotsusele, mis jäeti rahuldamata nii maa kui ka
Tallinna Ringkonnakohtus. Seega on hagejal kostja 1 vastu jõustunud täitedokumendist tulenev
nõue, mille alusel on algatatud täitemenetlus ning hagejal on seadusest tulenev õigus nõuda
kostjate ühisvara jagamist ja selle realiseerimist kostja 1 võlgnevuse katteks. Täielikult väär on
kostjate väide nagu oleks hageja võtnud kostjalt võimaluse nõuet vabatahtlikult tasuda. Kostja ei
ole soovinud osaleda ei tsiviilasja nr 2-10-41028 kohtumenetluses ega ka nõude täitmisel
täitemenetluses. Seega kui kostjal oleks olnud soov nõuet ka tegelikkuses vabatahtlikult täita, siis
seda oleks saanud teha ka täitemenetluse jooksul. Kostja 1 seda aga teinud ei ole. Eeltoodust
tulenevalt on alusetud kostja 1 väited nagu oleks hageja võtnud Temalt võimaluse nõuet
vabatahtlikult täita. Kostja on oma vastuse punktis nr 3 ja nr 4 kirjeldanud probleeme ja vaidlusi,
mis on Temal tekkinud Swedbank AS’iga. Siinkohal kordab hageja taas, et käesoleval juhul ei
puutu Swedbank AS mitte kuidagi käesoleva tsiviilasja nr 2-15-1092 menetlusse, sest hagejaks on
selles asjas Swedbank Liising AS, kelle nõudeõigust kostja 1 vastu on tunnistanud Harju
Maakohus 17.08.2011. a tagaseljaotsusega tsiviilasjas nr 2-10-41028. Eeltoodust tulenevalt on
kostjate vastuse punktis nr 3 ja nr 4 toodud arutlus täiesti asjakohatu ja ei puuduta kuidagi
tsiviilasja nr 2-15-1092 menetlust. Kostja 1 väide nagu oleks Temal vara, mida on võimalik
täitemenetluses realiseerida on eksitav ja väär. Nii nagu hageja ka esitatud hagi punktis nr 1.2
kirjeldas on kostja 1 lahusvarasse kuuluvad muud kinnisasjad koormatud hüpoteekidega erinevate
pandipidajate kasuks. Seega on hageja ainukeseks reaalseks võimaluseks saada nõudele rahuldust
vaid läbi ühisvara jagamise ja selle müümise. Hageja ei nõustu kostjate väitega, et kostja 2 ei
peaks vastutama asja menetluse kulude kandmise eest. Hageja leiab, et kostjal 2 oli võimalus
kohtumenetlust vältida andes nõusoleku ühisvara müügiks. Kuna kostja 2 seda ei teinud tekitas Ta
oma tegevusega olukorra, mille tagajärjel tuli hagejal kohtusse pöörduda ja ühisvara jagamist
nõuda. Seega on kostja 2 vastutav asja menetlusekulude kandmise eest. Hageja ei nõustu kostjate
väitega, et kostjale 2 ei saa käesolevas asjas kohustusi tekkida, kuna tegemist ei ole perekonna
huvides võetud kohustusega. Antud juhul on hageja esitanud ühisvara jagamise hagi mõlema
kostja vastu, millest tulenevalt on kostjad vastutavad ka kohtumenetluse kulude kandmise eest
hagi rahuldamisel. Hageja leiab, et kostja 1 viited Tema suhtes algatatud täitemenetluste ja selles
teostatud arestide ja arestivaba miinimumi kohta on täiesti asjakohatud ja ei puutu ühisvara
jagamise hagi lahendamisse. Nimetatud probleemidega tegeleb kohtutäitur ja kui võlgnikule ei ole
jäetud seaduses sätestatud arestivaba miinimumi tuleb võlgnikul pöörduda kohtutäituri poole.
Hageja ei nõustu kostja väitega nagu oleks hagi ühisvara jagamiseks esitatud valesti. Hageja on
esitatud hagis oma nõuet ja selle alust põhjendatud ning palunud kohtul jagada kostjate ühisvara


                                                                                               5 (9)
                                                                                          2-15-1092

AÕS § 77 lg 2 alusel. Seega ei ole hageja hagi esitatud valesti nagu väidavad kostjad. Eeltoodust
tulenevalt leiab hageja, et kostjate vastus hagile ei ole põhjendatud ja on suuresti asjakohatu.
Hagejal on käesoleval juhul sissenõudjana õigus TMS § 14 lg 2 alusel nõuda kostjate ühisvara
jagamist ja sellest saadud kostjale 1 kuuluva tulemi arvelt oma nõude rahuldamist. Tuginedes
kirjutatule palub hageja rahuldada hagi esitatud kujul ja jätta asjas tekkinud kõik menetluse kulud
kostjate kanda.

Kohtuistungil 11.01.2016.a. hageja jäi esitatud hagi juurde ja palus hagi rahuldada ning
menetluskulud jätta kostja kanda ja kostjatelt menetluskuluna välja mõista riigilõiv.

Kohtuistungile 11.01.2016.a. kostjad ei ilmunud ega teatanud mitteilmumise mõjuvatest
põhjustest. Kostjad kohtuistungi toimumise ajast ja kohast teadlikud ja andnud selle kohta
eelistungil allkirja.

Hageja taotles teha asjas sisuline otsus.

Kohtu tuvastatud asjaolud ja nendest tehtud järeldused, tõendid, millele on rajatud kohtu
järeldused ja seadused, mida kohus kohaldas

Kohus kuulanud ära hageja ja kostjad ning tutvunud asjas kogutud kõigi kirjalike materjalidega
ja hinnates tõendeid kogumis leidis, et hagi on põhjendatud ja kuulub rahuldamisele.

Kostjad A-K.Õ. ja M-N.Õ. on Xxxxxxxxxxx asuva kinnistu 1/6 kaasomandist ühisomanikud,
Tartu Maakohtu kinnistusosakonna reg.osa nr. xxxxxxxxxxx (tl.23).

Harju Maakohtu otsusega 2-10-41028/ 17.08.2011.a. on AK.Õ.`ilt AS Swedbank Liising kasuks
välja mõistetud võlgnevus 4982.95 eurot ja viivis 0,25% päevas tasumata põhinõudelt alates
23.08.2010.a. kuni põhinõude täitmiseni. Samuti on AK.Õ.`it AS Swedbank Liising kasuks välja
mõistetud menetluskulud 815.37 eurot ja viivis menetluskuludelt (tl.8-9). Kohtuotsus on
jõustunud. Kostja on esitanud kaja tagaseljaotsusele, kuid Harju Maakohtu määrusega
17.03.2014.a. on kaja jäetud rahuldamata ja asjas menetlus taastamata. Määrus jõustus Riigikohtu
määrusega 20.10.2014.a. (tl. 65-66). TsMS § 457 lg.1 jõustunud kohtuotsus on menetlusosalisele
kohustuslik osas, milles lahendatakse hagi v. vastuhagiga esitatud nõue hagi aluseks olevatel
asjaoludel, kui seadusest ei tulene teisiti. Lg.3 järgi otsus täidetakse sissenõudja avalduse alusel.
Arvestades , et Harju Maakohtu otsus 2-10-41028 on jõustunud ja kuulub täitmisele siis kostjate
vastuväited otsuse ebaõigsuse osas ei ole põhjendatud ja tuleb jätta tähelepanuta.

Kostjad on vastuses hagile esitanud vastuväited, mis ei puuduta käesolevat hagi s.o. vaidlused
AS-ga Swedbank ja Swedbank P& C Insurance AS-ga. Antud asjas on hagejaks AS Swedbank
Liising reg.koodiga 10434248. Vastavalt äriregistri andmebaasile on tegemist erinevate
juriidiliste isikutega. Kui kostjal on nõue AS Swedbank v. Swedbank P&C Insurance AS vastu
tuleb nimetatud nõue lahendada eraldi menetluses. Vastavalt KIS andmebaasile Pärnu Maakohtu
menetluses on käesoleval ajal A-K.Õ.`i hagi AS Swedbank ja Swedbank P&C Insurance AS vastu
(tsiviilasi 2-15-9530). Kostjad ei saa tasaarvestada oma nõuet AS Swedbank v. Swedbank P&C
Insurance AS vastu hageja AS Swedbank Liising nõudega kostja A-K.Õ.`i vastu. VÕS § 197 lg.1
kohaselt kui kaks isikut (tasaarvestuse pooled) on kohustatud maksma teineteisele rahasumma v.
täitma muu samaliigilise kohustuse, võib kumbki pool (tasaarvestav pool) oma nõude teise
poole nõudega tasaarvestada, kui tasaarvestaval poolel on õigus kohustus täita ja teisele poolelt
nõuda tema kohustuse täitmist. Kostjad ei ole tõendanud nõude olemasolu Swedbank Liising AS-i



                                                                                                6 (9)
                                                                                      2-15-1092

vastu ega nõuete tasaarvestamist vastavalt VÕS § 198, mille kohaselt tasaarvestus        toimub
avalduse tegemisega teisele poolele.

Kostjate vastuväited arvete ebaõige arestimise kohta täitemenetluses ei puutu antud vaidlusse.
AK.Õ.`il on võimalik pöörduda kaebusega kohtutäituri poole. TMS § 217 lg.1 järgi kohtutäituri
otsuse v. tegevuse peale täitedokumendi täitmisel v. täitetoimingu tegemisest keeldumisel võib
täitemenetluse osaline esitada kohtutäiturile kaebuse kümne päeva jooksul alates päevast, kui
kaebuse esitaja sai teada v. pidi teada saama otsuse v. toimingu tegemisest, kui seaduses ei ole
sätestatud teisiti.

Kostjate viidatud § 64.10 kehtivas Täitemenetluse seadustikus puudub. Samuti ühisvara jagamise
hagi ongi kohtule esitatud enne ühisvarale sissenõude pööramist.

Hageja on esitanud 30.01.2014.a. kohtuotsuse täitmiseks Tallinna kohtutäitur Elin Vilippus`ele
(tl.10). Kohtuotsus on käesoleva ajani täitmata seetõttu , et võlgnikul puudub vara kohtuotsuse
täitmiseks. Võlgnikul on küll kinnistud, kuid need on koormatud erinevate pandipidajate nõuete
katteks. A-K.Õ.`ile ja tema abikaasa M-N.Õ.`ile kuulub ühisomandina              kinnistu   1/6
kaasomandist, mis ei ole hüpoteekidega koormatud.

TMS § 14 lg.1 kohaselt sissenõude pööramine abikaasade ühisvarale on lubatav võlgnikuks
mitteoleva abikaasa nõusolekul v. siis, kui on olemas mõlemat abikaasat kohustuse täitmiseks
kohustav täitedokument. Lg.2 järgi sissenõudja võib nõuda ühisvara jagamist ja sissenõude
pööramist võlgniku osale ühisomandist. Vara jagamise hagi aegumistähtaeg on üks aasta alates
ajast , kui täitemenetlus nõude rahuldamiseks võlgniku lahusvara arvel ebaõnnestus.

A-K.Õ.`i abikaasa on 15.12.2014.a. keeldunud andmast nõusolekut 1/6 kaasomandiosale Pärnu
linn. Lõuna 16 sissenõude pööramiseks ja müümiseks enampakkumise teel rahuldamaks vara
müügist saadavast summast võlgnevus täiteasjas 022/2014/697 (tl.13-14).

Eelistungil andis kohus kostjale tähtaja esitada tõendid muu vara kohta, millele on võimalik
pöörata sissenõue (tl.75). Kostja kohtu määratud tähtajaks vastavaid andmeid kohtule ei esitanud.
Vastavalt kinnistusraamatu andmebaasile kuulub AK.Õ.`ile 1) kinnistu Xxxxxxxxxxx ja
Xxxxxxxxxxx,       Xxxxxxxxxxx, Tartu Maakohtu kinnistusosakonna reg.osa nr. 1251132.
Nimetatud kinnistu IV jakku on sisse kantud hüpoteek 1 000 000 krooni( s.o.63911.66 eurot) AS
Swedbank kasuks ja kinnistule on seatud kinnisasja käsutamise keelumärge AS Swedbank kasuks
kohtutäituri avalduse alusel; 2) kinnistu Xxxxxxxxxxx , Xxxxxxxxxxx xxxxxxxxxxx, Tartu
Maakohtu kinnistusosakonna reg.osa nr. xxxxxxxxxxx. Nimetatud kinnistu IV jakku on sisse
kantud hüpoteek Nordea Bank AB kasuks summas 1 283 000 krooni ( s.o. 81 998.65 eurot) ja
kinnistule on seatud kinnisasja käsutamise keelumärge kohtutäitur Elin Vilippus ja Swedbank
Liising AS kasuks; 3) kinnistu 37/100 kaasomandist Xxxxxxxxxxxs, Tartu Maakohtu
kinnistusosakonna reg.osa nr. 310005. Nimetatud kinnistu IV jakku on sisse kantud hüpoteegid
600 000 krooni (s.o. 38 346.99 eurot) , kõrvalnõuetega 120 000 krooni (7669.40 eurot) ja
intressimääraga 15% Nordea Pank AB kasuks ja 1 283 000 krooni (s.o. 81 998.65 eurot) Nordea
Bank AB kasuks ning kinnistule on seatud A.Õ.`ile kuuluvale mõttelisele osale käsutamise
keelumärge Nordea Bank Finland Plc kasuks kohtutäituri avalduse alusel.

Kohtuistungil 11.01.2016.a. hageja kinnitas, et täitemenetluses nõuet ei ole käesoleva ajani
täidetud (tl 132). Nõude täitmise kohta ei ole ka kostjad kohtule tõendeid esitanud.




                                                                                            7 (9)
                                                                                      2-15-1092

Hageja on taotlenud võlgniku ja tema abikaasa ühisvara jagamist vastavalt TMS § 14 lg.2.
Arvestades seda , et nõuet ei ole täitemenetluses olnud võimalik täita, on hagejal õigus nõuda
võlgniku ja abikaasa ühisvara jagamist. Täitemenetluses sissenõudjal on õigus nõuda abikaasade
ühisvara jagamist varaühisuse kestel TMS § 14 lg.2 järgi. Selline on ka kohtupraktika- RKL 3-
2-1-38-14 p.11.

PkS § 210 lg.1 järgi tuleb ühisvara jagada kehtiva Perekonnaseaduse järgi. PkS § 37 lg.3 järgi
ühisvara jagatakse abikaasade vahel kaasomandi lõpetamise sätete kohaselt võrdsetes osades,
kui ei ole kokku lepitud teisiti. AÕS § 77 lg.2 kohaselt kui kaasomanikud ei saavuta kokkulepet
kaasomandis oleva asja jagamise viisi suhtes, otsustab kohus hageja nõudel kas jagada asi
kaasomanike vahel reaalosades, anda asi ühele v. mitmele kaasomanikule, pannes neile
kohustuse maksta teistele kaasomanikele välja nende osad rahas, või müüa asi avalikul v.
kaasomanike vahelisel enampakkumisel ning saadud raha jagada kaasomanike vahel vastavalt
nende osa suurusele.

Hageja on taotlenud jagada kostjate ühisvara s.o. lõpetada kaasomand müügiga avalikul
enampakkumisel v. alternatiivselt jagada kinnistu 1/6 ühisomandist kostjatele kummalegi 1/12
kaasomandist. Hageja taotletud alternatiivset kaasomandi lõpetamise viisi AÕS § 77 lg.2 ei
sätesta.

Kostjad ei ole esitanud vastuhagi ega taotlenud kaasomandi jagamist teisel AÕS § 77 lg.2
sätestatud viisil. Kohus leiab, et hagi ühisvara jagamiseks viisil , et ühisomand müüa avalikul
enampakkumisel ja saadud raha jagada võrdselt kostjate vahel ning Andres Kenno- Õunap`ile
kuuluvast osast rahuldada AS Swedbank Liising nõue , on põhjendatud ja kuulub rahuldamisele.
Ühisomandit ei ole võimalik sissenõudja nõude rahuldamiseks võõrandada, kuna teine kostja M-
N.Õ. selleks nõusolekut ei ole andnud. Reaalosadeks ei ole asja võimalik jagada. Maili Nuuma –
Õunap ei ole soovinud ühisvara jagamist teisel viisil ega maksta välja AK.Õ.`i osa. Ühisvara
jagamata jätmisel võib osutuda võimatuks hageja nõude täitmine täitemenetluses.

Hageja on algselt esitanud hagis ka nõude kinnistusraamatu kande muutmiseks nõusoleku
saamiseks, kuid on antud haginõudest loobunud (tl.74,82-83). Kostjad ei ole haginõudest
loobumisele vastuväiteid esitanud. Kohus võtab hagist loobumise vastu vastavalt TsMS § 429 lg.1
ja lõpetab selles nõudes menetluse. TsMS § 432 kohaselt kui menetlus on lõpetatud ei saa hageja
uuesti pöörduda kohtusse hagiga sama kostja vastu vaidluses samal alusel sama hagieseme üle.

Rahuldatud ühisvara jagamise viisi osas ei ole kinnistusraamatu kande muutmiseks vajalik
nõusolekut taotleda, kuna hageja saab nõuda ühisvara jagamise kohta tehtud kohtulahendi
täitmist s.o. avaliku enampakkumise korraldamist täitemenetluse seadustikus sätestatud korras.
Selline on ka kohtupraktika- RKL 3-2-1-38-14 p.16.

Menetluskulud

Vastavalt § 162 lg.1 hagimenetluse kulud kannab pool, kelle kahjuks otsus tehti. Kuna hagi
kuulub rahuldamisele tuleb menetluskulud jätta kostjate kanda. Hageja on palunud kostjatelt välja
mõista riigilõiv ühisvara jagamise hagilt summas 300, mis kuulub kostjatelt väljamõistmisele kui
vältimatu ja vajalik menetluskulu.

Vastavalt TsMS § 165 lg.1 kui otsus on tehtud kaashagejate või –kostjate kahjuks , vastutavad
kaashagejad v.- kostjad menetluskulude eest võrdsetes osades, kui kohus ei määra teisiti. Antud



                                                                                            8 (9)
                                                                                   2-15-1092

juhul kohus leiab, et kummalti kostjalt tuleb välja mõista hageja kasuks riigilõiv 150 eurot.
Puuduvad alused menetluskulude teisiti jagamiseks.

/allkirjastatud digitaalselt/
Ivika Sillaots
kohtunik




                                                                                        9 (9)
