                               KOHTUOTSUS
                               /TAGASELJAOTSUS/
                               EESTI VABARIIGI NIMEL

 Kohus                         Viru Maakohus

 Kohtunik                      Marika Leimann

 Otsuse tegemise aeg ja koht   31. mai 2016, Rakvere kohtumaja

 Tsiviilasja number            2-15-127420
 Tsiviilasi                    AS Starman hagi R L vastu võla nõudes

 Hagi hind                     178.76 eurot

 Menetlusosalised ja nende HAGEJA
 esindajad                 AS Starman, rk 10069659, esindaja Kadri Timuska
                               KOSTJA
                               R L, ik xxxx, elukoht xxxx
Resolutsioon

   1. Välja mõista kostjalt R L hageja AS Starman kasuks võlgnevus 101.45 eurot ja
      sissenõutavaks muutunud viivise katteks 58.80 eurot.

   2. Välja mõista kostjalt R L hageja AS Starman kasuks viivised alates 23.02.2016 kuni
      põhinõude-101.45 eurot- täitmiseni 0,05% päevas tasumata võlasummalt.

   3. Jätta hageja menetluskulud täielikult kostja kanda ning kostja menetluskulud kostja
      enda kanda. Välja mõista kostjalt hageja kasuks menetluskulud 135 /ükssada
      kuuskümmend/ eurot (sh riigilõiv 75 eurot ja õigusabi 60 eurot). Välja mõista viivis
      menetluskuludelt alates kohtulahendi jõustumisest kuni täitmiseni VÕS § 113 lg 1
      sätestatud määras.

   4. Tagaseljaotsus kuulub täitmisele viivitamatult.


Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja Viru Maakohtule esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada. Kajale tuleb lisada kõik vajalikud dokumendid asja ettevalmistamise
lõpuleviimiseks (TsMS § 394 ja TsMS § 416). Hagejal on õigus 30 päeva jooksul esitada
apellatsioonkaebus Tartu Ringkonnakohtule.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Hageja nõuded
22.02.2016, maksekäsu kiirmenetlusest ületulemisena, esitatud hagiavalduse kohaselt AS
Starman ja kostja sõlmisid 08.03.2011 ja 04.03.2008 liitumis- ja seadme kasutamise lepingud nr
L-600535, mille alusel osutati kostjale ZuumTV teenuseid ning sama lepinguga rentis kostja
hagejalt teenuse kasutamiseks vajaminevad seadmed. Kostja ei ole arveid teenuste kasutamise eest
tasunud. Vaatamata korduvatele meeldetuletustele ei ole kostja võlgnevusi likvideerinud.
Hagiavalduse esitamise seisuga palub hageja kostjalt välja mõista esitatud tasumata arved summas
101.45 eurot, sissenõutavaks muutunud viivise summas 58.80 eurot ja täiendava viivise 0,05%
päevas tasumata võlasummalt kuni põhinõude täimiseni. Hageja palub jätta kõik menetluskulud
kostja kanda ning välja mõista kostjalt viivis menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras.

Kostja vastuväited
Kostja ei ole hagile tähtaegselt kirjalikku vastust esitanud.

Kohtu kohaldatud seadused, tuvastatud asjaolud, järeldused, tõendid
Kohus leiab, et hagi on põhjendatud, tõendatud ja kuulub rahuldamisele hageja poolt hagis
näidatud asjaoludel ja ulatuses tagaseljaotsusega, rahuldades sealjuures menetluskulude taotluse.

Kostja ei ole oma lepingulisi kohustusi põhjendamatult nõuetekohaselt täitnud.

VÕS § 76 kohaselt kohustus tuleb täita vastavalt lepingule või seadusele.
VÕS § 82 kohaselt kui kohustuse täitmise tähtpäev on kindlaks määratud või tuleneb võlasuhte
olemusest, tuleb kohustus täita sellel tähtpäeval.
VÕS § 94 ja 113 kohaselt tuleb lepinguliselt kohustuselt tasuda vastavalt lepingule intressi ja
viivist.

TsMS § 407 lg 1 kohaselt kohus võib hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud.

Kohus on kostjale saatnud hagimaterjalid kirjaliku vastamise kohustusega hiljemalt 14 päeva
jooksul hagimaterjalide kättetoimetamisest. Hagimaterjalid on kostjale kätte toimetatud
elukaaslase vahendusel 16.05.2016. Kohus hoiatas kostjat, et hagile vastuse esitamata jätmise
korral teeb kohus asjas tagaseljaotsuse. Kostja kohtule vastust ei esitanud.
TsMS § 407 lg 3 kohaselt tagaseljaotsuse võib käesoleva paragrahvi lõikes 1 nimetatud juhul teha
kohtuistungit pidamata.

Menetluskulud
Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid.

TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.
Hageja palub kostjalt välja mõista menetluskuludena riigilõivu 75 eurot ja õigusabi 159.78 eurot.

Maakohus määrab menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust lõpetava
määruse tegemist.

Riigikohtu otsuse nr. 3-2-1-43-10 kohaselt menetlusosalist esindava lepingulise esindaja kulude
põhjendatuse ja vajalikkuse hindamine TsMS § 175 lg 1 järgi on kohtu diskretsiooniotsus. TsMS §
175 lg 1 annab kohtule võimaluse hinnata esindaja töö mahtu selle kaudu, millise sisuga on esindaja
koostatud menetlusdokumendid. Menetluskulud peavad vastama asja keerukusele.

Antud hagi puhul on ilmselgelt ja üldteadaolevalt tegemist nn. masshageja poolt koostatud
tüpiseeritud hagi tekstiga, milles erinevate kostjate puhul tuleb sisuliselt muuta vaid andmeid
lepingu sõlmimise kuupäeva ja numbri osas ning muuta lepingust tulenevate summade suurusi,
seega on tegemist tavapärase õigusvaidlusega, mis õigusharidusega esindajalt eelduslikult
ülemäärast aega ei nõua. Asja keerukust ja mahukust ei suurenda haginõude summaline suurus.

Antud asjas ei ole esindaja pidanud osalema istungitel, ei ole pidanud tutvuma vastaspoole
vastuväidetega. Asi ei ole keerukas, kuivõrd sisuliselt on hageja esindaja koostanud/saatnud vaid 3-
lehelise standardse sisuga hagi.

Kohus leiab eeltoodut hinnates, et hageja põhjendatud menetluskuludeks õigusabile tuleb hinnata
60 eurot. Kostja menetluskulud jäävad kostja kanda.



/allkirjastatud digitaalselt/

Marika Leimann
Kohtunik
