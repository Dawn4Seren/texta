                       KOHTUMÄÄRUS
 Kohus                             Tallinna Halduskohus
 Kohtunik                          Monika Laatsit
 Määruse tegemise aeg ja koht      20. oktoober 2016, Tallinn
 Haldusasja number                 3-16-2073
 Haldusasi                         Maksu- ja Tolliameti taotlus anda luba täitmist tagavate
                                   toimingute sooritamiseks
 Menetlusosalised                  Haldustoiminguks loa taotleja – Maksu- ja Tolliamet,
                                   volitatud esindaja Airi Lepassar
                                   Isik, kelle suhtes haldustoiminguks luba taotletakse – Nordfas
                                   Grupp OÜ (registrikood 12285686)
 RESOLUTSIOON                      1. Rahuldada 17.10.2016 taotlus ning anda Maksu- ja
                                   Tolliametile luba Eesti Vabariigi kasuks (Maksu- ja
                                   Tolliameti kaudu):
                                      1.1. aresti seadmiseks Nordfas Grupp OÜ
                                   ettemaksukontole (viitenumber 25669510) summas 15
                                   273,58 eurot;
                                      1.2. aresti seadmiseks Nordfas Grupp OÜ
                                   arvelduskontodele kõikides Eesti krediidiasutustes kokku
                                   70 601,08 euro ulatuses. Nimetatud summa täitumisel
                                   tuleb maksuhalduril viivitamatult vabastada kõik
                                   käesoleva kohtu loa alusel arestitud pangakontod.
                                   2. Edastada määrus Maksu- ja Tolliametile, kellel tuleb kohut
                                   viivitamata teavitada käesoleva loa alusel täitetoimingute
                                   sooritamisest. Seejärel saata määrus Nordfas Grupp OÜ-le.
 Edasikaebamise kord               Määruse peale võivad maksuhaldur ja isik, kelle õigusi
                                   määrus puudutab, esitada määruskaebuse Tallinna
                                   Ringkonnakohtule määruse teinud kohtu kaudu 15 päeva
                                   jooksul arvates määruse ärakirja kättesaamisest.

ASJAOLUD JA TAOTLUSE PÕHJENDUSED
1. Maksu- ja Tolliamet (MTA) esitas 17.10.2016 maksukorralduse seaduse (MKS) § 1361 lg 1
alusel taotluse, paludes Tallinna Halduskohtult luba sissenõude pööramiseks Nordfas Grupp OÜ
rahalisele õigusele, arestides maksukohustuslase: 1) ettemaksukonto (viitenumber 25669510)
Eesti Vabariigi kasuks (MTA kaudu) summas 15 273,58 eurot; 2) arvelduskontod kõikides Eesti
krediidiasutustes kokku 70 601,08 euro ulatuses Eesti Vabariigi kasuks MTA kaudu.



                                                                                           1
2. Taotluse põhjenduste kohaselt kontrollib MTA vastavalt 23.11.2015 korraldusele ning
20.09.2016 e-kirjale Nordfas Grupp OÜ käibe- ja tulumaksu arvestamise, deklareerimise ja
tasumise õigsust perioodil juuli-oktoober 2015. Äriühingule on 05.10.2016 koostatud kontrollakt
(KA), mis on talle kätte toimetatud samal päeval. Maksuotsus on hetkel koostamisel.
Kontrolli tõenäoliseks tulemuseks on Nordfas Grupp OÜ-le, kelle põhitegevusalaks on
ehitusteenuse osutamine, maksuotsuse tegemine summas 85 874,66 eurot. Kontrollimenetluse
käigus on selgunud asjaolud, mis annavad alust arvata, et äriühing kajastas kontrollitaval perioodil
raamatupidamises äriühingutega Fassaadikeskus Grupp OÜ (uus nimi Polfas OÜ), Maligaya OÜ,
K-Capital OÜ, Amiksa Ehitus OÜ, Optimera Estonia AS ja Ovonel Grupp OÜ (endine nimi Hava
Nordic OÜ) reaalselt mittetoimunud tehinguid. Lisaks on Nordfas Grupp OÜ kajastanud oma
kuludes Everster OÜ nimele väljastatud ostuarveid, mida ei saa seostada Nordfas Grupp OÜ
ettevõtlusega. Nordfas Grupp OÜ deklareeris nimetatud äriühingute rekvisiitidega vormistatud
arvete alusel sisendkäibemaksu 65 077,64 eurot ja viis äriühingust maksuvabalt välja 83 188,06
eurot.
Põhjendused võimalike maksude määramiseks on järgmised: 1) Nordfas Grupp OÜ kajastas 2015
juuli- kuni septembrikuu käibedeklaratsioonidel (KMD) sisendkäibemaksu arvestuses alusetult
Fassaadikeskus Grupp OÜ nimel koostatud arvetel märgitud käibemaksu 38 130,65 eurot.
NordFas Grupp OÜ ei ole nende arvete alusel kaupu soetanud ning ta teadis seda, sest: äriühingute
vahel ei liikunud kaupa (KA p 1.1.1.2.2 a), Nordfas Grupp OÜ juhatuse liikme Semjon Knõševi
selgitused on vastuolulised ega kinnita tehingute toimumist (KA p 1.1.1.2.2 b), objektide lõikes ei
ole peetud materjaliarvestust (KA p 1.1.1.2.2 c), arvete tasumine sularahas (kokku 198 753,43
eurot) ei ole tavapärane ja eluliselt usutav (KA p 1.1.1.2.2 d), Nordfas Grupp OÜ poolt
deklareeritud andmed ei ühti Fassaadikeskus Grupp OÜ poolt deklareeritutega (KA p 1.1.1.2.2 e),
Fassaadikeskus Grupp OÜ ei oma reaalset majandustegevust (KA p 1.1.1.2.2 f) ning Nordfas
Grupp OÜ käitus Fassaadikeskus Grupp OÜ nimel väljastatud arvetel näidatud käibemaksu
kajastamisel oma sisendkäibemaksu arvestuses pahauskselt (KA p 1.1.1.2.4 a, b), teades, et
Fassaadikeskus Grupp OÜ pole kauba tegelik müüja. Tõenäoliseks tulevikus rahalise kohustuse
määramise aluseks on käibemaksuseaduse (KMS) § 29 lg 1, § 29 lg 3 p 1 ja § 31 lg 1. Ettevõtlusega
mitteseotud kuludelt tulumaksu määramisel lähtus MTA eeldusest, et Nordfas Grupp OÜ-le
tegelikult kaupa müünud isikud ei olnud käibemaksukohustuslased, mistõttu ei ole võimalik
käibemaksu osa arvete summast seostada Nordfas Grupp OÜ ettevõtlusega. Tulumaksu tuleb
tasuda 9532,66 eurot (tulumaksuseaduse ehk TuMS § 51 lg 1 ja lg 2 p 3); 2) Nordfas Grupp OÜ
kajastas 2015 oktoobrikuu sisendkäibemaksu arvestuses Maligaya OÜ nimel väljastatud arvel
märgitud käibemaksu kokku 2736 eurot. Tegelikkuses ei ole Nordfas Grupp OÜ selle arve alusel
kaupu soetanud, sest: esitatud dokumentidest ei ole võimalik tuvastada Maligaya OÜ-st väidetavalt
soetatud kauba kasutamist Nordfas Grupp OÜ ettevõtluses (KA p 1.1.2.2.2 a), S. Knõševi
selgitused ei kinnita tehingute toimumist (KA p 1.1.2.2.2 c), Maligaya OÜ-l puudub tavapärane
majandustegevus ning Maligaya OÜ ei ole soetanud Nordfas Grupp OÜ-le müüdavat kaupa (KA
p 1.1.2.2.2 d); Maligaya OÜ nimel väljastatud arve on Nordfas Grupp OÜ poolt kontrolliperioodil
tasumata. Tõenäoliseks tulevikus rahalise kohustuse määramise õiguslikuks aluseks on KMS § 29
lg 1, § 29 lg 3 p 1 ja § 31 lg 1; 3) Nordfas Grupp OÜ kajastas 2015 septembrikuus
sisendkäibemaksu arvestuses alusetult K-Capital OÜ nimele väljastatud arvetele märgitud
käibemaksu kokku 2994,40 eurot. Arved ei vasta nõuetele ning väidetavate majandustehingute
sisu ei ole võimalik kindlaks teha, sest: arved on üldsõnalised ega vasta nõuetele (KA p 1.1.3.2 a);
esitatud dokumentidest ei ole võimalik tuvastada tööde sisu ja mahtu (KA p 1.1.3.2 c), K-Capital
OÜ-l puudub tavapärane majandustegevus (KA 1.1.3.2 d), K-Capital OÜ ei ole deklareerinud
septembris 2015 tööjõumakse, mistõttu puudus K-Capital OÜ-l tööjõud tööde teostamiseks
Nordfas Grupp OÜ-le, K-Capital OÜ ei kinnita tehingus osalemist (KA p 1.1.3.2 e), Nordfas
Grupp OÜ jättis tehingupartneri tuvastamata (KA p 1.1.3.2 f), Nordfas Grupp OÜ peatöövõtja

                                                                                               2
Everster OÜ ei kinnita K-Capital OÜ kasutamist alltöövõtjana Nordfas Grupp OÜ poolt (KA p
1.1.3.2 g); K-Capital OÜ nimel väljastatud arved on Nordfas Grupp OÜ poolt kontrolliperioodil
tasumata. Tõenäoliseks tulevikus rahalise kohustuse määramise õiguslikuks aluseks on KMS § 29
lg 1 ja § 31 lg 1; 4) Nordfas Grupp OÜ kajastas 2015 oktoobrikuu sisendkäibemaksu arvestuses
alusetult Amiksa Ehitus OÜ nimele väljastatud arvetele märgitud käibemaksu kokku 6975 eurot.
Arved ei vasta nõuetele ning väidetavate majandustehingute sisu ei ole võimalik kindlaks teha,
sest: Amiksa Ehitus OÜ nimel väljastatud arved on üldsõnalised, ei vasta nõuetele ning esitatud
dokumentidest ei ole võimalik tuvastada tööde sisu ja mahtu (KA p 1.1.4.2 a), MTA-le esitatud
Nordfas Grupp OÜ ja Amiksa Ehitus OÜ vahel sõlmitud lepingud on fiktiivsed (KA p 1.1.4.2 c),
Nordfas Grupp OÜ teadis, et Amiksa Ehitus OÜ ei ole tegelik teenuse osutaja (KA p 1.1.4.2 d),
Nordfas Grupp OÜ peatöövõtja Everster OÜ ei kinnita Amiksa Ehitus OÜ kasutamist
alltöövõtjana Nordfas Grupp OÜ poolt (KA p 1.1.4.2 e), Amiksa Ehitus OÜ-l puudub tavapärane
majandustegevus (KA p 1.1.4.2 f). Amiksa Ehitus OÜ ei ole deklareerinud septembri- kuni
detsembrikuus 2015 tööjõumakse, mistõttu puudus tal tööjõud tööde teostamiseks Nordfas Grupp
OÜ-le, Amiksa Ehitus OÜ juhatuse liikme vahetumine oli formaalne (KA p 1.1.4.2 g), Amiksa
Ehitus OÜ KMD-del kajastatud andmed ei ole usaldusväärsed (KA p 1.1.4.2 h), Amiksa Ehitus
OÜ nimel väljastatud arved on Nordfas Grupp OÜ poolt kontrolliperioodil tasumata. Tõenäoliseks
tulevikus rahalise kohustuse määramise õiguslikuks aluseks on KMS § 29 lg 1 ja § 31 lg 1; 5)
Nordfas Grupp OÜ kajastas 2015 oktoobrikuu sisendkäibemaksu arvestuses Optimera Estonia AS
nimele väljastatud arvetele märgitud käibemaksu kokku 5278,36 eurot. Optimera Estonia AS
arved on Nordfas Grupp OÜ pearaamatu kohaselt tasutud sularahas aruandva isiku S. Knõševi
kontolt 31.10.2015 kogusummas 31 670,07 eurot. Nordfas Grupp OÜ ei ole Optimera Estonia AS
arvete alusel kaupu soetanud, nimetatud arved ei ole väljastatud Nordfas Grupp OÜ-le ega ole
seotud Nordfas Grupp OÜ majandustegevusega, sest: arvetel kirjeldatud kaup ei ole seostatav
Nordfas Grupp OÜ ettevõtlusega (KA p 1.1.5.2 a), Optimera Estonia AS poolt antud teabe kohaselt
ei ole Optimera Estonia AS esitanud arveid Nordfas Grupp OÜ-le ning nimetatud firma andmed
puuduvad Optimera Estonia AS andmebaasist ja Nordfas Grupp OÜ-le ei ole avatud kliendikontot.
Optimera Estonia AS ei ole sõlminud ühtki lepingut Nordfas Grupp OÜ-ga ega S. Knõševiga,
Optimera Estonia AS ei ole deklareerinud KMD lisal INF A kauba müüki Nordfas Grupp OÜ-le,
Nordfas Grupp OÜ ei ole Optimera Estonia AS arvete eest tasunud (KA p 1.1.5.2 b) ja Optimera
Estonia AS arvete tasumise kajastamine Nordfas Grupp OÜ raamatupidamises on formaalne (KA
p 1.1.5.2 c). Sisendkäibemaksu mahaarvamine 5278,36 eurot oli alusetu ja tõenäoliseks tulevikus
rahalise kohustuse määramise õiguslikuks aluseks on KMS § 29 lg 1 ja § 31 lg 1. Optimera Estonia
AS rekvisiitidega arvete alusel tehtud väljamaksed 31 670,07 eurot on ettevõtlusega mitteseotud
väljamaksed, kuna Nordfas Grupp OÜ ei ole 2015 oktoobrikuus Optimera Estonia AS-lt kaupu
soetanud ja nende eest Optimera Estonia OÜ-le tasunud. Tulumaksu tuleb tasuda 7917,52 eurot
(TuMS § 51 lg 1 ja lg 2 p 3); 6) Nordfas Grupp OÜ kajastas 2015 oktoobrikuu sisendkäibemaksu
arvestuses alusetult Ovonel Grupp OÜ nimele väljastatud arvetele märgitud käibemaksu kokku
6732 eurot. Arved ei vasta nõuetele ning tegelikkuses ei ole Nordfas Grupp arvete alusel kaupu
soetanud, sest: Ovonel Grupp OÜ nimel väljastatud arved ei vasta nõuetele (KA p 1.1.6.2 a),
esitatud dokumentidest ei ole võimalik tuvastada Ovonel Grupp OÜ-st väidetavalt soetatud kauba
kasutamist Nordfas Grupp OÜ ettevõtluses (KA p 1.1.6.2 b), Nordfas Grupp OÜ juhatuse liikme
selgitused Ovonel Grupp OÜ arve tasumise kohta on vastuolulised (KA p 1.1.6.2 c), Ovonel Grupp
OÜ-l puudub tavapärane majandustegevus (KA p 1.1.6.2 d), Ovonel Grupp OÜ KMD-del
kajastatud andmed ei ole usaldusväärsed ning Ovonel Grupp OÜ ei ole tegelikult soetanud Nordfas
Grupp OÜ-le müüdavat kaupa (KA p 1.1.6.2 e), Ovonel Grupp OÜ nimel väljastatud arved on
Nordfas Grupp OÜ poolt kontrolliperioodil tasumata; 7) Nordfas Grupp OÜ kajastas 2015 juuli-
kuni oktoobrikuu sisendkäibemaksu arvestuses Everster OÜ nimele väljastatud ostuarvetele
märgitud käibemaksu kokku 2231,23 eurot. Nordfas Grupp OÜ pearaamatust nähtuvalt on
eelnimetatud arved tasutud sularahas läbi aruandva isiku konto. Arvetel/tšekkidel kajastatud kaupu

                                                                                             3
ei ole Nordfas Grupp OÜ ettevõtluses kasutatud ja arved ei ole seotud Nordfas Grupp OÜ-ga, sest:
arvetetel/tšekkidel oleva info kohaselt on need väljastatud Everster OÜ-le. Puuduvad igasugused
viited, et arved/tšekid oleksid seotud Nordfas Grupp OÜ-ga (KA p 1.1.7.2 a), arvetel/tšekkidel on
kauba saajaks/ostjaks/kliendiks märgitud Everster OÜ (KA p 1.1.7.2 b), arvetel/tšekkidel
kirjeldatud kaup ei ole seostatav Nordfas Grupp OÜ ettevõtlusega (KA p 1.1.7.2 c), juhatuse liige
ei osanud 31.03.2016 selgitada, kuidas on arvetel/tšekkidel kajastatud kaupu kasutatud Nordfas
Grupp OÜ ettevõtluses. Everster OÜ nimele väljastatud ostuarvete kajastamine Nordfas Grupp
OÜ raamatupidamises saab toimuda üksnes seetõttu, et Everster OÜ juhatuse liige Tarmo Valdre
ja Nordfas Grupp OÜ juhatuse liige S. Knõšev on omavahel tihedalt seotud. S. Knõšev Everster
OÜ varustajana on soetanud erinevaid materjale Everster OÜ-le, kuid kajastanud arveid alusetult
Nordfas Grupp OÜ raamatupidamises sisendkäibemaksu suurendamise eesmärgil (KA p 1.1.7.2
d). Seega sisendkäibemaksu 2231,23 eurot mahaarvamine oli alusetu. Nordfas Grupp OÜ poolt
Everster OÜ ostuarvete alusel tehtud väljamaksed kogusummas 13 387,34 eurot on ettevõtlusega
mitteseotud väljamaksed, millelt tuleb tasuda tulumaks kokku 3346,84 eurot (TuMS § 51 lg 1 ja
lg 2 p 3).
Maksuhalduri põhjendatud kahtlus, et pärast maksuotsuse väljastamist võib selle sundtäitmine
osutuda raskemaks või isegi võimatuks, arvestades rahalise nõude suurust 85 874,66 eurot, tugineb
alljärgneval: 1) MTA-l on tekkinud põhjendatud kahtlus, et Nordfas Grupp OÜ on pannud toime
maksupettuse; 2) maksupettuses osalemise puhul on põhjendatud eeldada, et soovimatus
maksukohustust täita säilib ka tulevikus, kui rikkumised tagantjärele tuvastatakse; 3) kogutud
tõendid tekitavad veendumuse, et OÜ-dega Fassaadikeskus Grupp, Maligaya, K-Caplital, Amiksa
Ehitus ja Ovonel Grupp tehtud väidetavate tehingute puudulik dokumenteerimine kinnitab, et
Nordfas Grupp OÜ-le ei olnud oluline arvete majanduslik sisu ja neid ei koostatud reaalselt
toimunud tehingu tõendamiseks, vaid kasutati eesmärgiga alusetult maha arvata sisendkäibemaksu
ja vähendada seeläbi oma maksukohustust ning tõendada formaalselt Nordfas Grupp OÜ-st
rahaliste vahendite väljaviimist. Eeltoodu viitab ebakorrektsele maksukäitumisele ning MTA ei
saa olla kindel, et Nordfas Grupp OÜ tulevikus oma maksukäitumist muudab ning tasub
seadusekuulekalt maksuotsusega määratava maksusumma; 4) Nordfas Grupp OÜ on Optimera
Estonia AS poolt väljastatud arveid ja Everster OÜ nimele väljastatud ostuarveid kajastanud
üksnes mahaarvatava sisendkäibemaksu suurendamise eesmärgil ning see sai toimuda ainult
Nordfas grupp OÜ teadmisel. Sellist pahatahtlikkust arvestades on tõenäoline, et Nordfas Grupp
OÜ võib kasutada sarnast skeemi ka tulevikus ning MTA ei saa eeldada tema heausksust
määratava maksukohustuse tasumisel; 5) Nordfas Grupp OÜ kasutas maksukohustuse vältimiseks
skeemi eesmärgiga vähendada käibemaksukohustust 65 077,64 euro võrra ning viia äriühingust
välja rahalisi vahendeid 83 188,06 eurot. Kui äriühing on juba eelnevalt kasutanud võimalusi
sellises ulatuses maksukohustuse vältimiseks ega ole toiminud kooskõlas seadusega, siis teeb ta
seda ka tulevikus; 6) Nordfas Grupp OÜ on teiste (tehingupartnerite) maksumenetlusete raames
pärast MTA tähelepanekuid parandanud 06/2016 KMD-d seoses käibe varjamisega, nõue suurenes
17 761,20 eurot ning 01/2016 KMD-d, nõue suurenes 5100 eurot. Selline maksukäitumine
(toimunud tehingute deklareerimata jätmine ja mittetoimunud tehingute deklareerimine) ei ole
korrektne ning saab olla toimunud üksnes Nordfas grupp OÜ teadmisel. Nordfas Grupp OÜ
raamatupidamises esineb jooksvalt puudusi, mis takistavad korrektsete andmetega
deklaratsioonide õigeaegset esitamist ning annab alust arvata, et Nordfas Grupp OÜ hoidub
teadlikult maksukohustuse deklareerimisest; 7) Nordfas Grupp OÜ on pangast sularaha välja
võtnud perioodil juuli- kuni oktoober 2015 kokku 162 460 eurot ning perioodil 01.07.2016-
29.08.2016 kokku 73 145 eurot. Swedbankis on 31.10.2015 lõppsaldo 5,38 eurot ning 29.08.2016
lõppsaldo 48,01 eurot. MTA ei saa olla veendunud äriühingu edaspidises maksevõimes ja
edaspidise rahakasutamise otstarbes, kuna tehingupartneritelt laekuvad summad võetakse koheselt
pangakontolt välja ning konteeritakse raamatupidamises pearaamatusse „kassa“ või „aruandva
isiku“ kontole; 8) kui Nordfas Grupp OÜ on juba korduvalt kasutanud võimalusi sellises ulatuses

                                                                                            4
maksukohustuse vältimiseks ega ole toiminud seadusega kooskõlas, siis teeb ta seda ka tulevikus;
9) Nordfas Grupp OÜ on eelnevalt taotlenud maksuvõlgade ajatamist, kuid ei ole täitnud ajatamise
otsusega kinnitatud ajakava, mistõttu on ajatamise otsus tunnistatud kehtetuks. Nordfas Grupp
OÜ-l on 11.10.2016 seisuga maksuvõlg. Eelnevat käitumist arvestades on põhjendatud kahtlus, et
Nordfas Grupp OÜ ei tasu maksuotsusega määratavat summat.
Registrite andmetel ei oma Nordfas Grupp OÜ kinnisvara, väärtpabereid, väikelaevu ega
sõidukeid. MTA-le ei ole ka teada, et Nordfas Grupp OÜ-le kuuluks vallasvara, millele sissenõuet
pöörata. Nordfas Grupp OÜ ettemaksukontol on vabade vahendite jääk 15 273,58 eurot, mis tagab
osaliselt määratava maksusumma laekumise. Seega lisaks ettemaksukonto vabade vahendite jäägi
arestimisele on sobivaks täitetoiminguks aresti seadmine äriühingu arvelduskontodele.
Arvelduskontodel asuva/laekuva raha äriühingust välja viimine ei nõua palju aega. Swedbank AS
arvelduskonto väljavõttelt nähtub, et äriühing võtab jätkuvalt ja järjepidevalt müügiarvete eest
laekuvad summad arvelduskontolt sularahana välja. Oht, et MTA-le loa andmisel võib
maksukohustuslasel tekkida käibevahendite nappus, mis pärsib võimalusi ettevõtlusega jätkata ja
võib kaasa tuua ettevõtlusega tegelemise lõpetamise, on minimaalne. Äriühing saab
käibevahenditena kasutada ja ettevõtlust jätkata sularaha vahendite arvelt. Sissenõude pööramine
rahalisele õigusele on kõige sobivam meede, kuivõrd MTA-l on põhjendatud kahtlus, et äriühing
võib ettevõtte arvelduskontol oleva raha likvideerida. MTA palub luba arestida Nordfas Grupp OÜ
arvelduskontod kõikides Eesti krediidiasutustes, kus isik omab arvelduskontot, et oleks tagatud
Nordfas Grupp OÜ-le määratav maksusumma, millest on lahutatud ettemaksukontol olev vabade
vahendite jääk, ehk 70 601,08 (85 874,66 – 15 273,58) eurot. Arestitud pangakontolt võib
väljamakseid teha ainult maksuhalduri loal, s.o vajadusel on maksuhalduri nõusolekul tagatud
äriühingu kohutuste täitmine (MKS § 131 lg 4).
MKS § 136¹ lg 3 alusel lõpetab MTA Nordfas Grupp OÜ vastu suunatud täitetoimingud hiljemalt
kahe tööpäeva jooksul, kui täitetoimingu sooritamise tinginud asjaolu on ära langenud või kui
Nordfas Grupp OÜ on esitanud tagatise võimaliku rahalise nõude või kohustuse tagamiseks.
Tulenevalt MKS § 1361 lg 2 p-st 3 lõpetab maksuhaldur täitetoimingu, kui Nordfas Grupp OÜ on
esitanud tagatise MKS § 120 lg 1 p 3 ja § 121 kohaselt suuruses 103 049,59 eurot (85 874,66 + 17
174,93 (20% nõude summast on MTA praktika kohaselt täitemenetluse võimalik kulu)), valides
tagatise liigi vastavalt MKS § 122 loetelule. Kui Nordfas Grupp OÜ soovib tagatissumma kanda
deposiiti, siis on kantava deposiidi väärtuseks 85 874,66 eurot.
KOHTU PÕHJENDUSED
3. Halduskohtumenetluse seadustiku (HKMS) § 264 lg 1 kohaselt annab kohus seadusega
sätestatud juhtudel haldustoimingu tegemiseks loa ja pikendab seda. Sama paragrahvi lõike 2
kohaselt esitab taotluse loa saamiseks selleks volitatud haldusorgan kirjalikult koos põhjendusega
ning seaduses ettenähtud ja asja otsustamiseks vajalike tõendite ja seletustega. Kohus võib nõuda
täiendavate tõendite või seletuste esitamist. HKMS § 264 lg 4 kohaselt otsustab kohus loa andmise
viivitamatult kirjaliku määrusega ainuisikuliselt lihtmenetluses. MKS § 1361 ei sätesta
maksukohustuslase seletuse esitamist maksuhalduri täitetoimingute sooritamiseks loa andmise
menetluses. Kuna seadus ei näe ette seletuse küsimist isikult, kelle suhtes sooritatavaks toiminguks
loa andmist otsustatakse, samuti ei tulene seadusest kohustust otsustada asi kohtuistungil, siis
otsustab kohtunik loa andmise ainuisikuliselt, viivituseta ja kohtuistungit pidamata.
4. MKS § 1361 lg 1 sätestab, et kui maksude tasumise õigsuse kontrollimisel tekib põhjendatud
kahtlus, et pärast maksuseadusest tuleneva rahalise nõude või kohustuse määramist võib selle
sundtäitmine maksukohustuslase tegevuse tõttu osutuda oluliselt raskemaks või võimatuks, võib
maksuhalduri juht või tema volitatud ametnik teha halduskohtule taotluse loa saamiseks, et
sooritada MKS § 130 lg-s 1 sätestatud täitetoimingud. Maksuhalduril on muu hulgas õigus pöörata


                                                                                               5
sissenõue rahalisele õigusele MKS-i ja täitemenetlust reguleerivate õigusaktidega sätestatud
korras (MKS § 130 lg 1 p 3).
5. MKS § 1361 lg-s 1 nimetatud loa andmine eeldab esiteks seda, et maksuhaldur on läbi viimas
menetlust, mille eeldatavaks tulemuseks on isiku maksukohustuse kindlaksmääramine ning teiseks
peab esinema põhjendatud kahtlus, et pärast maksuseadusest tuleneva rahalise nõude või
kohustuse määramist võib selle sundtäitmine maksukohustuslase tegevuse tõttu osutuda oluliselt
raskemaks või võimatuks. Kohus ei kontrolli seejuures üksikasjalikult seda, kas käimasoleva
maksumenetluse tulemusena maksuhalduri poolt eelduslikult tehtav maksuotsus oleks
õiguspärane. Võimaliku maksuotsuse sisuline kohtulik kontroll on võimalik pärast sellise otsuse
tegemist esitatava kaebuse alusel. MKS § 1361 lg-s 1 nimetatud loa andmisel saab kohus lähtuda
maksuhalduri kinnitusest, et maksumenetlus on käimas. Taotluse rahuldamiseks ei oleks alust, kui
maksuhalduri esitatud andmete põhjal oleks kavandatava maksuotsuse või vastutusotsuse
tegemine ilmselgelt õigusvastane. Halduskohus otsustab maksuhaldurile täitmist tagavate
toimingute sooritamiseks loa andmise olukorras, kus tuleb tegutseda ennetavalt ja puuduvad
kindlad tõendid isiku käitumise kohta tulevikus. Seega on tegemist prognoosiga, kus
maksuhalduril ja halduskohtul tuleb hinnata isiku käitumise võimalikkust ja kahjulike tagajärgede
saabumise tõenäosust.
6. MKS § 1361 lg 2 kohaselt peavad taotluses olema märgitud järgmised andmed: 1) põhjendus,
millest nähtub võimaliku maksukohustuse sissenõudmise oluline raskenemine või võimatus; 2)
võimaliku rahalise nõude või kohustuse hinnanguline suurus; 3) andmed tagatise kohta, mille
esitamisel maksuhaldur lõpetab täitetoimingud; 4) üks või mitu MKS § 130 lg 1 või täitemenetluse
seadustikus (TMS) sätestatud täitetoimingutest ning põhjendus, miks maksuhaldur peab valitud
toimingu tegemist vajalikuks.
7. Kohus leiab, et taotlus vastab MKS § 1361 lg-s 2 sätestatud nõuetele ja on vajalikul määral
põhistatud. Kohtule on esitatud taotluse lahendamiseks vajalikud tõendid ja selgitused.
8. Taotlusest ja selle lisadest nähtuvalt on täidetud MKS § 1361 lg-s 1 sätestatud eeldus, et
maksuhaldur peab kontrollima maksude tasumise õigsust. Maksuhaldur kontrollib 23.11.2015
korralduse nr 12.2-3/035438-1 (tl 9-12) ja 20.09.2016 e-kirja (tl 13) alusel Nordfas Grupp OÜ
2015. a juuli kuni oktoobri käibe- ja tulumaksu arvestamise, deklareerimise ja tasumise õigsust
ning kontrolli kohta on koostatud ka 05.10.2016 kontrollakt (tl 14-27).
9. Taotlusest ja selle lisadest nähtuvalt on kontrollimenetluse eesmärk MKS § 95 kohase
maksuotsuse koostamine Nordfas Grupp OÜ-le summas 85 874,66 eurot. Kontrolli käigus
tuvastatud asjaoludele ning kogutud tõenditele tuginedes (vt kontrollakti) on maksuhaldur
seisukohal, et Nordfas Grupp OÜ kajastas kontrollitaval perioodil sisendkäibemaksu hulgas
alusetult Fassaadikeskus Grupp OÜ, Maligaya OÜ, K-Capital OÜ, Amiksa Ehitus OÜ, Optimera
Estonia AS ja Ovonel Grupp OÜ nimel väljastatud arvetel märgitud käibemaksu (vastavalt
38 130,65 eurot, 2736 eurot, 2994,40 eurot, 6975 eurot, 5278,36 eurot ja 6732 eurot) ja Everster
OÜ nimele väljastatud ostuarvetel kajastatud käibemaksu 2231,23 eurot (kokku 65 077,64 eurot).
MTA hinnangul ei vasta eespool nimetatud äriühingute nimel väljastatud arved nõuetele, sest neil
näidatud tehinguid pole isikute vahel toimunud (Fassaadikeskus Grupp OÜ, Maligaya OÜ ja
Ovonel Grupp OÜ ehk varasema HAVA Nordic OÜ arvete puhul), väidetavate majandustehingute
sisu pole võimalik kindlaks teha (K-Capital OÜ ja Amiksa Ehitus OÜ arvete puhul) ning Nordfas
Grupp OÜ pole arvete alusel kaupu soetanud, arved ei ole väljastatud talle ega ole tema
majandustegevusega kuidagi seotud (Optimera Estonia AS arvete puhul). Everster OÜ nimele
väljastatud ostuarvete osas leidis MTA, et arvetel/tšekkidel kajastatud kaupu ei ole kasutatud
Nordfas Grupp OÜ ettevõtluses ning arved pole seotud Nordfas Grupp OÜ-ga. Nõuetele
mittevastavate arvete alusel ei ole lubatud sisendkäibemaksu maha arvata, seega tuleb kontrolli
tulemusel sisendkäibemaksu vähendada kokku 65 077,64 euro võrra ning sama summa võrra

                                                                                            6
tasumisele kuuluvat käibemaksu suurendada. Tõenäoline tulumaks kokku 20 797,02 eurot
määratakse Fassaadikeskus Grupp OÜ nimel väljastatud arvete alusel tehtud väljamaksetelt
(tehingute käibemaksudelt) ning Optimera Estonia AS ja Everster OÜ arvete alusel tehtud
väljamaksetelt, sest need väljamaksed pole seostatavad NordFas Grupp OÜ ettevõtlusega ning
äriühing pole arvetel näidatud kaupu saanud. Taotluses ning selle lisades välja toodud asjaolude
pinnalt ei saa kohus väita, et vastavasisulise maksuotsuse tegemine oleks välistatud või ilmselgelt
võimatu. Samuti ei ole käesoleval hetkel ületatud maksuotsuse tegemise aegumistähtaegu. Seega
on täidetud MKS § 1361 lg-s 1 sätestatud eeldus, et kontrolli tõenäoliseks tulemuseks on rahalise
nõude või kohustuse määramine.
10. MKS § 1361 lg 1 kohaldamine eeldab, et maksuhalduril on tekkinud põhjendatud kahtlus, et
kontrolli tulemusel antava haldusakti sundtäitmine võib osutuda oluliselt raskemaks või võimatuks
ning et sundtäitmise võimatus tuleneb maksukohustuslase tegevusest. Kohus nõustub
maksuhalduriga, et arvestades maksuotsusega määratava rahalise nõude suurust 85 874,66 eurot
ning Nordfas Grupp OÜ varasemat käitumist, võib maksuotsuse sundtäitmine osutuda oluliselt
raskemaks või võimatuks. Nordfas Grupp OÜ ei oma kinnisvara, sõidukeid, väärtpabereid ega
väikelaevu. Maksuhaldur on põhjalikult selgitanud, miks on Nordfas Grupp OÜ senise käitumise
põhjal alust arvata, et tema soovimatus maksukohustust, sh võimalikku maksuotsust, täita säilib
ka tulevikus. Kohus nõustub, et olukorras, kus esineb kahtlus isiku poolt maksupettuse
toimepanemises ning selles, et isik on teadlikult, eesmärgipäraselt ja pahatahtlikult kajastanud oma
maksuarvestuses arveid tegelikult mittetoimunud tehingute kohta, on oht tulevase maksuotsuse
täitmise vältimiseks suur, sest isiku eesmärk on maksude tasumisest hoiduda. Samuti on MTA
põhjendatult viidanud asjaolule, et äriühing võtab pangast sularahas välja suuri summasid (juuli
kuni oktoober 2015 kokku 162 460 eurot, 01.07.2016-29.08.2016 kokku 73 145 eurot), mis annab
alust kahelda äriühingu edaspidises maksevõimes ja raha kasutamise otstarbes, ning asjaolule, et
isik ei järginud oma varasema maksuvõla ajatamise otsusega kinnitatud ajakava ning tal on seetõttu
maksuvõlg. Kokkuvõtvalt on MTA piisavalt põhistanud, et isik võib oma tegevusega põhjustada
maksuotsuse sundtäitmise olulise raskenemise või võimatuse.
11. Taotluses on märgitud, et tulenevalt MKS § 1361 lg 2 p-st 3 lõpetab maksuhaldur täitetoimingu,
kui Nordfas Grupp OÜ on esitanud tagatise MKS § 120 lg 1 p 3 ja § 121 kohaselt suuruses 103
049,59 eurot (85 874,66 + 17 174,93 (20% nõude summast on MTA praktika kohaselt
täitemenetluse võimalik kulu)), valides tagatise liigi vastavalt MKS § 122 loetelule. Kui Nordfas
Grupp OÜ soovib tagatissumma kanda deposiiti, siis on kantava deposiidi väärtuseks 85 874,66
eurot. Kohus leiab, et tagatise summa on põhjendatud ja kooskõlas kohtupraktikaga (vt näiteks
Riigikohtu 18.06.2013 määruse nr 3-3-1-28-13 p 11.5).
12. Kohus leiab, et arvestades Nordfas Grupp OÜ-l registervara ja vallasvara, millele sissenõuet
pöörata, puudumist, on tema ettemaksukontole summas 15 273,58 eurot aresti seadmine
põhjendatud ja proportsionaalne. Ettemaksukontole aresti seadmine ei takista äriühingu igapäevast
majandustegevust. Seega kohus annab loa ettemaksukonto arestimiseks.
13. Loa andmist arvelduskontode arestimiseks tuleb kohtul aga põhjalikumalt kaaluda, kuna
tegemist on väga intensiivse meetmega, mis pärsib äriühingu igapäevast majandustegevust.
Pangakontode arestimine on äärmuslik abinõu, mis saab olla õigustatud eeskätt kahtluse korral, et
äriühing võib hakata oma tegevust lõpetama (vt näiteks Tallinna Ringkonnakohtu 26.05.2016
määruse nr 3-16-816 p 8, 12.04.2016 määruse nr 3-16-335 p 21, 21.10.2015 määruse nr 3-15-2330
p 11, ). Teisalt on Tallinna Ringkonnakohus leidnud, et olukorras, kus pangakontol asuv raha on
sisuliselt äriühingu ainus vara, ei ole sellele aresti seadmine ebaproportsionaalne. Raha on lihtne
mujale kanda ning maksupettuse toimepanemises kahtlustatava isiku puhul on tõenäoline, et ta
suunab alles jäävad käibevood mujale (18.03.2016 määruse asjas nr 3-16-188 p 13, 30.10.2015
määruse asjas nr 3-15-2293 p 13). Mida ulatuslikum on piirang äriühingu varalisetele õigustele,
seda enam peab esinema põhjendatud vajadus täitetoiminguks loa andmiseks (Tallinna
                                                                                               7
Ringkonnakohtu 13.09.2016 määruse nr 3-16-1161 p 14).
Nordfas Grupp OÜ puhul on ainuke alternatiiv arvelduskontode arestimisele ettemaksukonto
arestimine. Kuna äriühingu ettemaksukontol on 15 273,58 eurot, siis on võimalik tulevikus
määratav maksukohustus suuremas, s.o 70 601,08 euro osas, tagamata. Kohtu hinnangul on MTA
veenvalt põhjendanud, et pärast maksuotsuse tegemist võib selle sundtäitmine maksukohustuslase
tegevuse tõttu osutuda oluliselt raskemaks või võimatuks. Isiku suhtes esineb maksupettuses
osalemise kahtlus, arvelduskontolt suurtes summades sularaha väljavõtmine on samuti
kahtlustäratav ning isik on varasema maksuvõla ajatamiskava täitmata jätmise tõttu niigi
maksuvõlgades (vt ka käesoleva määruse põhjenduste p 10). Äriregistri andmetel on 20.10.2016
seisuga äriühingu maksuvõlg 9143,25 eurot. 2015. a majandusaasta aruande kohaselt oli äriühingu
kasum aruandeaastal 49 411 eurot. Äriühingu majanduslik seis ei ole kohtu hinnangul niivõrd hea,
et suhteliselt suure võimaliku määratava maksukohustuse täitmine ei valmistaks talle probleeme
(maksusumma 85 874,66 eurot ületab kasumit). Isegi, kui äriühing oma tegevust jätkab, on tema
varasema käitumise põhjal tugevalt alust arvata, et maksuotsuse saamisel suunab äriühing oma
käibevood mujale, et MTA ei saaks äriühingu rahalisi vahendeid maksuotsuse sundtäitmiseks
kasutada. Sellele ohule viitab mh asjaolu, et äriühing on järjepidevalt arvelduskontodelt suures
summas sularaha välja võtnud. Seega kohus nõustub MTA-ga, et arvelduskontodel asuva raha
äriühingust väljaviimine ei nõua palju aega ning Nordfas Grupp OÜ varasemat käitumist
arvestades äriühing suure tõenäosusega sellist maksude tasumisest kõrvalehoidmise võimalust ka
kasutab. Arvestades, et oht maksuotsuse täitmisest kõrvalehoidmiseks on suur ning
ettemaksukonto arestimise kõrval on arvelduskontode arestimine ainuke võimalus maksuotsuse
täitmist tagada, on arvelduskontodele aresti seadmine proportsionaalne meede. Sealjuures on
maksuhalduri nõusolekul tagatud arestitud pangakonto kaudu äriühingu kohustuste täitmine (MKS
§ 131 lg 4).
14. Kokkuvõtvalt on MTA taotlus täies ulatuses põhjendatud. Kohus rahuldab taotluse ning annab
loa Nordfas Grupp OÜ ettemaksukonto (viitenumber 25669510) arestimiseks Eesti Vabariigi
kasuks (MTA kaudu) summas 15 273,58 eurot ja arvelduskontode arestimiseks kõikides Eesti
krediidiasutustes kokku 70 601,08 euro ulatuses. MTA-l tuleb 70 601,08 euro täitumisel
viivitamatult vabastada kõik käesoleva kohtu loa alusel arestitud Nordfas Grupp OÜ pangakontod.




/allkirjastatud digitaalselt/
Monika Laatsit




                                                                                           8
