                        KOHTUMÄÄRUS
 Kohus                            Tallinna Ringkonnakohus
 Määruse tegemise aeg ja koht     5. veebruar 2016.a, Tallinn, kirjalik menetlus
 Kriminaalasja number             1-15-7225
 Kohtukoosseis                    Pavel Gontšarov, Ivi Kesküla, Meelika Aava
 Vaidlustatud kohtulahend        Pärnu Maakohtu Paide kohtumaja 16.11.2015.a
                                 määrus, millega tunnistati lubatavaks välisriigi
                                 kohtuotsuse täitmine ja pöörati rahaline karistus
                                 Eesti Vabariigi riigituludesse
 Kaebuse esitaja ja kaebuse liik Süüdimõistetu Aivar Stamm (ik. 36911274916;
                                 XXXXXXX), määruskaebus

RESOLUTSIOON

Jätta Pärnu Maakohtu Paide kohtumaja 16. novembri 2015. a määrus muutmata ja
süüdimõistetu Aivar Stamm’i määruskaebus rahuldamata.

EDASIKAEBAMISE KORD

Käesoleva määruse peale võib esitada advokaadi vahendusel määruskaebuse Riigikohtule
Tallinna Ringkonnakohtu kaudu 15 päeva jooksul alates määruse teatavaks saamise päevale
järgnevast päevast.

ASJAOLUD JA MENETLUSE KÄIK

1. 07.09.2015 edastas Justiitsministeerium Pärnu Maakohtu Paide kohtumajale
Ühendkuningriigi North Avoni esimese astme kohtu 24.04.2015 otsuse tunnustamiseks ja
täitmiseks Eesti Vabariigis Aivar Stamm’i suhtes. 13.11.2015 edastas Justiitsministeerium
Pärnu Maakohtu Paide kohtumajale North Avoni esimese astme kohtu 24.04.2015 otsuse kohta
EL nõukogu raamotsuse 2005/214/JSK alusel koostatud parandatud tunnistuse ja parandatud
tõlke.

2. Ühendkuningriigi, Inglismaa ja Wales’i Keskasutuse poolt 15.10.2015.a. koostatud
tunnistuse kohaselt on A. Stamm’ile mõistetud 24.04.2015.a. Ühendkuningriigi North Avoni
esimese astme kohtu poolt 21.10.2014 toime pandud liiklusalase süüteo eest tasumisele
rahasumma 400 GBP, millele lisandub menetluskulu 60 GBP ja avalikesse vahenditesse või
ohvrite tugiorganisatsioonile tasutav summa 40 GBP. Tunnistuse kohaselt mõisteti A.
Stamm’ile kokku rahaline karistus kogusummas 500 GBP, millest on tasutud 400 GBP.


MAAKOHTU MÄÄRUS

                                                                                       1
3. Pärnu Maakohus leidis 16.11.2015.a. määruses, et North Avoni esimese astme kohtu
24.04.2015 otsuse täitmine Eesti Vabariigis tuleb tunnistada KrMS § 48911 lg 1 p 1, § 50872 lg
1 p 2 järgi lubatavaks ja süüdimõistetule A. Stamm’ile mõistetud rahaline karistus tasumata
ulatuses pöörata KrMS § 50874 alusel Eesti Vabariigi riigituludesse

Kohus tuvastas, et vastav otsus koos rahalise karistuse vaidlustamise õiguse selgitusega on A.
Stamm’ile isiklikult kätte antud. A. Stamm ei ole karistust vaidlustanud ja otsus on alates
24.04.2015.a. lõplik. Tunnistuse välja andnud asutus kinnitab, et otsust ei ole üheski riigis
täidetud. Samuti tuvastas kohus, et asja materjalide kohaselt on A. Stamm osa rahalise karistuse
summast ehk 400,00 GBP juba tasunud otsuse teinud riigile.

Kohus leidis, et otsuse täitmine Eesti Vabariigis on võimalik, sest puuduvad KrMS § 50871
nimetatud välistavad või piiravad asjaolud. KrMS § 50870 kohaselt ei ole rahalise karistuse või
rahatrahvi tunnustamise ja täitmise lubatavaks tunnistamisel oluline sama teo karistatavus Eesti
seaduse järgi, kui samas paragrahvis loetletud süüteod on karistatavaks tunnistatud otsuse
teinud riigis. Teiste hulgas on KrMS §-s 50870 nimetatud liiklusalased süüteod. Seega ei ole
asja lahendamisel oluline, kas liiklusalased süüteod, millede eest määrati A.Stamm’ile karistus
Ühendkuningriik – Inglismaa ja Wales`is, on kõik karistatavad ka Eestis või mitte.

KrMS § 50874 kohaselt pööratakse rahaline karistus Eesti riigi tuludesse. Seega tuleb A.
Stamm’ilt North Avoni esimese astme 24.04.2015 otsusega väljamõistetud ja tasumata rahaline
karistus maksmata ulatuses ehk summas 100 GBP (rahaline karistus ja menetluskulud kokku
summas 500 GBP – 400 GBP tasutud osa), kanda Eesti Vabariigi riigituludesse. KrMS § 50872
lg 1 p 3 kohaselt arvutatakse rahalise karistuse summa otsuse tegemise päeval kehtiva kursi
alusel eurodesse, seega tuleb kanda Eesti Vabariigi tuludesse 141,42 eurot (100 GBP = 141.42
EUR).

MÄÄRUSKAEBUS

4. Pärnu Maakohtu 16.11.2015.a. määruse peale esitas määruskaebuse süüdimõistetu A.
Stamm, kes sisuliselt taotleb maakohtu määruse tühistamist.

Kaebuses selgitab A. Stamm, et ta tasus Ühendkuningriigile 500 GBP ehk 640,38 eurot.
Kaebaja märgib, et tal polnud näidata autojuhi kutsetunnistust 21.10.2014, mistõttu pidi
maksma kohapeal 500 GBP. Kaebajat teavitati, et asi tuleb läbivaatamisele kohtus ning
kaebajale teadaolevalt jättis kohus väljamõistetud rahasumma samaks. Kaebaja leiab, et
dokumentides on tehtud viga, kui tema poolt tasutud summaks on märgitud 400 GBP.
Kaebusele on lisatud A. Stamm’i 23.10.2014 SEB Bank AS-i konto väljavõte ja VOSA
(Vehicle & Operator Services Agency) 21.10.2014 deposiidi akt.

RINGKONNAKOHTU SEISUKOHT

5. Kriminaalkolleegium, tutvunud määruskaebuse ja materjalidega, leiab, et maakohtu määruse
muutmiseks või tühistamiseks puudub alus ning määruskaebus jääb rahuldamata.

6. Kaebaja leiab, et rahalise karistuse tunnustamise ja täitmise menetluse raames on tehtud
vastavates dokumentides viga, millest tulenevalt ei ole rahalise karistuse Eesti tuludesse
pööramisel arvesse võetud, et ta on vastava summa tasunud terves ulatuses, s.o summas 500
GBP, mitte osaliselt summas 400 GBP.

                                                                                              2
7. Euroopa Liidu liikmesriigi rahalise karistuse ja rahatrahvi tunnustamise ja täitmise kord on
sätestatud KrMS-i §-des 50869-50877 (KrMS-i 19. ptk-i 8. jao 9. jaotises). Seejuures tuleneb
KrMS § 50872 lg-st 1 ja § 48911 lg 1 p-st 3, et kohus lõpetab välisriigi kohtuotsuse tunnustamisel
ja täitmisele pööramisel menetluse, kui isik on temale kohtuotsuse või muu otsusega pandud
kohustuse täitnud. Muul juhul tunnistab kohus täitmise lubatavaks (p 1) või lubamatuks (p 2).
Maakohus on tunnistanud North Avoni esimese astme kohtu § 48911 lg 1 p 1 alusel lubatavaks.
Ringkonnakohus, olles tutvunud Justiitsministeeriumi poolt edastatud täiendavate andmetega,
leiab, et käesoleval ajal ei ole võimalik lugeda A. Stamm’i poolt kohustust täidetuks terves
ulatuses ja menetlust KrMS § 48911 lg 1 p 3 alusel lõpetada.

8. Välisriigis määratud rahalise karistuse või rahatrahvi tunnustamise ja täitmise aluseks on
rahalise karistuse või rahatrahvi määramise tunnistus (KrMS § 50869 lg 1). Tunnustamist
piiravad ja välistavad asjaolud on sätestatud ammendavalt KrMS § 50871 p-des 1-9: 1) esinevad
puudused rahalise karistuse või rahatrahvi määramise tunnistuses; 2) sama teo eest on isiku
suhtes otsus vastu võetud ja täide viidud, v.a. algse otsuse teinud riigis; 3) otsus on tehtud teo
suhtes, mida ei ole loetletud KrMS §-s 50870; 4) täitmine on aegunud ja seotud teoga, mis
kuulub Eesti pädevusse; 5) isiku immuniteedist tulenevad piirangud; 6) isik on alla
neljateistaastane; 7) kohtuotsus on tehtud tagaselja, v.a. KrMS §-s 4897 sätestatud juhud; 8)
tegu on toime pandud vähemalt olulises osas Eesti territooriumil; 9) määratud rahaline karistus
on võrdne 70 euroga või sellest väiksem.

9. Ringkonnakohus leiab, et eelnimetatud aluseid, mille tõttu oleks North Avoni esimese astme
kohtu 24.04.2015 otsuse täitmine piiratud või välistatud, ei esine. Kuigi Justiitsministeeriumi
poolt 07.09.2015 edastatud algses tunnistuses tuvastas maakohus puudused seonduvalt
tunnistusel märgitud rahasummadega (tl 16), edastas Justiitsministeerium Pärnu Maakohtule
13.11.2015 parandatud tunnistuse ja uue tõlke (tl 18). 13.11.2015 edastatud tunnistusel
märgitud andmetest nähtuvalt mõisteti A. Stamm’ile North Avon’i esimese astme kohtu poolt
24.04.2015 liiklussüüteo eest tasumisele 400 GBP, millele lisanduvad menetluskulud 60 GBP
ja avalikesse vahenditesse või ohvrite tugiorganisatsioonile määratud summa 40 GBP.
Tunnistusest nähtuvalt mõisteti A. Stamm’ilt nimetatud otsusega välja kokku 500 GBP. Lisaks
nähtub tunnistusest, et 24.04.2015 otsus tehti A. Stamm’i suhtes tagaselja, kuid seejuures KrMS
§-s 4897 sätestatut järgivalt teavitati A. Stamm’i otsuse vaidlustamise õigusest ja
kaebetähtaegadest. Eelmärgitud asjaolusid kaebaja vaidlustanud ei ole. Seejuures nähtub
määruskaebusest endast, et A. Stamm oli teadlik vastavast kohtuistungist ning otsuse sisust.
Lisaks nähtub tunnistusest, et Inglismaa ja Walesi rahaliste karistuste vastastikuse tunnustamise
keskasutuse andmetel on rahaline karistus osaliselt tasutud summas 400 GBP. Maakohus on
sellest lähtuvalt leidnud, et A. Stamm’i poolt on seega tasumata (500 GBP-400 GBP) 100 GBP.
Kaebaja aga maakohtu nimetatud järeldusega ei nõustu ning on esitanud oma väite kinnituseks
isikliku arvelduskonto väljavõtte, millest nähtuv kinnitab, et kaebaja on teinud ülekande terve
summa, s.o 500 GBP, mitte üksnes 400 GBP ulatuses.

10. Ringkonnakohus leiab, et antud juhul ei ole tegemist puudusega tunnistuses kui
tunnustamist piirava või välistava asjaoluga KrMS § 50869 lg 1 p 1 mõttes. Maakohus on seega
põhjendatult tunnistanud North Avoni esimese astme kohtu otsuse täitmise Eesti Vabariigis
lubatavaks. KrMS § 50872 lg 3 kohaselt kui süüdimõistetu esitab tõendi rahasumma osalise või
täieliku tasumise kohta, arvatakse sissenõutavast rahalise karistuse või rahatrahvi summast
maha see osa, mis on makstud. Ringkonnakohtule on tuvastatav, et kuigi kahtlustatav tõepoolest
tegi ülekande 500 GBP tasumiseks, on sellest siiski makstud 400 GBP suurune osa.
Justiitsministeeriumi 14.01.2016.a. vastusest nähtuvalt (tl 50) vastab tõele, et A. Stamm tasus

                                                                                                3
500 GBP, kuid seoses Ühendkuningriigi rahaliste karistuste tunnustamise ja täitmise
keskasutuse tehnilise probleemiga, ei olnud neil võimalik 100 GBP edastada kohtule
menetluskulu ja ohvrite tuluorganisatsioonile määratud summa katteks. Samuti nähtub
Justiitsministeeriumi 14.01.2016 vastusest, et A. Stamm’ile üritati Ühendkuningriigi pädeva
asutuse poolt 100 GBP tagasi kanda, kuid A. Stamm ei realiseerinud talle saadetud vastavat
tšekki tähtaegselt, s.o 7 kuu jooksul, rahaks. Justiitsministeeriumi 14.01.2016.a. vastusele
lisatud e-kirjavahetusest (tl 51-52) Ühendkuningriigi rahaliste karistuste tunnustamise ja
täitmise keskasutusega, nähtub nimetatud asutuse 12.01.2016.a. edastatud e-kirjast, et A.
Stamm’il on võimalik Ühendkuningriigis taotleda eelnevalt kehtetuks muutunud tšeki
väljavahetamist ja uut tšekki 100 GBP summa tagastamiseks VOSA-lt (Vechice and Operator
Service Agency, käesoleval ajal DVSA ehk Driver and Vechice Standards Agency; vt
XXXXXXXXXX). Justiits- ministeeriumi 14.01.2016.a. vastuse kohaselt on A. Stamm’il
käesoleval ajal seetõttu tasutud rahaline karistus siiski summas 400 GBP. Seejuures nähtub
Justiitsministeeriumi 14.01.2016.a. edastatud andmetest, et Ühendkuningriik jääb jätkuvalt
oma taotluse, s.o 100 GBP suuruse rahalise karistuse tunnustamise ja täitmise, juurde.
Arvestades eeltoodut, möönab ringkonnakohus, et kõnealuste rahasummade sissenõudmine
Ühendkuningriigis ei toimunud vastavate asutuste poolt läbinisti veatult, mis tingis selle, et
kuigi A. Stamm soovis tasuda terve summa koheselt, osutus tehnilistel põhjustel võimalikuks
üksnes selle osaline tasumine. Ühendkuningriigi pädeva asutuse info kohaselt on A. Stamm’ile
tagatud võimalus üle kandmata jäänud 100 GBP tagasisaamiseks, mida A. Stamm tähtaegselt
ei teinud. Seejuures ei ole välistatud käesoleval ajal selle summa tagastamine Ühendkuningriigi
vastava asutuse poolt A. Stamm’ile temapoolse taotluse alusel. Eeltoodut arvestades leiab
kolleegium, et antud juhul ei võimalda tuvastatud asjaolud lugeda KrMS § 50872 lg 3 alusel A.
Stamm’i poolt ülekantud rahasummat terves ulatuses tasutuks ega kohustust KrMS § 48911 lg
1 p 3 tähenduses täidetuks. Seega tuleneb eeltoodud andmetest, et kõnealune 100 GBP on
käesoleval ajal A. Stamm’i poolt temale mõistetud rahalise karistusena jätkuvalt tasumata ning
karistus on maakohtu poolt KrMS § 50874 alusel pööratud Eesti Vabariigi riigituludesse õiges
ulatuses, s.o summas 100 GBP ehk maakohtu määruse tegemise päeval kehtiva kursi alusel
summas 141,42 eurot.

11. Eeltoodud põhjendustel ja juhindudes KrMS § 337 lg 1 p-st 1 ja § 390 jätab ringkonnakohus
maakohtu määruse muutmata ja süüdimõistetu määruskaebuse rahuldamata.


       Pavel Gontšarov                    Ivi Kesküla                     Meelika Aava
/allkirjastatud digitaalselt/     /allkirjastatud digitaalselt/    /allkirjastatud digitaalselt/




                                                                                              4
