                            KOHTUOTSUS
                                  EESTI VABARIIGI NIMEL
                                         Tagaseljaotsus

Kohus                            Harju Maakohus
Kohtunik                         Nele Seping
Otsuse tegemise aeg ja koht      25. veebruar 2016, Tallinn, Kentmanni kohtumaja
Tsiviilasja number               2-15-122805
Tsiviilasi                       XXXOÜ hagi XXXvastu võla saamiseks
Tsiviilasja hind                 6482,08 eurot
Menetlusosalised ja nende        Hageja XXXOÜ (registrikood XXX, asukoht               XXX),
                                 lepinguline    esindaja    Triin      Linholm         (e-post
esindajad
                                 menetlus@plusplus.ee)
                                 Kostja XXX(isikukood XXX, elukoht teadmata)


Asja läbivaatamine               Kirjalikus menetluses

Resolutsioon
1. Rahuldada hagi tagaseljaotsusega.
2. Välja mõista kostjalt XXX hageja XXXOÜ kasuks põhivõlgnevus 4400,97 eurot, intress
334,10 eurot, seisuga 15.12.2015 viivis 815,32 eurot.
3. Välja mõista kostjalt XXX hageja XXXOÜ kasuks alates 16.12.2015 viivis 0,058% päevas
põhivõlgnevuselt kuni põhivõlgnevuse tasumiseni, kuid mitte suuremas summas kui 3585,65
eurot.
4. Menetluskulud jätta kostja kanda.
5. Välja mõista kostjalt XXX hageja XXXOÜ kasuks menetluskulud summas 738 eurot (sh
riigilõiv 450 eurot ja õigusabikulu 288 eurot).
6. Hüvitamisele kuuluvatelt menetluskuludelt tuleb kostjal XXX tasuda hageja XXXOÜ kasuks
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses
7. Tagaseljaotsus on tagatiseta viivitamata täidetav (TsMS § 468 lg 1 p 2).
Asjaolud
Hagi nõude aluseks on kostja ja laenuandja Swedbank AS vahel 17.07.2014 sõlmitud
väikelaenuleping nr. XXX, mille kohaselt laenas laenuandja kostjale 4500 eurot, intressiga 21%
aastas. Kostja kohustus kasutatud laenu tagastama maksegraafiku alusel igakuiste maksetena
20.-ks kuupäevaks, esimene osamakse 125,11 eurot ning alates 20.09.2014 põhiosa ja
intressimakse kokku summas 140,89 eurot kuni viimase osamakseni 20.07.2018 summas 140,81
eurot. Kostja oma kohustusi ei täitnud vaatamata meeldetuletustele, mistõttu ütles laenuandja
kostjaga lepingu üles 26.01.2015. Laenuandja loovutas oma nõude 30.04.2015 kostja vastu
hagejale. Kostja laenu tagastanud ei ole.
Edasikaebamise kord
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul. Kajale tuleb lisada kõik asja ettevalmistamise
lõpuleviimiseks vajalik. Kui tagaseljaotsus toimetatakse kätte avalikult, võib kaja esitada 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.
Kajalt tuleb tasuda kautsjonina summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele nr EE062200221059223099 Swedbankis, arveldusarvele
nr EE571010220229377229 SEB Pangas, arveldusarvele nr EE513300333522160001 Danske
Bank AS Eesti filiaalis või arveldusarvele nr EE221700017003510302 Nordea Bank Finland
PLC Eesti filiaalis. Maksekorralduse selgituse reale tuleb märkida selgelt ja arusaadavalt: Harju
Maakohtu Kentmanni kohtumaja, tsiviilasja number, milles kautsjoni tasutakse ja isiku nimi,
kelle eest kautsjon tasuti. Maksedokument kautsjoni tasumise kohta või maksedokumendil
olevad kõik andmed selle elektrooniliseks kontrollimiseks tuleb esitada kohtule.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

/allkirjastatud digitaalselt/
Nele Seping
Kohtunik




                                                                                                2
