                                      KOHTUOTSUS
                                  EESTI VABARIIGI NIMEL
                                  Õigeksvõtul põhinev otsus

Kohus                            Pärnu Maakohus
Kohtunik                         Ingrid Niinemägi
Otsuse tegemise aeg ja koht      16.juuni 2016.a. Paide kohtumaja

Tsiviilasja number               2-16-7264
Tsiviilasi                       NR`i hagi OR`i vastu abielu lahutamise nõudes

Hagihind                         3500 eurot
Menetlusosalised ja nende        Hageja: NR, isikukood xxxxxxxxxxx, elukoht xxxxxxxxxxxxx
esindajad                        xx x x, xxxxxxxxx, xxxxx xxxxxxxx, e-post: x
                                 Kostja: OR, isikukood xxxxxxxxxxx, elukoht xxxx xxxx,
                                 xxxxxxxxx xxxx, xxxx xxxx, xxxxxxxxx, e-post: x
Menetluse liik                   Kirjalik eelmenetlus

RESOLUTSIOON
1. Rahuldada NR hagi.
2. Lahutada NR`i (endine x) ja OR`i xx.xx.xxxx xxxxx xxxxxxxxx xxxxxxxxxxxxxxxxxxxxx
kandega nr xxx registreeritud abielu.
3. Saata kohtuotsuse ärakiri 10 päeva jooksul pärast kohtuotsuse jõustumist
perekonnaseisuasutusele.

MENETLUSKULUD
Jätta kummagi poole poolt kantud menetluskulud poole enda kanda.

EDASIKAEBAMISE KORD
Kohtuotsuse peale võib esitada apellatsioonkaebuse. Apellatsioonkaebus esitatakse Tallinna
Ringkonnakohtule 30 päeva jooksul alates kohtuotsuse kättetoimetamisest, kuid mitte hiljem kui
viie kuu möödumisel esimese astme kohtu otsuse avalikult teatavakstegemisest.

Asjaolud ja menetlus
Kohtualluvuse korras on Pärnu Maakohtu Paide kohtumajale saabunud NR`i hagi O R vastu abielu
lahutamise nõudes. Hagiavalduse kohaselt soovib hageja lahutada xx.xx.xxxx sõlmitud abielu O
Riga, kuna poolte abielulised suhted on lõppenud alates august xxxx, mil hageja elab teises riigis.

Kostja on eelmenetluses kohtule teatanud, et nõustub hagiavaldusega.

Seoses asjaoluga, et kostja on abielu lahutamisega nõustunud, tuleb TsMS § 440 lg 1 kohaselt hagi
rahuldada. Vastavalt TsMS § 440 lg-le 1 kui kostja võtab kohtuistungil või kohtule esitatud
avalduses hageja nõude õigeks, rahuldab kohus hagi. TsMS § 440 lg-le 3 kohaselt juhul, kui hagi
õigeksvõtmine on esitatud kohtule avalduses, võetakse avaldus toimikusse. Kui kostja avaldab hagi
õigeksvõtmise kohtule eelmenetluses, lahendab kohus asja kohtuistungit pidamata. TsMS § 440 lg-
le 4 alusel abieluasjas ja põlvnemisasjas ei ole kohus hagi õigeksvõtuga seotud.
Kohtu seisukoht ja õiguslikud põhjendused
Perekonnaseaduse (PKS) § 65 lg 2 kohaselt lahutab kohus abielu abikaasa nõudel, kui abikaasad
vaidlevad abielu lahutamise üle või lahutusega seotud asjaolude üle või kui perekonnaseisuasutus
ei ole pädev abielu lahutama.
Vastavalt PKS § 67 lg-le 1 võib kohus abielu lahutada, kui abielusuhted on pöördumatult
lõppenud. Abielusuhted on lõppenud, kui abikaasadel abielulist kooselu enam ei ole ja on alust
arvata, et abikaasad kooselu ei taasta. Sama sätte lg 2 kohaselt abielusuhete lõppemist eeldatakse,
kui abikaasad on elanud vähemalt kaks aastat eraldi.

Pooled ei vaidle selle üle, et nende abielusuhted on lõppenud.
Osundatud sätete alusel ning hageja poolt esitatud asjaoludest lähtuvalt on põhjendatud hagi
rahuldamine. Käesoleval juhul on poolte abielulised suhted lõppenud ning nad ei soovi abieluliste
suhete taastamist. Poolte lepitamist peab kohus ebamõistlikuks, kuna mõlemad pooled on abielu
lahutamisega nõus ega ole lepitamist taotlenud. Puuduvad alused hagi õigeksvõtu
mittevastuvõtmiseks. Eeltoodust lähtudes leiab kohus, et hagiavaldus abielu lahutamiseks on
põhjendatud ja kuulub rahuldamisele.

TsMS § 164 lg 1 järgi kannab hagilises abieluasjas kumbki pool oma menetluskulud ise. Pooled ei
ole vastaspoolelt menetluskulude väljamõistmist ka taotlenud.



/allkirjastatud digitaalselt/

Ingrid Niinemägi
Kohtunik
