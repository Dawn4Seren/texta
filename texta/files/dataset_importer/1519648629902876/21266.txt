                                                                               Väärteoasi nr. 4-16-361




                              KOHTUMÄÄRUS
Kohus                               Tartu Maakohus
Määruse tegemise aeg ja koht        15. märtsil 2016. a Tartu, Kalevi 1.
Väärteoasja number                  4-16-361 (2602,12,003879)

Täiteasja number                    193/2013/1506
Täitmiskohtunik                     Ene Muts
Kohtuistungisekretär                Kädi Leola
Väärteoasi                          Lõuna Prefektuuri avaldus Lauri Kirrilandile määratud
                                    rahatrahvi asendamiseks arestiga KarS § 72 alusel
Menetlusalune isik                  Lauri Kirriland
                                    isikukood: 39208106828, elukoht: XXXX
Kohtuvälise menetleja otsus         Lõuna prefektuuri korrakaitsebüroo liiklusjärelevalvetalituse
                                    liiklusjärelevalvetalituse vanemliikluspolitseiniku Kaido Iste
                                    25.06.2012. a otsusega LS § 224 lg 2 järgi määratud rahatrahv
                                    150 trahviühikut, s.o 600 eurot.
Kohtutäitur                         Sirje Tael

RESOLUTSIOON

KarS § 72 lg 1 ja 2 alusel asendada väärteoasjas nr 2602,12,003879 Lõuna prefektuuri
korrakaitsebüroo liiklusjärelevalvetalituse liiklusjärelevalvetalituse vanemliikluspolitseiniku Kaido
Iste 25.06.2012. a otsusega Lauri Kirrilandile, isikukood: 39208106828, määratud rahatrahv
tasumata 150 trahviühiku ulatuses üldkasuliku tööga 15 (viisteist) tundi.
KarS § 69 lg 3 alusel määrata Lauri Kirrilandile üldkasuliku töö tegemiseks tähtaega 2 (kaks) kuud
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
menetlusteenistuse liiklusjärelevalvetalituse korrakaitsebüroosse Tartumaa, Tartu, Riia 132-A216,
telefonid: 730 8786, 5645 0556; e-posti aadress: anzela.murumagi@politsei.ee
Määruse koopia saata Lõuna prefektuurile ja kohtutäiturile Sirje Taelale.




                                                                                                        1
Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused.

Lõuna       prefektuuri     korrakaitsebüroo       liiklusjärelevalvetalituse  liiklusjärelevalvetalituse
vanemliikluspolitseiniku Kaido Iste 25.06.2012. a otsusega määrati Kauri Kiriirlandile LS § 224 lg 2
järgi rahatrahv 150 trahviühikut, s.o 600 eurot. Otsus jõustus 11.10.2012. a.
27.06.2012. a määrusega lükati rahatrahvi täitmisele pööramine edasi kuni 10.07.2013. a.
Täitemenetlust alustati võlgniku suhtes 28.08.2013. a. Väärteoasjas nr 2602,12,003879 01.09.2012. a
tehtud otsuse alusel ei ole kohtutäituril olnud võimalik trahvi sisse nõuda võlgnikul vara ja piisavate
sissetulekute puudumise tõttu. Kohtutäitur teavitas kohtuvälist menetlejat 09.11.2015. a trahvi täitmise
võimatusest.
Sissenõudja tegi 20.01.2016. a taotluse trahvi asendamiseks arestiga KarS § 72 alusel.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti.
KarS § 69 lg 1 järgi kohus võib aresti mõistes või käesoleva seadustiku §-s 73 või 74 sätestatud korras
tingimisi kohaldatud vangistust täitmisele pöörates asendada selle üldkasuliku tööga. Ühele päevale
arestile või vangistusele vastab üks tund üldkasulikku tööd, mida ei mõisteta vähem kui viis tundi.
Arest või vangistus asendatakse üldkasuliku tööga üksnes süüdlase nõusolekul.

Kohus, ära kuulanud Lauri Kirrilandi, leiab, et sissenõudja taotlus on põhjendatud ja esitatud
seaduslikul alusel. Lauri Kirriland on jätnud talle Lõuna prefektuuri korrakaitsebüroo
liiklusjärelevalvetalituse liiklusjärelevalvetalituse vanemliikluspolitseiniku Kaido Iste 25.06.2012. a
otsusega määratud rahatrahvi täies ulatuses tasumata. Lauri Kirriland on nõus tegema üldkasulikku
tööd karistuse asendamisena.

Kohus asendab KarS § 72 alusel Lauri Kirrilandile väärteoasjas nr 2602,12,003879 määratud rahatrahvi
arestiga ja asendab selle süüdlase nõusolekul üldkasuliku tööga. Rahatrahvi 150 trahviühiku ulatuses
asendamisel arestiga vastab see KarS § 72 lg 2 alusel 15 päevale arestile. Üldkasulik töö ulatusest
arvestades tuleb ära teha kahe kuu jooksul.

Ene Muts
täitmiskohtunik /allkirjastatud digitaalselt/




                                                                                                       2
