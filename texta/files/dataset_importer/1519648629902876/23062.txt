                                                                Tsiviilasi nr 2-15-119226




        Kompromissi kinnitamise ja asja menetluse lõpetamise
                                 MÄÄRUS
Kohus                             Tartu Maakohus

Kohtunik                          Marian Priks

Määruse tegemise aeg ja koht      22. veebruar 2016; Valga kohtumaja

Tsiviilasja number                2-15-119226

Tsiviilasi                        X OÜ hagiavaldus T.T. vastu võlgnevuse nõudes

Menetlustoiming                   Poolte avaldus kompromissi kinnitamiseks ja taotlus asja
                                  menetluse lõpetamiseks
                                  Kirjalik menetlus
Menetlusosalised ja nende         Hageja: X OÜ (rk xxxxxxxx; asukoht x; e-post x)
esindajad                         Hageja esindaja: A. M. (e-post x)
                                  Kostja: T.T. (ik xxxxxxxxxxx; elukoht x; e-post x)




RESOLUTSIOON
1. Kinnitada hageja X OÜ ja kostja T.T.                 vahel   15.02.2016.   a   sõlmitud
kompromissikokkulepe alljärgnevate tingimustega:
1) Tingimusel, et kostja täidab kõik kompromissilepingust tulenevad kohustused tähtaegselt
   ja nõutavas summas, nõustub hageja vähendama kostja vastu hagis esitatud nõude 3300
   euroni ning võimaldab kostjal tasuda kompromissis märgitud võlgnevuse maksegraafiku
   alusel.
2) Kostja tasub kompromissimääruse punktis 1 märgitud võlgnevuse hagejale alljärgneva
   maksegraafiku alusel:
       1. 15.03.2016         22 eurot
       2. 15.04.2016         22 eurot
       3. 15.05.2016         148 eurot
       4. 15.06.2016         148 eurot
       5. 15.07.2016         148 eurot
       6. 15.08.2016         148 eurot
       7. 15.09.2016         148 eurot
       8. 15.10.2016         148 eurot
       9. 15.11.2016         148 eurot
       10. 15.12.2016        148 eurot
       11. 15.01.2017        148 eurot
       12. 15.02.2017        148 eurot
       13. 15.03.2017        148 eurot
       14. 15.04.2017        148 eurot
       15. 15.05.2017        148 eurot
       16. 15.06.2017        148 eurot
       17. 15.07.2017        148 eurot
       18. 15.08.2017        148 eurot
       19. 15.09.2017        148 eurot
       20. 15.10.2017        148 eurot
       21. 15.11.2017        148 eurot
       22. 15.12.2017        148 eurot
       23. 15.01.2018        148 eurot
       24. 15.02.2018        148 eurot
3) Kostja tasub punktis 2 sätestatud maksegraafikus ettenähtud maksed hagejale vastavalt
   järgnevatele andmetele:
   - makse saaja: X OÜ
   - konto nr: EExxxxxxxxxxxxxxxxxx Swedbank AS-s või EExxxxxxxxxxxxxxxxxx
       AS-SEB Pank
   - makse selgitus: Liisinguleping nr LGxxxxxxxx/xxxx
4) Kui kostja viivitab kompromissi punktis 2 sätestatud mis tahes makse tasumisega enam
   kui 30 päeva, muutub kogu kompromissi punktis 2 sätestatud nõue koheselt täies ulatuses
   sissenõutavaks ning hagejal on õigus pöörduda kogu nõude sundtäitmiseks kohtutäituri
   poole. Nõude sundtäitmisele pööramisest ei pea hageja kostjat eelnevalt teavitama.
5) Pooled on kokku leppinud, et pooled loobuvad teineteise suhtes mis tahes muudest
   varalistest ja mittevaralistest nõuetest, mis võivad tuleneda tsiviilasja nr 2-15-119226
   esitatud hagi aluseks olevatest asjaoludest, välja arvatud kompromissilepingu punktides 1-
   4 märgitud hageja nõuded.
6) Menetluskulud jäävad kostja kanda.
Lõpetada menetlus tsiviilasjas nr 2-15-119226 seoses kompromissilepingu kinnitamisega.
2. Tagastada X OÜ poolt tasutud riigilõivust (11.09.2015. a 90,81 eurot ning 09.12.2015.
a 259,19 eurot, kokku 350 eurot) pool ehk 175 eurot X OÜ arveldusarvele nr
EExxxxxxxxxxxxxxxxxx Swedbank.
4. TsMS § 168 lg 3 alusel jäävad menetluskulud kostja kanda.
Määrus saata menetlusosalistele.
Edasikaebamise kord
Pooled on lühendanud määruskaebuse esitamise õigust 3 päevani (TsMS § 661 lg 4).
Määrusele riigilõivu tagastamise osas ei saa esitada määruskaebust (TsMS § 150 lg 8).


ASJAOLUD
Menetluse käik
18.11.2015. a saabus Tartu Maakohtu Valga kohtumajale maksekäsu kiirmenetlusest X OÜ
hagiavaldus T.T. vastu võlgnevuse nõudes (menetlusse võetud 18.12.2015. a). 16.02.2016. a
saabus kohtule poolte poolt allkirjastatud kompromissikokkulepe ja taotlus menetluse
lõpetamiseks. Hageja on esitanud ka taotluse riigilõivu tagastamiseks poole osas.
Poolte taotlus
Kirjalikus kompromissilepingus on pooled kokku leppinud kostja poolt hagejale tasutavas
võlgnevuse määras ja tasumise tingimustes. Pooled kinnitavad, et kostja tunnistab võlgnevust
ning pooled on vähendanud seda 3300 euroni, mille kostja tasub hagejale 2 aasta jooksul
vastavalt sõlmitud maksegraafikule. Pooled paluvad kohtul kinnitada sõlmitud
kompromissileping, kinnitades ühtlasi enda teadlikkust menetluse lõpetamise õiguslikest
tagajärgedest, muu hulgas seda, et menetluse lõpetamise korral ei saa hageja uuesti pöörduda
kohtusse hagiga sama kostja vastu vaidluses sama hagieseme üle samal alusel.

Kohtu lahendi põhjendused
Kohus, tutvunud esitatud avaldusega ja sellele lisatud materjalidega ning esitatud
kompromisslepinguga, leiab, et kompromissi tingimused ei ole vastuolus kehtiva
seadusandlusega ning kompromiss tuleb kinnitada.
Kohtul on piisav alust eeldada, et õigusrahu ja –kindluse huvides ning menetluskulude
säästmise eesmärgil, on pooled pidanud otstarbekaks ja mõistlikuks vaidluse lahendamist
kokkuleppe (kompromissi) sõlmimise teel. Kompromissilepingu tingimused on kooskõlas
kehtiva seadusandlusega ega kahjusta osapoolte huve ja õigusi ning ei riiva avaliku huvi kaitse
põhimõtteid ning kompromiss on täidetav. Kompromissilepingu kinnitamist välistavaid
asjaolusid (TsMS § 430 lg 3) kohtule teadaolevalt ei esine. Seega kuulub poolte vahel
sõlmitud kompromissileping kinnitamisele.
TsMS § 430 lg 1 sätestab, et pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi
tingimused. TsMS § 432 kohaselt kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetluses
on lõpetatud hagist loobumise tõttu või kompromissiga, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega,
kui seadusest ei tulene teisiti.
Pooled on kompromissilepingus kinnitanud, et nad on teadlikud kompromissi kinnitamise ja
sel alusel asja menetluse lõpetamise protsessuaalõiguslikest tagajärgedest. Siit johtuvalt on
tagatud poolte protsessuaalsete õiguste ja huvide igakülgne kaitse ning ei esine asja menetluse
lõpetamist takistavaid asjaolusid. Seega tuleb menetlus antud asjas lõpetada.

2. Riigilõivu tagastamine
TsMS § 139 lg 2 järgi riigilõivu tuleb tasuda menetlustoimingult, mille tegemise eest on
riigilõivuseaduses sätestatud riigilõiv. TsMS § 124 lg 1 järgi raha maksmisele suunatud hagi
puhul määratakse hagihind nõutava rahasummaga. TsMS § 133 lg 1 järgi hagihind arvutatakse
põhinõude ja kõrvalnõuete järgi. Käesoleval juhul oli hagihinnaks 4190,37 eurot.
Riigilõivuseaduse § 59 lg 1 ja lisa 1 alusel tuli hagihinnalt kuni 4500 eurot tasuda riigilõivu
350 eurot.
Hageja on tasunud riigilõivu maksekäsu kiirmenetluse avalduselt 90,81 eurot ning hagi
esitamisel veel 259,19 eurot, kokku 350 eurot. TsMS § 147 lg 5 sätestab, et maksekäsu
kiirmenetluse hagimenetluseks ülemineku korral tasutakse hagilt täiendav riigilõiv ulatuses,
mis ei ole kaetud maksekäsu kiirmenetluse avalduse esitamiselt tasutud riigilõivuga.
Koos kompromissiga esitas hageja ka taotluse poole riigilõivu tagastamiseks. Kohus märgib,
et hagilt tuli tasuda 350 eurot ning pool sellest on 175 eurot.
TsMS § 150 lg 2 p 1 järgi pool menetluses tasutud riigilõivust tagastatakse, kui pooled
sõlmivad kompromissi. TsMS § 150 lg 4 sätestab, et riigilõivu tagastab kohus, kelle
menetluses asi viimati oli, üksnes selle menetlusosalise avalduse alusel, kes riigilõivu tasus
või kelle eest riigilõiv tasuti. Riigilõiv tagastatakse menetlusosalisele, kes selle pidi tasuma,
või tema korraldusel muule isikule. Hageja on teinud kohtule taotluse poole tasutud riigilõivu
tagastamise kohta.
Seega kuulub tagastamisele tasutud riigilõivust (350 eurot) pool, s.o 175 eurot.



/allkirjastatud digitaalselt/

Marian Priks
kohtunik
