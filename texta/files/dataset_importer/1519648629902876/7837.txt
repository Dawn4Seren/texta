                       KOHTUMÄÄRUS
Kohus                           Harju Maakohus

Määruse tegemise aeg ja koht    06.09.2016.a Tallinn, Liivalaia kohtumaja

Kohtuasja nr                    1-16-1801

Kohtunik                        Eha Popova

Kohtuistungisekretär            Julia Senkevitš

Tõlk                            Anneli Helmann

Kohtuasi                        Vangla materjalid Yuri Sidorovi tingimisi enne tähtaega
                                vangistusest vabastamiseks

Süüdimõistetu                   Yuri Sidorov (ik 38402080282) viibib Vanglas

Kohtuistungi toimumise aeg,     29.08.2016.a Tallinn,     Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Yuri Sidorov karistuse kandmisest tingimisi enne tähtaega katseajaga 6
(kuus) kuud.
2. KarS § 76 lg 5 alusel allutada Yuri Sidorov         katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid:
   1) elama kohtu määratud alalises elukohas s, XXX;
   2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
       vahetamiseks;
                                               2
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Yuri Sidorovi suhtes käitumiskontrolli ajal KarS § 75 lg 2 p 2-1, 4, 7 ja 8
sätestatud kohustusi:
- mitte omada või tarvitada narkootilisi või psühhotroopseid aineid;
- asuda tööle või võtta end Töötukassas arvele 1 (ühe) kuu jooksul peale vanglast
vabanemist;
- mitte suhelda talle teadaolevalt kriminaalkorras karistatud ja narkootikume tarvitavate
või käitlevate isikutega, välja arvatud lähisugulased;
- osaleda kriminaalhooldaja poolt määratud sotsiaalprogrammis.

4. Yuri Sidorovile määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata    Yuri    Sidorovile kriminaalhooldaja                     Vangla Lääne-Harju
kriminaalhooldusosakonna juhataja määramisel ja                     saata määrus täitmiseks
kriminaalhooldusosakonnale.

6. Yuri Sidorov vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

 Vangla esitas Harju Maakohtule materjalid kinnipeetava Yuri Sidorovi tingimisi enne tähtaega
vangistusest vabastamiseks.

Yuri Sidorov tunnistati Harju Maakohtu 04.03.2016.a otsusega süüdi KarS § 199 lg 2 p 9 - § 25
lg 2 järgi ning talle mõisteti karistuseks 4 kuud vangistust. KrMS § 238 lg 2 alusel vähendati
mõistetud karistust 1/3 võrra ja ärakandmisele kuuluvaks karistuseks mõisteti 2 kuud 20 päeva
vangistust. KarS § 65 lg 2 alusel suurendati mõistetavat karistust Harju Maakohtu 19.10.2015
otsusega mõistetud karistuse ärakandmata osa ehk 6 kuu vangistuse võrra (kantud on karistus 14
päeva ajavahemikul 19.10.-01.11.2015) ning liitkaristuseks mõisteti 8 kuud ja 20 päeva
vangistust. KarS § 68 lg 1 alusel arvati karistusaja hulka kahtlustatavana kinnipidamise aeg ning
karistuse kandmise alguseks loeti 02.03.2016.a. Kohtuotsus jõustus 19.03.2016.a.

Karistuse kandmise algus oli 02.03.2016.a ja lõpp on 22.11.2016.a.

Yuri Sidorovi         kohta kinnipidamisasutuses koostatud iseloomustusest nähtub, et
resotsialiseeriva iseloomuga tegevusi ei ole tema suhtes läbi viidud. Kehtivaid
distsiplinaarkaristusi ei ole. Vangla toetab Y. Sidorovi tingimisi ennetähtaegset vabastamist.

Yuri Sidorovi kohta kriminaalhoolduses koostatud iseloomustusest nähtub, et kinnipeetav
asub vabanemisel elama oma emale kuuluvasse korterisse s, XXX. Kinnipeetaval ei ole
vabanemisel garanteeritud töökohta.
                                                3
Yuri Sidorov taotleb kohtult tingimisi ennetähtaegset vanglast vabastamist. Elama asub ema
juurde s, XXX. Töökoht on olemas, aga garantiikirja ei ole. Kriminaalkorras karistatud 7 korda,
vanglas viiendat korda. Narkootikume enam ei tarvita. On nõus lisakohustustega ja lubab täita
kõik kontrollnõuded.

Abiprokurör Katrin Tron esitas kirjaliku seisukoha, mille kohaselt prokurör toetab Yuri
Sidorovi tingimisi ennetähtaegset vabastamist. Juhul, kui kohus otsustab süüdimõistetu
ennetähtaegselt vabastada, siis prokurör nõustub vangla ja kriminaalhooldaja ettepanekuga
määratavate kontrollnõuete, kohustuste ja nende tähtaegade osas.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Yuri Sidorovi võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik Yuri
Sidorovi isikut iseloomustavad andmed – tema käitumist nii kuriteo toimepanemisele eelnenud
ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt koos elektroonilise valve kohaldamisega. Yuri Sidorov on suutnud karistuse
kandmise ajal käituda korrektselt, mida kinnitab distsiplinaarkaristuste puudumine. Vangla ja
prokurör toetavad Y. Sidorovi tingimisi ennetähtaegset vabastamist elektroonilise valve
kohaldamisega.

Kohus usub, et praegune vangistus on pannud Y. Sidorovi mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma. Kohtu hinnangul võimaldab
Y. Sidorovi tingimisi ennetähtaegne vabastamine kohaldada tema üle käitumiskontrolli ning
seeläbi teostada järelevalvet väljaspool kinnipidamisasutust, kindlustamaks positiivseid muutusi,
andes samas talle võimaluse tõestada, et ta on asunud paranemise teele ning on võimeline
edaspidi järgima seaduskuulekat eluviisi. Katseajal on võimalik hinnata kinnipeetava püüdlusi
oma elu korraldamisel, samuti kehtivate tavade ja reeglite järgimisel. Kriminaalhooldusseaduse §
1 lg 1 kohaselt valvatakse kriminaalhoolduse käigus kriminaalhooldusaluse käitumise ja temale
kohtu või prokuröri poolt pandud kohustuste täitmise järele ning soodustatakse
kriminaalhooldusaluse sotsiaalset kohanemist eesmärgiga mõjutada teda hoiduma kuritegude
toimepanemisest.

Pärast vabanemist on Y. Sidorovil olemas            kindel elukoht ja lähedaste toetus ning
kriminaalhooldusega on nõustunud ka süüdimõistetu, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul kaasa
kinnipeetava edaspidisele õiguskuulekale käitumisele ning ühiskonnas aktsepteeritavate hoiakute
ja tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.

Eha Popova
Kohtunik
