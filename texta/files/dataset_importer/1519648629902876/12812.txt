                            KOHTUOTSUS
                                 EESTI VABARIIGI NIMEL
Kohus                           Viru Maakohus
Otsuse tegemise aeg ja koht     13. juuni 2016 Jõhvi kohtumaja
Kriminaalasja number            1-16-4685 (15244001314)
Kohtunik                        Deniss Minzatov
Kohtuistungi sekretär           Piret Juuse
Tõlk                            Valentina Michelson-Ipbüker
Kriminaalasi                    Kirill Pogodini süüdistuses KarS § 121 lg 2 p 3 järgi
                                kokkuleppemenetluses
Prokurör                        Viru Ringkonnaprokuratuuri abiprokurör Kristiina Erte
Süüdistatav                     Kirill Pogodin isikukood 38511042217,
                                elukoht xxxx:
                                - 31.05.2013 Viru Maakohtu poolt KarS § 121 järgi
                                üldkasuliku tööga 534 tundi tähtajaga 6 kuud (täidetud).
                                Tõkendit ei ole kohaldatud.

Istungi toimumise aeg           13.06.2016
RESOLUTSIOON                    Juhindudes KrMS § 247-§ 249, § 313, § 315-§ 319 kohus

                                       O T S U S T A S:

1. Süüdi tunnistada Kirill Pogodin kuriteo toimepanemises KarS § 121 lg 2 p 3 järgi ning
   mõista temale karistuseks 4 (neli) kuud vangistust.
2. Vastavalt KarS § 69 asendada mõistetud vangistus üldkasuliku tööga 120 (ükssada
   kakskümmend) tundi.
3. Määrata 120 tunni üldkasuliku töö tegemise tähtajaks 6 (kuus) kuud alates antud
   kohtuotsuse jõustumisest.
4. Üldkasuliku töö tegemise ajal kohustada Kirill Pogodin järgima KarS § 75 lg 1 p-des 1-6
   sätestatud kontrollnõudeid Viru Vangla Kriminaalhooldusosakonna juhataja poolt määratud
   kriminaalhooldusametniku järelevalve all:
   -    Elama kohtu määratud alalises elukohas xxx
   -    Ilmuma kriminaalhooldaja määratud ajavahemike järel kriminaalhooldusosakonda
        registreerimisele.
   -    Alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta.
   -    Saama kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks.

                                                                                             1
   -   Saama kriminaalhooldusametniku eelneva loa elu-, töö- või õppimiskoha vahetamiseks.
   -   Saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
5. Rahuldada kaitsja Kaido Kooga tasutaotlus summas 24 eurot, sh tasu 20 eurot ja käibemaks
   4 eurot.
   Välja mõista Kirill Pogodin´ilt riigituludesse menetluskulud:
   645 eurot sundraha,
   120+24 eurot kaitsjatasu
   Kokku 789 (seitsesada kaheksakümmend üheksa) eurot.

Menetluskulud summas 789 eurot tuleb tasuda 12-kuulise tähtaja jooksul alates kohtuotsuse
jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700044445
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Asitõendid:
DVD-plaat - jätta kriminaalasja juurde.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.

ASJAOLUD

Kirill Pogodinile on süüdistus esitatud selles, et tema olles varem 31.05.2013 karistatud Viru
Maakohtu otsusega KarS § 121 järgi vangistusega 8 kuud 27 päeva, mis asendati KarS § 69
alusel üldkasuliku tööga 534 tundi tähtajaga 6 kuud, taas xxx koridoris lõi Vxx Lxxx tekkinud
tüli käigus mitu korda rusikaga vastu nägu, mille tagajärjel viimane kukkus ning samuti löökide
vahepeal vajutas sõrmedega V. Lxxxmõlema silma peale, põhjustades löökide ja sellise
tegevusega Vxxx Lxxxe füüsilist valu ning vigastused näole – silmalau ja silmaümbruse
kontusiooni, pindmise peavigastuse.

Sel moel pani Kirill Pogodin toime teise inimese tervise kahjustamise, samuti valu tekitava
kehalise väärkohtlemise, kui see on toime pandud korduvalt, s.o KarS § 121 lg 2 p 3 järgi
kvalifitseeritava kuriteo.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Kirill Pogodini süüditunnistamist KarS § 121 lg 2 p 3 järgi ning palub mõista karistuseks
4 kuud vangistust.
                                                                                                   2
KarS § 69 alusel asendada vangistus 120 (saja kahekümne) tunni üldkasuliku tööga (arvestades,
et ühele päevale vangistusele vastab üks tund üldkasulikku tööd). Üldkasuliku töö tegemise
tähtajaks määrata 6 kuud. Üldkasuliku töö tegemise ajaks allutada Kirill Pogodin
kriminaalhooldaja käitumiskontrollile ja kohustada teda üldkasuliku töö ajal järgima KarS § 75
lg 1 toodud kontrollnõudeid ja kohustusi:
a) elama kohtu määratud alalises elukohas xxx
b) ilmuma kriminaalhooldaja määratud ajavahemike järel kriminaalhooldusosakonda
registreerimisele;
c) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
d) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15 (viieteistkümneks) päevaks;
e) saama kriminaalhooldusametnikult eelneva loa elu-, töö- või õppimiskoha vahetamiseks;
f) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Kirill Pogodin on kokkulepet sõlmides väljendanud oma tõelist tahet
ja kriminaalasja menetlemisel on järgitud kokkuleppemenetlust reguleerivaid sätteid ning seega
tuleb Kirill Pogodin süüdi tunnistada KarS § 121 lg 2 p 3 järgi kvalifitseeritava kuriteo
toimepanemises ning mõista temale karistus vastavalt kokkuleppele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 4 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645). Kohus leiab, et menetluskulud tuleb välja mõista Kirill Pogodinilt.
Menetluskulud tasuda 12-kuulise tähtaja jooksul alates kohtuotsuse jõustumise tähtajast.


/allkirjastatud digitaalselt/
Deniss Minzatov
kohtunik




                                                                                              3
