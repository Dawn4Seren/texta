                                                                                   2-16-6064




                         KOHTUMÄÄRUS
Kohus                             Pärnu Maakohus
Kohtunik                          Külli Mõlder
Määruse tegemise aeg ja koht      9. juuni 2016 a, Kuressaare kohtumaja
Tsiviilasja number                2-16-6064
Tsiviilasi                        Kuressaare Jahisadama Restoran OÜ avaldus pankroti
                                  väljakuulutamiseks.
Menetlustoiming                   Pankrotiavalduse menetluse raugemine
Menetlusosalised ja nende         Võlgnik: Kuressaare Jahisadama Restoran OÜ
esindajad, pankrotihaldur         (likvideerimisel, registrikood 12027317, asukoht Tori 4,
                                  Kuressaare), juhatuse liige Vallen Luup, likvideerija
                                  Kaupo Meier (e-post info@likvideerimine.ee).
                                  Ajutine     pankrotihalduri:      Terje    Eipre    (OÜ
                                  Advokaadibüroo        Eipre     &    Partnerid,   e-post
                                  info@eipre.ee).
RESOLUTSIOON
   1. Lõpetada Kuressaare Jahisadama Restoran OÜ pankrotimenetlus raugemise tõttu.
   2. Likvideerida Kuressaare Jahisadama Restoran OÜ ja kustutada see registrist.
   3. Kuressaare Jahisadama Restoran OÜ likvideerimine ja registrist kustutamine teha
       ülesandeks ajutisele pankrotihaldurile Terje Eiprel.
   4. Vabastada ajutine pankrotihaldur Terje Eipre tema ülesannetest pärast Kuressaare
       Jahisadama Restoran OÜ kustutamisest registrist.
   5. Määrata Kuressaare Jahisadama Restoran OÜ dokumentide hoidjaks Vallen Luup
       (isikukood 36801080012).
   6. Määrata ajutise pankrotihalduri Terje Eipre tasuks võlgniku vara arvel 864 eurot
       (lisandub käibemaks 172,80 eurot) ja teostatud kulutuste hüvitiseks 250 eurot
       (lisandub käibemaks 50 eurot).
   7. Hüvitada riigi vahenditest ajutise pankrotihalduri Terje Eipre tasu ja kulutuste hüvitis
       summas 397 eurot (lisandub käibemaks 79,40 eurot), mis tasuda OÜ Advokaadibüroo
       Eipre & Partnerid arveldusarvele nr EE231010220204462227 AS SEB Pangas.
   8. Avaldada teade pankrotiavalduse menetluse lõpetamise kohta väljaandes Ametlikud
       Teadaanded.
   9. Avaldada pankrotiteade Ametlikes Teadaannetes järgmisel kujul:
   Pärnu Maakohtu Kuressaare kohtumaja avaldab Pankrotiseaduse § 29 lg 4 alusel
  alltoodud kohtumääruse.
  Pärnu Maakohus 09. 06. 2016. a. kohtumäärusega lõpetas Kuressaare Jahisadama
  Restorani Osaühing (registrikood 12027317, aadress Tori 4, Kuressaare)
  pankrotimenetluse raugemisega, ilma pankrotti välja kuulutamata kuna pankrotivarast
  ei jätku pankrotimenetlusega seotud väljamakseteks;
  Osaühing Kuressaare Jahisadama Restorani OÜ likvideerimine ja kustutamine Pärnu
  Maakohtu registriosakonna äriregistrist tehti ülesandeks ajutisele pankrotihaldurile
  Terje Eiprele (OÜ Advokaadibüroo Eipre & Partnerid, e-post info@eipre.ee).

                                                                                             1
                                                                                       2-16-6064

       Vabastada ajutine pankrotihaldur Terje Eipre tema ametist Kuressaare
       Jahisadama OÜ ajutise haldurina peale ettevõtte kustutamist registrist;

Edasikaebamise kord
Määrusele võib esitada määruskaebuse 15 päeva jooksul arvates kohtumääruse kättetoimetamisest
Tallinna Ringkonnakohtule Pärnu Maakohtu Kuressaare kohtumaja kaudu, kuid mitte hiljem kui 5
kuu möödumisel määruse tegemisest. Menetlusabi taotluse esitamine ei vabasta kaebuse tähtaegse
esitamise nõudest.

Asjaolud

1. Pärnu Maakohtu Kuressaare kohtumajale saabus 18.04.2016 Kuressaare Jahisadama Restoran OÜ
avaldus pankroti väljakuulutamiseks (tl 2-11).

2. 20.04.2016 määrusega nimetati Kuressaare Jahisadama Restoran OÜ pankrotiasjas ajutiseks
pankrotihalduriks Terje Eipre (tl 19-20), kes esitas kohtule 13.05.2016 aruande võlgniku
majandusliku olukorra kohta (tl 26-43). Ajutise halduri aruande kohaselt on võlgniku vara väärtus
37,84 eurot ning kohustusi on 8477,86 euro ulatuses. Ajutise pankrotimenetluse käigus kogutud
informatsioonile tuginedes ei esine vara tagasivõitmise või tagasinõudmise võimalusi. Ajutine
haldur on seisukohal, et võlgniku püsiv maksejõuetus võis saabuda juba 2013. aasta lõpul, mil
üürileandja lõpetas ennetähtaegselt üürilepingu ja restoran tuli sulgeda. Ajutise pankrotimenetluse
käigus kogutud andmete põhjal võib võlgniku maksejõuetuse põhjuseks pidada peamiselt asjaolu, et
majandustegevus sõltus hooajast ja peamine majandustegevus toimus suve perioodil, millest
tulenevalt ei suudetud muul perioodil restorani pidamisest tulenevaid kulusid katta. Eeltoodust
tulenevalt tegutseti pikaaegselt kahjumiga ja täiendavat kapitali juhatusel leida ei õnnestunud.
Ajutises pankrotimenetluses kättesaadavale informatsioonile tuginedes ei ole võlgniku maksejõuetus
ajutise halduri hinnangul põhjustatud võlgniku juhatuse poolt toime pandud kuriteost ega raskest
juhtimisveast. Ajutise halduri arvamus on, et võlgnik on püsivalt maksejõuetu. Ajutise halduri
hinnangul on tegemist maksejõuetuse tekkimisega muudel asjaoludel pankrotiseaduse (PankrS) § 22
lg 5 mõttes.

Ajutine pankrotihaldur on seisukohal, et võlgnikul, võlausaldajatel või kolmandal isikul tuleks
tasuda pankrotimenetluse kulude katteks kohtu deposiiti vähemalt 2 000 eurot. Summa on
põhjendatud, kuna võlgnikul puuduvad igasugused rahalised vahendid pankrotimenetluse kulude
katteks. Juhul, kui ükski isik ei ole nõus pankrotimenetluse kulude katteks raha deposiiti tasuma, on
põhjendatud lõpetada võlgniku pankrotimenetlus PankrS § 29 lg 1 alusel pankrotti välja
kuulutamata raugemise tõttu.

Haldur palub mõista välja ajutise halduri tasu 864 eurot (9 tundi x 96 eurot), tasule lisandub
käibemaks 20% ehk 172,80 eurot ning pankrotimenetluse kulude hüvitis 300 eurot (sisaldab
käibemaksu). Haldur palub tasu koos käibemaksuga 1 036,80 eurot ning pankrotimenetluse kulude
hüvitis 300 eurot maksta välja OÜ Advokaadibüroo Eipre & Partnerid arveldusarvele nr
EE231010220204462227 AS SEB Pangas. Haldur palub pankrotivara puudumise tõttu
väljamõistetud ajutise halduri tasust 397 eurot (lisandub käibemaks) määrata hüvitamisele riigi
vahenditest.

3. 16.05.2016 istungil jäi haldur oma aruandes toodud seisukoha juures. Likvideerija leidis, et
dokumendi hoidjaks võiks määrata Vallen Luupi (tl 44-45).

4. 20.05.2016 määrusega määras kohus pankrotiavalduse menetluse raugemise vältimiseks deposiiti
makstava summa suuruseks 2 000 eurot ning avaldas 20.05.2016 sellekohase teate väljaandes
Ametlikud Teadaanded (tl 49-59).
                                                                                                2
                                                                                       2-16-6064


Kohtu seisukoht

5. PankrS § 29 lg 1 sätestab, et kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu. Sama paragrahvi lõike 3 kohaselt ei lõpeta kohus menetlust
raugemise tõttu käesoleva paragrahvi lõikes 1 või 2 sätestatud alusel, kui võlgnik, võlausaldaja või
kolmas isik maksab pankrotimenetluse kulude katteks deposiidina selleks ettenähtud kontole kohtu
määratud summa.
Ajutise halduri aruandest nähtuvalt on võlgnikul vara 37,84 eurot ning kohustusi on 8477,86 euro
ulatuses. Tagasivõitmise võimalused puuduvad. Tasutud ei ole pankrotimenetluse kulude deposiiti.
Seega on kohtu hinnangul täidetud PankrS § 29 lg-te 1 ja 3 eeldused pankrotimenetluse
lõpetamiseks pankrotti välja kuulutamata raugemise tõttu.

6. Kohus, kooskõlas ajutise halduri seisukohaga, peab maksejõuetuse tekkimise ajaks 2013. aasta
lõppu ning maksejõuetuse põhjuseks muud asjaolu pankrotiseaduse mõttes.

7. PankrS § 29 lg 8 alusel tuleb ajutisel halduril likvideerida võlgnik 2 kuu jooksul
pankrotimenetluse lõpetamise määruse jõustumisest arvates likvideerimismenetluseta. Kui
pankrotimenetluse raugemisel on võlgnikul mingi vara, makstakse sellest kõigepealt ajutise halduri
tasu ja kaetakse vajalikud kulutused.

8. PankrS § 23 lg-d 1-3 sätestavad, et ajutisel halduril on õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist. Tasu suuruse määramisel arvestab kohus ajutise halduri ülesannete mahtu ja keerukust
ning ajutise halduri kutseoskusi. Kohus kontrollib ajutise halduri ülesannete täitmiseks tehtud
kulutuste põhjendatust ja kinnitab vajalike ning põhjendatud kulutuste suuruse. Tasu suuruse
arvestamise aluseks on ülesannete täitmisele kuluv aeg. Ajutine haldur esitab kohtule tööaja
arvestuse andmed ja taotluse kulutuste hüvitamiseks koos käesoleva seaduse § 22 lõikes 5 nimetatud
aruandega. Kulutuste hüvitamise taotluses märgib haldur kulutuse suuruse, tekkimise põhjuse või
aluse ja tekkimise aja. Ajutise halduri tunnitasu ülemmäär on 96 eurot. Ajutise halduri tasule
maksude lisamisel lähtutakse käesoleva seaduse § 65 lõikes 11 sätestatust. PankrS § 65 lg 11
sätestab, et halduri tasule lisatakse käibemaks ka juhul, kui see makstakse välja büroole ning büroo
on käibemaksukohustuslane käibemaksuseaduse tähenduses.
Ajutine haldur palub tasuks määrata 864 eurot (lisandub käibemaks) ja kulutuste hüvitiseks 250
eurot (lisandub käibemaks). Võlgnik ei ole ajutise halduri tasu ja kulutuste hüvitise suuruse osas
vastuväiteid esitanud. Ajutise halduri aruande kohaselt on ta kulutanud oma ülesannete täitmiseks 9
tundi. Kohus leiab, et arvestades ajutise halduri ülesannete mahtu ja keerukust, halduri kutseoskusi,
on halduri ülesannete täitmiseks kulunud aeg põhjendatud. Halduri tunnitasu määr 96 eurot mahub
kehtestatud piirmääradesse. Kulud seisnevad fotokoopiate tegemises ja bürookuludes. Kohus leiab,
et kulutused on põhjendatud ja vajalikud ning kuuluvad väljamõistmisele.

9. PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulutused välja võlgnikult, kuid võib määrata
nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
suuremas summas kui 397 eurot (sealhulgas seaduses ettenähtud maksud, välja arvatud käibemaks).
Sama paragrahvi lõike 5 järgi ei määra kohus ajutise halduri tasu ja kulutuste hüvitamist riigi
vahenditest, kui võlgnik, võlausaldaja või kolmas isik on maksnud deposiidina selleks ettenähtud
kontole ajutise halduri tasu ja hüvitatavate kulutuste katteks kohtu poolt määratud summa.


                                                                                                3
                                                                                       2-16-6064

Kuivõrd võlgniku varast ei jätku vajalikeks väljamakseteks ja deposiiti ei ole tasutud, mõistab kohus
ajutise halduri tasu summas 397 eurot (lisandub käibemaks) välja riigi vahenditest. Tasu ja kulutuste
hüvitis maksta välja Advokaadibüroo Eipre & Partnerid OÜ arveldusarvele.

10. Äriseadustiku § 58 lg 4 kohaselt on juriidilisest isikust pankrotivõlgniku juhatuse liige pärast
juriidilise isiku registrist kustutamist dokumentide hoidjaks ja märgitakse sellena registrisse, kui
pole teisiti kokku lepitud või kohtulahendi alusel teisiti määratud. Dokumendid jäävad võlgniku
juhatuse liikme Vallen Luupi vastutavale hoiule, kes on kohtule vastava nõusoleku esitanud (tl 46).


/allkirjastatud digitaalselt/
Külli Mõlder
kohtunik




                                                                                                4
