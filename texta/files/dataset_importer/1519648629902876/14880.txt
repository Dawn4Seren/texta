                                                                                 4-16-1929




                        KOHTUOTSUS
                                EESTI VABARIIGI NIMEL
                                        Lõpposa

Kohus                             Viru Maakohus

Otsuse tegemise aeg ja koht       23. mai 2016, Narva kohtumaja

Väärteoasja number                4-16-1929 (930016000301)

Kohtunik                          Galina Jasnjuk

Kohtuistungi sekretär             Ilona Berezina

Tõlk                              Aleksandra Eik

Väärteoasi                        Tolliseaduse (edaspidi tekstis TS) § 73 lg 1 järgi

Menetlusalune isik                Artjom Titov
                                  isikukood 37902203721, elukoht xxx, VF kodanik, ei tööta.
Kohtuväline menetleja             Maksu-ja Tolliamet
                                  registrikood 70000349, asukoht Lõõtsa 8a, 15176 Tallinn.
Kohtuistungil osalenud isikud     Menetlusalune isik – Artjom Titov
                                  Kohtuvälise menetleja esindaja – Maksu-ja Tolliameti
                                  juriidiline osakonna jurist Tiia Pukk.
RESOLUTSIOON                      Juhindudes väärteomenetluse seadustiku (VTMS) § 107 lg 1 p-
                                  st 1 ja §-dest 108-111 kohtunik otsustas:

Tunnistada Artjom Titov süüdi 23.02.2016 deklareeritava kauba toimetamise eest üle
Euroopa Liidu tolliterritooriumi piiri tollikontrollist kõrvale hoides ning kauba
deklareerimata jättes, so TS § 73 lg 1 ettenähtud väärteo toimepanemises ning mõista
karistuseks 10 (kümme) päeva aresti.

VTMS § 205 lg 2 alusel teatab maakohus Artjom Titovile kirjaliku teatisega, mis ajaks ja
millisesse arestimajja ta peab karistuse kandmiseks ilmuma.

VTMS § 205 lg 3 alusel lugeda aresti kandmise alguseks süüdlase Artjom Titovi arestimajja
saabumise aeg.

VTMS § 205 lg 4 alusel kui süüdlane Artjom Titov ei ilmu määratud ajaks aresti kandmisele
arestimajja, teatab arestimaja sellest Viru Maakohtu Narva kohtumajale (1. Mai tn. 2, Narva)
ja kohus teeb määruse süüdlase sundtoomise kohta arestimajja.

TS § 94 lg 3, KarS § 83 lg 2 ning VTMS § 2 alusel konfiskeerida Artjom Titovilt äravõetud VF
päritolu ja aktsiisimärkidega 19 sigaretti „Bond“, mis asuvad hoiul MTA Ida maksu- ja
tollikeskuse Narva tollipunkti laos aadressil Peterburi 1, Narva ning KrMS § 126 lg 3 p 4
alusel hävitada.

Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule Narva kohtumaja kaudu 7 (seitsme) päeva jooksul, alates kohtuotsuse
kuulutamisele järgnevast päevast, so 24. maist 2016. Kui ettenähtud tähtajaks ei teatata soovist
kasutada apellatsiooniõigust, vormistatakse kohtuotsus ainult selle lõpposana. Apellatsiooniõiguse
kasutamise korral on kohtuotsus maakohtu kantseleis kättesaadav alates 15. juunist 2016.
Apellatsioon esitatakse Tartu Ringkonnakohtule 15 päeva jooksul alates otsuse avalikult
teatavakstegemisest.

/allkirjastatud digitaalselt/
Galina Jasnjuk
Kohtunik




                                                                                          2
