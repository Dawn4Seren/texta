                                                                   Kriminaalasi nr. 1-16-5263




                                KOHTUOTSUS
                                  Eesti Vabariigi nimel


14.juuni 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Margit Pärn

Kriminaalasi Aleksei Sigini süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Aleksei Sigin, IK 36306162716; sünniaeg: 16.juuni 1963.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Aleksei Sigin KarS § 424 järgi ja mõista karistuseks neli (4) kuud vangistust.

KarS § 68 lg 1 alusel arvata karistusaja hulka Aleksei Sigini eelvangistus 12-14.juuni 2016.a,
s.o kolm (3) päeva ning lõplikuks karistuseks mõista kolm (3) kuud kakskümmend seitse (27)
päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Aleksei
Sigin ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Aleksei Sigini katseaega arvestama alates kohtuotsuse
kuulutamisest.

KarS § 50 lg 1 p 1 alusel võtta Aleksei Siginilt lisakaristusena ära mootorsõiduki juhtimise
õigus kolmeks (3) kuuks, milline karistus hakkab kehtima kohtuotsuse jõustumisest.

Liiklusseaduse § 127 alusel on Aleksei Sigin kohustatud loovutama oma juhiloa Maanteeameti
elukohajärgsele liiklusregistri büroole alates kohtuotsuse jõustumisest viie (5) tööpäeva
jooksul.
KrMS § 180 lg 1 alusel välja mõista Aleksei Siginilt riigituludesse menetluskuludena sundraha
kolmsada kakskümmend kaks (322) eurot 50 senti ja kaitsjatasu kakskümmend neli (24) eurot.

KrMS § 180 lg 3 alusel määrata, et Aleksei Siginil on õigus tasuda väljamõistetud
menetluskulud osade kaupa alates kohtuotsuse jõustumisest kuue (6) kuu jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700045716.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Aleksei Siginit süüdistatakse selles, et tema juhtis alkoholijoobe seisundis 12.juunil 2016.a
kella 19.38 paiku Tartus Aardla ja Variku tänavatel kuni peatamiseni Kraavi tänaval maja nr 19
juures mootorsõidukit Nissan Almera reg-nr XXXX. Aleksei Sigini väljahingatavas õhus oli
alkoholisisaldus 1,13 mg/l kohta.
Sellega pani Aleksei Sigin toime KarS § 424 järgi kvalifitseeritava kuriteo, so
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.
KarS § 424 kuriteo toimepanemise eest nõuab prokurör kohtus süüdistatavale Aleksei Siginile
karistuseks 4 kuud vangistust.
KarS § 68 alusel lugeda eelvangistuses viibitud aeg 12-14.juuni 2016.a, s.o 3 päeva karistusaja
hulka ning lõplikuks ärakandmisele kuuluvaks karistuseks mõista 3 kuud 27 päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Aleksei
Sigin ei pane 1 aastase katseaja jooksul toime uut tahtlikku kuritegu.
KarS § 50 lg 1 p 1 alusel võtta Aleksei Siginilt ära mootorsõiduki juhtimise õigus 3 kuuks.

Menetluskuludeks on vandeadvokaat Anu Pärteli poolt osutatud õigusabiteenus summas 24
eurot (prokuratuuris) ja KrMS § 179 lg 1 ja 2565 lg 2 alusel sundraha 322.50 eurot.
Menetluskulud kokku 346.50 eurot. Arvestades isiku sissetulekute suurust määrata, et KrMS §
180 lg 3 alusel kriminaalmenetluskulude tasumine toimub 6 kuu jooksul alates kohtuotsuse
jõustumisest.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Aleksei Sigin tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Aleksei Siginilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele ja kaitsjatasu. Kohus nõustub kokkuleppes
tooduga, et aluseid menetluskulude osaliselt riigi kanda jätmiseks ei esine. Arvestades
väljamõistetavate menetluskulude suurust ning süüdistatava seisukohta leiab kohus, et on alust
arvata, et menetluskulude korraga äratasumine käiks süüdistatavale ilmselt üle jõu. Seega on
põhjendatud kohaldada vastavalt kokkuleppele KrMS § 180 lg 3 ning määrata menetluskulude
tasumiseks süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
