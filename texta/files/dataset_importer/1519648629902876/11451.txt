                        KOHTUOTSUS
                              EESTI VABARIIGI NIMEL

Kohus                          Harju Maakohus Liivalaia kohtumaja

Otsuse tegemise aeg ja koht    29.06.2016 Tallinnas

                               1-16-5302 (16231700123)
Kriminaalasja number

Kohtukoosseis                  kohtunik Janika Kallin

Kohtuistungi sekretär          Kertu Kuusik

                               Valdis Kald süüdistuses karistusseadustiku (KarS) § 263 lg
Kriminaalasi                   1 p 1 järgi kokkuleppemenetluses.

Ringkonnaprokurör              Toomas Tomberg

Süüdistatav                    Valdis Kald

                               isikukood: 37101120219; kodakondsus: EV; emakeel: eesti
                               keel; elukoht: XXX; kõrgharidus; töökoht: XXX OÜ
                               juhataja; varem kriminaalkorras karistamata; e-posti aadress:
                               XXX; kontakttelefon: XXX
                               Tõkend-elukohast lahkumise keeld alates 02.02.2016.a.
Kaitsja                        Erki Kergandberg

RESOLUTSIOON
Juhindudes kriminaalmenetluse seadustiku (KrMS) § 239 lg 1, § 248 lg 1 p 5, § 249, §
175 lg 1 p 3, 9 § 179 lg 1 p 2, § 180 lg 1 kohus otsustas:

   1) Süüdi mõista Valdis Kald KarS § 263 lg 1 p 1 järgi ja karistada 6 (kuue) kuu
      pikkuse vangistusega.
   2) KarS § 74 lg 1 ja lg 3 alusel jätta Valdis Kaldile mõistetud ja ärakandmisele
      kuuluv karistus täielikult tingimisi kohaldamata, kui Valdis Kald ei pane 1 (ühe)
      aasta pikkuse katseaja kestel toime uut kuritegu ja täidab talle katseajal
      määratud kontrollnõudeid ja kohustusi.
   3) KarS § 75 lg 1 alusel peab Valdis Kald järgima katseajal järgmisi
      kontrollnõudeid:
      - elab kohtu poolt määratud alalises elukohas: XXX
      -ilmub        kriminaalhooldaja          määratud       ajavahemike          järel
      kriminaalhooldusosakonda           registreerimisele;
      -allub    kriminaalhooldaja      kontrollile   oma   elukohas     ning   esitab
      kriminaalhooldajale andmeid oma kohustuste täitmise ja elatusvahendite kohta;
      -saab kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
      -saab kriminaalhooldusametnikult eelneva loa elu-, töö- või õppimiskoha
      vahetamiseks;
      - saab kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.
   4) KarS § 75 lg 2 p 8 alusel kohustub Valdis Kald osalema katseajal
      sotsiaalprogrammis.

   5) Määrata       Valdis    Kald    katseajaks      Tallinna     Vangla      Harju
      kriminaalhooldusosakonna juhataja poolt nimetatud kriminaalhooldaja
      järelevalve alla.
   6) KarS § 78 p 1 alusel arvestada Valdis Kaldile määratud 1 (ühe) aasta pikkuse
      katseaja pikkuse katseaja kulgemist alates kohtuotsuse kuulutamisest, s.o alates
      29.06.2016.a.

   7) Valdis Kaldi suhtes kohaldatud tõkend – elukohast lahkumise keeld – tühistada
      kohtuotsuse jõustumisel.

   8) Välja mõista Valdis Kaldilt sundraha 645,00 eurot ning ekspertiisitasu 84,00
      eurot. Kriminaalmenetluse kulud tasuda kohtuotsuse jõustumisest arvates 12
      (kaheteistkümne) kuu jooksul. Väljamõistetud menetluskulud tasuda Maksu- ja
      Tolliameti     arveldusarvele      EE351010052031000004        SEB     pangas,
      EE502200221014193355 Swedbankis, EE873300333499990003 Danske Bankis
      või EE401700017002872300 Nordea pangas, märkides selgitusena „ Valdis Kald,
      1-16-5302, menetluskulud“. Menetluskulude tasumiseks vajaminev viitenumber
      edastatakse makseinfona süüdimõistetu postiaadressile. Samuti on makseinfo
      koos kohtuotsusega kättesaadav e-toimiku süsteemi kaudu. Kui rahalised nõuded
      ei ole täies ulatuses tähtaegselt tasutud, suunatakse nõuded täitemenetluse
      läbiviimiseks kohtutäiturile täitemenetluse seadustikus sätestatud korras ning
      süüdimõistetul tuleb kanda ka kohtuotsuse täitmisega seonduvad kulud.
   9) Asitõendid:
   - 2 CD plaati, mis asuvad kriminaalasja materjalide juures- jätta KrMS § 126 lg 3
      p 1 alusel kriminaaltoimiku materjalide juurde.
Edasikaebamise kord
Kohtuotsuse peale on õigus esitada apellatsioon seoses kokkuleppemenetlust
reguleerivate menetluse normide rikkumisega või kriminaalmenetlusõiguse olulise
rikkumisega ning KrMS § 318 lg 4 sätestatud juhtudel. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe. Apellatsioonkaebuse esitamise soovist tuleb teatada kirjalikult
Harju Maakohtu Liivalaia Kohtumajale 7 päeva jooksul alates kohtuotsuse
kuulutamisest. Apellatsioon tuleb esitada 15 päeva jooksul alates kohtuotsuse
kohtumenetluse pooltele kättesaadavaks tegemise päevast Tallinna Ringkonnakohtule
Harju Maakohtu Liivalaia Kohtumaja kaudu.



                                                                                      2
 Kriminaalmenetluse kulude hüvitamise võib vaidlustada kohtuotsusest eraldi KrMS
 15.peatüki kohaselt, see on määruskaebe korras 10 päeva jooksul. Määruskaebus tuleb
 esitada Harju Maakohtu Liivalaia Kohtumajale.

Asjaolud:
Valdis Kald süüdistatakse selles, et tema 25.01.2016 kella 17.10 paiku Harju maakonnas,
Rae vallas, Peetri alevikus, Veesaare tee 2 asuva kaupluse Peetri Selver parklas, kõrvaliste
isikute juuresolekul rikkus Korrakaitseseaduse § 55 lg 1 p 1 nõudeid, mille kohaselt on avalikus
kohas (Korrakaitseseaduse § 54 kohaselt määratlemata isikute ringile kasutamiseks antud või
määratlemata isikute ringi kasutuses olev maa-ala, ehitis, ruum või selle osa) keelatud käituda
teist isikut häirival või ohtu seadval viisil, eelkõige teist isikut lüüa, tõugata, kakelda või käituda
muul viisil vägivaldselt, tõugates XXXning lüües XXXmitmel korral rusikaga näo piirkonda,
põhjustades oma tegevusega XXXfüüsilist valu ning tervisekahjustusi - näokoljuluude
hulgimurrud (vasaku silmakoopa külgmise seina ja põhja murd, vasaku saarnakaare murd,
vasaku ülalõuaurke külgmise ja eesmise seina murd), põrutushaava alahuulel ning nahaalused
verevalumid ja turse näo piirkonnas, millede paranemine kestab 4 nädalat kuni 4 kuud ning mis
ei ole eluohtlikud ja ei põhjusta töövõime kaotust 40% ulatuses, samuti elundi kaotust ega
elundi tegevuse lakkamist. Sellise oma tahtliku tegevusega, mis seisnes avalikus kohas
käitumise üldnõuete rikkumises, kui see on toime pandud vägivallaga, pani Valdis Kald
toime avaliku korra raske rikkumise, s.o KarS § 263 lg 1 p 1 järgi kvalifitseeritava kuriteo.
Kokkuleppe sisu, menetlusosaliste seisukohad:

Süüdistatava, tema kaitsja ja prokuröri vahel sõlmitud kokkuleppe alusel nõudis prokurör
kohtus süüdistatava süüdi mõistmist ja karistamist alljärgnevalt:
KarS § 263 lg 1 p 1 ettenähtud kuriteo toimepanemise eest Valdis Kaldile karistuseks 6 kuu
pikkust vangistust.
KarS § 74 lg 1, 3 kohaselt mitte pöörata karistust täitmisele, kui Valdis Kald ei pane 1 (ühe)
aastase katseaja jooksul toime uut kuritegu, osaleb KarS § 75 lg 2 p 8 kohaselt
sotsiaalprogrammis ja täidab KarS § 75 lg 1 punktides 1-6 sätestatud järgmisi kontrollnõudeid:
1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitab talle andmeid oma kohustuste
täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooniga, tekitatud kahju liigi- ja määraga ning
jõudsid kokkuleppele prokuröri poolt kohtus nõutava karistuse liigis ja määras.

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult. Prokurör ja kaitsja jäid
kohtuistungil sõlmitud kokkuleppe juurde.



                                                                                                     3
Kohtu seisukoht:
Kohtuliku arutamise põhjal tegi kohus järelduse, et Valdis Kaldi poolt kokkuleppe sõlmimine
oli tema vaba tahe. Kohus nõustub kuriteo kvalifikatsiooniga, karistuse liigi ja määraga. Seega
tuleb Valdis Kaldile mõista kokkuleppe kohane karistus.

Menetluskulud:
KrMS § 179 lg 1 p 2 järgi on süüdimõistva kohtuotsusega kaasnev sundraha II astme kuriteo
korral 1,5 palga alammäära; Vabariigi Valitsuse 18.12.2015 määrusega nr 139 kehtestati
töötasu alammääraks täistööajaga töötamise korral 2,54 eurot tunnis ja 430 eurot kuus. Seega
on sundraha II astme kuriteo toimepanemise korral 645,00 eurot. Valdis Kald pani toime II
astme kuriteo, seega tuleks temalt välja mõista sundraha 645,00 eurot.

KrMS § 175 lg 1 p 3 kohaselt loetakse menetluskuluks ekspertiisitasu. Kriminaalasjas on
läbiviidud isiku kohtuarstlik ekspertiis, maksumusega 84,00 eurot; ekspertiisitasu on
rahuldatud, seega tuleb Valdis Kaldilt välja mõista ekspertiisitasu 84,00 eurot.

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus
määrata, et menetluskulud tasutakse ositi. Kohus leiab, et Valdis Kald võib menetluskulud ja
sundraha tasuda 12 kuu jooksul arvates otsuse jõustumisest.

Asitõendid:
   - 2 CD plaati, mis asuvad kriminaalasja materjalide juures- jätta KrMS § 126 lg 3 p 1
       alusel kriminaaltoimiku materjalide juurde.



/allkirjastatud digitaalselt/




                                                                                             4
