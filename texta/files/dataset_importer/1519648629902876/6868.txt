                                                                    Tsiviilasi 2-16-5379




                                TARTU MAAKOHUS
                       KOHTUMÄÄRUS
 Kohus                          Tartu Maakohus

 Kohtukoosseis                  kohtunik Andrus Miilaste

 Määruse tegemise aeg ja koht 19.septembril 2016.a Tartu kohtumajas
 Tsiviilasi                     Skana Ltd hagi Marjaveski OÜ vastu võlgnevuse
                                nõudes
 Menetlustoiming                Kompromissi kinnitamine, menetluse lõpetamine

 Menetlusosalised ja nende      Hageja SKANA Ltd (registrikood: 302497995, asukoht:
                                Suopiu tn. 19, Riese, Vilniuse rajoon);
 esindajad
                                Hageja lepinguline esindaja: Kreedix OÜ reg nr.
                                11043745, jurist Sergei Desjatnikov (FIE Sergei
                                Desjatnikov´i Õigusbüroo, asukoht: Mõisavahe 21, Tartu,
                                e-post: teie.jurist@gmail.com);
                                Kostja Marjaveski OÜ (registrikood: 12579815, asukoht:
                                Teguri 13A, Tartu, e-post: endel@marjaveski.ee);
                                Kostja esindaja jurist Tõnis Veltmann (asukoht:
                                Ülikooli 6A, Tartu, e-post: tonis@paragrahv.ee)

RESOLUTSIOON
Skana Ltd ja Marjaveski OÜ on saavutanud alljärgneva kokkuleppe:

   1. Kostja Marjaveski OÜ tasub hagejale Skana LDT-le võlgnevuse katteks 14 350 eurot.
   2. Summa tasutakse osade kaupa 6 kuu jooksul, osamakse suurusega 2 391,67 eurot.
   3.
              Osamakse           Summa (EUR)                  Makse selgitus
          tasumise tähtpäev
       10.11.2016.a             2 391,67            Kompromissi sõlmimine 2-16-5379
       10.12.2016.a             2 391,67            Kompromissi sõlmimine 2-16-5379
       10.01.2017.a             2 391,67            Kompromissi sõlmimine 2-16-5379
       10.02.2017.a             2 391,67            Kompromissi sõlmimine 2-16-5379
       10.03.2017.a             2 391,67            Kompromissi sõlmimine 2-16-5379
       10.04.2017.a             2 391,67            Kompromissi sõlmimine 2-16-5379




                                                                                      1
    4. Summa tasuda Kreedix OÜ arveldusarvele EE452200221025180247, selgitusse
       kirjutada „kompromissi sõlmimine 2-16-5379“.
    5. Juhul kui, kostja viivitab ühe osamakse tasumisega, muutub summa koheselt täies
       ulatuses sissenõutavaks.
    6. Tagastada hagejale pool riigilõivust so. 350 eurot Kreedix OÜ arveldusarvele
       EE452200221025180247.
    7. Muud menetluskulud jätta poolte endi kanda.

Edasikaebamise kord
Pooled on loobunud edasikaebeõigusest (TsMS § 661 lg 4).

ASJAOLUD
Tartu Maakohtu menetluses on Skana Ltd hagi Marjaveski OÜ vastu võla nõudes. Pooled
sõlmisid kompromissi ning paluvad selle kinnitamist ja menetluse lõpetamist. Pooled on
edasikaebeõigusest loobunud.
KOHTU PÕHJENDUSED JA JÄRELDUSED
Tsiviilkohtumenetluse seadustik (TsMS) § 430 lg 1 kohaselt pooled võivad menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse.
TsMS § 430 lg 3 kohaselt kohus ei kinnita kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita.
Kohus on seisukohal, et menetlus antud asjas tuleb lõpetada, kui asja lahendamine
kompromissiga on mõistlik ja reaalselt täidetav. Kompromiss (transactio) muudab vaieldava
ja kaheldava õigussuhte poolte vastastikuste järeleandmiste kaudu vaieldamatuks ja
kaheldamatuks. Kompromiss on kantud otstarbekusest kõrvaldada vaieldavus ja kaheldavus
poolte järeleandmise teel. Ühtlasi tagab kompromiss edasise õigusrahu, kus pooled on
vastastikku loobunud igasugustest pretensioonidest. Kohus kinnitab kompromissi, kuna see ei
ole vastuolus heade kommetega või seadusega ega riku olulist avalikku huvi ning
kompromissi on võimalik täita.
TsMS § 428 lg 1 p 4 alusel tuleb asjas menetlus lõpetada. Kui menetlus on lõpetatud, ei saa
hageja uuesti pöörduda kohtusse hagiga sama kostja vastu vaidluses samal alusel sama
hagieseme üle. Kui menetlus on lõpetatud hagist loobumise tõttu või kompromissiga, on
lõpetamisel samad materiaalõiguslikud ja protsessuaalsed tagajärjed nagu menetluse
lõpetamisel kohtuotsusega, kui seadusest ei tulene teisiti (TsMS § 432). Kompromiss kehtib
täitedokumendina (TsMS § 430 lg 5). Tagastada hagejale pool riigilõivust so 350 eurot
Kreedix OÜ arveldusarvele EE452200221025180247.
Poolte muud menetluskulud jätta nende endi kanda.
TsMS § 661 lõike 4 kohaselt poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
edasikaebeõigusest loobunud.

/allkirjastatud digitaalselt/

Andrus Miilaste
Kohtunik




                                                                                         2
