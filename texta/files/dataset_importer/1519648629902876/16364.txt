                                                                              1-16-3668




                        KOHTUOTSUS
                              EESTI VABARIIGI NIMEL



Kohus                           Harju Maakohus
Otsuse tegemise aeg ja koht     05. mai 2016, Tallinn
Kriminaalasja number            1-16-3668 (15230107030)
Kohtunik                        Märt Toming
Kohtuistungi sekretär           Eda Loor
Kriminaalasi                    Kristo Tamme süüdistus KarS § 184 lg 2 p 2; § 424 järgi
                                Kokkuleppemenetluses
Prokurör                        Grete Vahtra
Süüdistatav                     Kristo Tamm
                                Ik:    37912270227,       Eesti    Vabariigi     kodanik,
                                keskeriharidus, emakeel: eesti keel, töökoht: XXXOÜ,
                                elukoht: XXX.
                                Tõkend: kahtlustatavana kinni peetud 22.12.2015,
                                vahistatud       Harju        Maakohtu        23.12.2015
                                vahistamismäärusega, asukoht: Tallinna Vangla
                                Varasem karistatus: kaks kehtivat karistust, viimati:
                                Harju Maakohtu Liivalaia kohtumaja 30.07.2015.a
                                otsusega kriminaalasjas nr 1-15-5894 KarS § 184 lg 1 ja
                                KarS § 424 järgi liitkaristus 2 aastat vangistust. KarS §
                                65 lg 2 alusel mõisteti liitkaristus Harju Maakohtu
                                05.09.2013.a otsuse nr 1-13-7243 ärakandmata osaga s.o
                                2 kuu ja 28 päeva vangistusega, ning liitkaristuseks
                                mõisteti 2 aastat 2 kuud ja 28 päeva vangistust. KarS §
                                74 lg 1, 2, 3 alusel määrati, et mõistetud karistusest
                                kuulus kohesele ärakandmisele 4 kuud ja 23 päeva
                                vangistust ning 1 aasta 10 kuu ja 5 päeva pikkust
                                vangistust ei pööratud tingimisi 2 aastase katseajaga
                                täitmisele.
Kaitsja                         Advokaat Indrek Repnau
RESOLUTSIOON


                                         1
1.    Kristo Tamm süüdi tunnistada KarS § 184 lg 2 p 2 ettenähtud kuriteo toimepanemises
      ja mõista talle karistuseks tähtajaline vangistus 3 (kolm) aastat.
2.    Kristo Tamm süüdi tunnistada KarS § 424 ettenähtud kuriteo toimepanemises ja
      mõista talle karistuseks tähtajaline vangistus 1 (üks) aasta.
3.    KarS § 64 lg 1 alusel, lugedes kergema karistuse kaetuks raskeima karistusega, mõista
      kuritegude kogumis liitkaristuseks tähtajaline vangistus 3 (kolm) aastat.
4.    KarS § 74 lg 5 ja § 65 lg 2 alusel suurendada käesolevas kohtuotsuses KarS § 64 lg 1
      alusel moodustatud liitkaristust Harju Maakohtu 30.07.2015 otsusega nr 1-15-5894
      mõistetud karistuse ära kandmata osa võrra, so 1 (üks) aasta 10 (kümme) kuu ja 5
      (viis) päevase vangistuse võrra ning mõista kohtuotsuste kogumis liitkaristuseks
      tähtajaline vangistus 4 (neli) aastat 10 (kümme) kuud ja 5 (viis) päeva.
5.    KarS § 68 alusel lugeda eelvangistuses viibitud aeg karistusaja hulka ning Kristo
      Tammele mõistetud liitkaristuse, so vangistuse 4 (neli) aastat 10 (kümme) kuud ja 5
      (viis) päeva ära kandmist arvestada alates Kristo Tamme kahtlustatavana
      kinnipidamisest, so alates 22.12.2015.
6.    Kristo Tamme suhtes kohaldatud tõkend vahistamine jätta muutmata ning kohaldatud
      tõkend tühistada kohtuotsuse jõustumisel või mõistetud karistuse tähtaja saabumisel.
7.    KarS § 50 lg 1 p 1 alusel kohaldada Kristo Tamme suhtes lisakaristusena sõiduki
      juhtimise õiguse äravõtmist 8 (kaheksa) kuuks.
8.    KarS § 55 lg 1 kohaselt laieneb lisakaristus põhikaristuse, so mõistetud vangistuse
      kogu ajale ja lisaks kohtuotsusega määratud tähtajale.
9.    LS § 127 kohaselt kui isiku suhtes on jõustunud mootorsõiduki juhtimisõiguse
      äravõtmise otsus, on isik kohustatud viie tööpäeva jooksul otsuse jõustumisest arvates
      loovutama oma juhiloa Maanteeametile.
10.   Kristo Tammelt välja mõista KrMS § 173 lg 1 p 1 ja lg 2; § 175 lg 1 p-de 3 ja 9, § 179
      lg 1 p 1 ja § 180 lg-te 1 ja 3 alustel:
      - esimese astme kuriteos süüdimõistva kohtuotsusega kaasnev sundraha 1075 (tuhat
      seitsekümmend viis) eurot,
      - narkootilise aine ekspertiisi nr 15E-AN1524 tegemisel tekkinud kulu 252 (kakssada
      viiskümmend kaks) eurot,
      - joobe tuvastamise kulu 201 (kakssada üks) eurot,
      s.o kokku menetluskulu 1528 (tuhat viissada kakskümmend kaheksa) eurot, mis tuleb
      kohtuotsuse jõustumisest 12 kuu jooksul tasuda kohtuotsuse lisana koostatavas
      makseinfos märgitud Maksu- ja Tolliameti arveldusarvele, märkides kohustusliku
      viitenumbri ja selgituse: „Kristo Tamm, 1-16-3668, menetluskulud, ositi tasumine“.
      Makseinfo koos viitenumbriga edastatakse kohtuistungil kätteandmise võimatusel
      Kristo Tammele tema karistuse kandmise koha aadressile tavapostiga. Menetluskulude
      tähtaegse tasumata jätmise korral loetakse maksetähtaeg saabunuks ja kogu nõue
      suunatakse täitemenetluse läbiviimiseks kohtutäiturile täitemenetluse seadustikus
      sätestatud korras.
11.   Asitõend: EKEI keemiaosakonnas hoiustatud ekspertiisist järelejäänud vedelikud, mis
      sisaldavad endas 45 %-st ja 43 %-st gammahüdroksüvõihappe Na-soola, konfiskeerida
      KarS § 191 alusel ning NPALS § 7 lg 3 alusel säilitada kohtuotsuse jõustumiseni.
      Kohtuotsuse jõustumisel eelmärgitud vedelikud kui väärtusetud asjad hävitada KrMS
      § 126 lg 3 p 4 alusel.
12.   Asitõend: Ekspertiisiasutusest kohtueelsele menetlejale tagastatud ja kriminaalasja
      juurde võetud viis plastikpudelit (0,5 liitrine Coca-Cola pudel ja neli valgest plastikust
      100 ml pudelit) ja plastiktops (valge korgiga musta värvi tops kirjega „L-Carnitine
      3000 extreme shot) konfiskeerida KarS § 83 lg 1 alusel kui tahtliku süüteo
      toimepanemise vahendid, so suures koguses narkootilise aine käitlemise (hoidmise)
      vahendiks olnud esemed ja hävitada KrMS § 126 lg 3 p 4 alusel kui väärtusetud asjad.
13.   Asitõend: CD plaat kõnesalvestustega, mis asub kriminaaltoimiku tagakaanel
      ümbrikus, jätta KrMS § 126 lg 3 p 1 alusel kriminaaltoimiku juurde.

                                              2
Edasikaebamise kord
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Apellatsioon jäetakse läbi vaatamata ja
tagastatakse kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Kokkuleppe kohaselt süüdistatakse Kristo Tamme selles, et tema olles isik, keda on Harju
Maakohtu Liivalaia kohtumaja 30.07.2015.a otsusega kriminaalasjas nr 1-15-5894
karistatud KarS § 184 lg 1 järgi kvalifitseeritud kuriteo toimepanemises, omandas
eeluurimisel täpselt tuvastamata ajal, kuid peale 30.07.2015.a, täpselt tuvastamata kohas ja
isikult suures koguses (s.o vähemalt 10-le inimesele narkootilise joobe tekitamiseks
mõeldud mõjudoosi) gammahüdroksüvõihapet (GHB) sisaldavat vedelikku kokku massiga
574,57 grammi, milles gammahürdoksüvõihapet 204,4 grammi. Omandatud
gammahüdroksüvõihapet        sisaldavast     vedelikust    osa,     s.o     14,77    gammi
gammahüdroksüvõihapet sisaldavat vedelikku, milles gammahüdroksüvõihapet 5,5
grammi, hoidis Kristo Tamm enda juures, kuni 22.12.2015.a kella 12.20-ni, mil see tema
juurest kahtlustatavana kinnipidamisel leiti ja ära võeti ning osa, s.o 559,8 grammi
gammahüdroksüvõihapet sisaldaat vedelikku, milles gammahüdroksüvõihapet 198,9
grammi, hoidis Kristo Tamm Tallinnas, Gonsiori 44 asuva OÜ Klaasivahetuse ruumides
tema kasutuses olevas riidekapis, kust see 22.12.2015.a läbiotsimise käigus leiti ja ära
võeti.
Narkootiliste ja psühhotroopsete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel
või teaduslikul eesmärgil ning narkootiliste ainetega seotud kuritegude ennetamiseks,
avastamiseks ning tõkestamiseks või nimetatud seaduses ettenähtud õppeotstarbel
kasutamise eesmärgil. Eelnimetatud seaduse § 3¹ lg 1 alusel kehtestatud määruse V
nimekirjas loetletud ainete käitlemine on keelatud üksnes siis, kui selle eesmärk on isikule
narkojoobe tekitamine.
Gammahüdroksüvõihape kuulub narkootiliste ja psühhotroopsete ainete ning nende
lähteainete seaduse § 3¹ lõike 1 ja § 4 lõike 15 alusel kehtestatud ja sotsiaalministri
18.05.2005.a määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1
narkootiliste ja psühhotroopsete ainete I nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3
loetakse narkootilise aine suureks koguseks aine kogus, millest piisab joobe tekitamiseks
kümnele inimesele. Kümnele inimesele piisab narkojoobe tekitamiseks EKEI
kohtutoksikoloogiaeksperdi Mailis Tõnissoni vastusest järelepärimisele nähtuvalt

                                            3
narkootilise aine GHB puhul 16 grammist. Seega kokku käitles Kristo Tamm GHB-d
koguses, millest piisaks vähemalt 127 inimesele narkojoobe tekitamiseks.
Seega suures koguses narkootilise aine ebaseadusliku käitlemisega pani Kristo Tamm
isikuna, kes on varem toime pannud karistusseadustiku 12. peatükis 1. jaos
sätestatud kuriteo, toime KarS § 184 lg 2 p 2 järgi kvalifitseeritava kuriteo.
Samuti süüdistatakse Kristo Tamme selles, et tema tahtlikult juhtis 13.08.2015.a kella
17.13 ajal Tallinnas, Rävala puiesteel, Kuke tänaval ning Maakri tänaval kuni Tornipäe 5
mootorsõidukit Renault Trafic, registreerimismärgiga XXX, olles joobeseisundis
(narkootilise aine GHB joove). Sellise käitumisega rikkus Kristo Tamm liiklusseaduse §
69 lg 1 ja korrakaitseseaduse § 36 lg 1, s.o juht ei tohi olla joobeseisundis. Joobeseisund on
alkoholi, narkootilise või psühhotroopse aine või muu joovastava aine tarvitamisest
põhjustatud terviseseisund, mis avaldub väliselt tajutavas häiritud või muutunud kehalistes
või psüühilistes funktsioonides ja reaktsioonides, nõudeid.
Seega Kristo Tamm pani toime KarS § 424 järgi kvalifitseeritava kuriteo s.o
mootorsõiduki joobeseisundis juhtimise.
Juhindudes KrMS § 245 sätetest on 05.05.2016 sõlminud Põhja Ringkonnaprokuratuuri
abiprokurör Grete Vahtra, süüdistatav Kristo Tamm ja tema kaitsja Indrek Repnau
järgneva kokkuleppe:
Prokurör taotleb kohtus KarS § 184 lg 2 p 2 järgi ettenähtud kuriteo toimepanemise eest
süüdistatava Kristo Tamme karistamist vangistusega 3 (kolm) aastat.
Prokurör taotleb kohtus KarS § 424 järgi ettenähtud kuriteo toimepanemise eest
süüdistatava Kristo Tamme karistamist vangistusega 1 (üks) aasta.
KarS § 64 lg 1 alusel mõista liitkaristus mitme kuriteo eest, lugedes kergema karistuse
kaetuks raskeimaga ning mõista Kristo Tammele liitkaristuseks vangistus 3 (kolm) aastat.
KarS § 74 lg 5 ja KarS § 65 lg 2 alusel suurendada uue kuriteo eest mõistetud karistust
Harju Maakohtu Liivalaia kohtumaja 30.07.2015.a otsusega kriminaalasjas nr 1-15-5894
mõistetud karistuse ärakandmata osa võrra, s.o vangistusega 1 (üks) aasta 10 (kümme)
kuud ja 5 (viis) päeva, ning mõista liitkaristuseks vangistus 4 (neli) aastat 10 (kümme)
kuud 5 (viis) päeva.
Karistuse kandmise aja alguseks lugeda Kristo Tamme kahtlustatavana kinnipidamise
päev, s.o. 22.12.2015.a.
KarS § 50 lg 1 p 1 alusel võtta Kristo Tammelt lisakaristusena ära mootorsõiduki juhtimise
õigus 8 (kaheksaks) kuuks.
KarS § 55 lg 1 järgi laieneb lisakaristus põhikaristuse kandmise kogu ajale ja lisaks
kohtuotsusega määratud tähtajale.
Liiklusseaduse § 127 alusel kohustada Kristo Tamme 5 (viie) tööpäeva jooksul otsuse
jõustumisest arvates loovutama juhiloa Maanteeametile.
Menetluskulud:
Kristo Tammele on kokkuleppe sõlmimisel selgitatud, et iga süüdimõistva kohtuotsusega
kaasneb lisaks karistusele sundraha ning kriminaalmenetluse kulud, mis kuuluvad
süüdistatava poolt hüvitamisele.
Menetluskuludena mõista Kristo Tammelt välja:
- narkootilise aine ekspertiisi nr 15E-AN1524 teostamise kulu, mis on 252 eurot;
- joobe tuvastamise kulu, mis on 201 eurot;
- sundraha I astme kuriteo toimepanemise eest 1075 eurot;
                                            4
KrMS § 180 lg 3 alusel määrata, et väljamõistetud kriminaalmenetluse kulud tuleb
võimalusel tasuda 12 (kaheteistkümne) kuu jooksul igakuiste maksetena.
Menetluskulude absoluutsumma kokkuleppe sõlmimise hetkel on 1528 eurot.
Andmed asitõendite ja muude kriminaalmenetluses äravõetud objektide kohta:
- ekspertiisiks esitatud narkootiline aine – konfiskeerida KarS § 191 alusel ja NPALS §
7 lg 3 alusel jätta ekspertiisiasutusele aine säilitamiseks, õppeotstarbel kasutamiseks või
hävitamiseks;
- narkootilise aine ekspertiisiaktiga tagastatud plastikpudelid ja plastiktops, mis asuvad ühes
pakendis kriminaalasja materjalide juures – konfiskeerida ja hävitada KrMS § 126 lg 3 p 4
alusel pärast kohtuotsuse jõustumist.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri ja kaitsja arvamused kokkuleppe kohta
ning veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 126 lg 3 p 4; 173 lg 1 p-st 1 ja lg-st 2; § 175 lg 1 p-dest 3 ja 9; § 179 lg 1 p-st 1; §
180 lg-test 1 ja 3; § 248 lg 1 p-st 5; §-st 249; §-st 311; §-st 313; KarS § 184 lg 2 p-st 2 ja §-
st 424; § 64 lg-st 1; §-st 68 lg 1; § 65 lg-st 2; 74 lg-st 5, §-st 191; §-st 83 lg 1, asub kohus
seisukohale, et Kristo Tamm kuulub temale KarS § 184 lg 2 p 2 ja § 424 ettenähtud
kuritegude toimepanemises esitatud süüdistuses süüdimõistmisele ja temale tuleb mõista
karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on süüdistatava menetluskuludeks narkootilise aine ekspertiisi tegemise
kulu, joobe tuvastamise kulud ja süüdimõistva otsusega kaasnev sundraha esimese astme
kuriteo toimepanemise eest. Kokkuleppest nähtuvalt on KrMS § 245 lg 1 p 12 kohaselt
märgitud süüdistatava poolt hüvitamisele kuuluva menetluskulu absoluutsummaks 1528
eurot, mille hüvitamine toimuks KrMS § 180 lg 3 sätete kohaselt igakuiste maksetena 12
kuu jooksul kohtuotsuse jõustumisest. Kohus selgitab ka, et menetluskulude tähtaegse
tasumata jätmise korral loetakse maksetähtaeg saabunuks ja kogu nõue suunatakse
täitemenetluse läbiviimiseks kohtutäiturile täitemenetluse seadustikus sätestatud korras.




Märt Toming
kohtunik
/allkirjastatud digitaalselt/




                                              5
