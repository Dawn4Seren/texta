                      KOHTUMÄÄRUS

Kohus                             Tartu Ringkonnakohus

Kohtukoosseis                     Üllar Roostoja, Kai Kullerkupp, Triin Uusen-Nacke

Määruse tegemise aeg ja koht      17. juuni 2016 Tartu

Tsiviilasja number                2-14-57820

Tsiviilasi                        Sirje Reinoja ja Toomas Reinoja hagi Kersti Lehese, Kädi
                                  Alti ja Toomas Kiisküla vastu ostueesõiguse teostamise
                                  kehtivuse tuvastamiseks, omandiõiguse tuvastamiseks,
                                  ostuhinna, intresside, kulutuste ja kahju hüvitamiseks ning
                                  viivise väljamõistmiseks ja Kädi Alti ja Toomas Kiisküla
                                  vastuhagi Sirje Reinoja ja Toomas Reinoja vastu
                                  kinnistusraamatu      kande    parandamiseks     nõusoleku
                                  andmiseks kohustamiseks
Vaidlustatud kohtulahend          Tartu Maakohtu 8. märtsi 2016 määrus

Kaebuse esitaja ja kaebuse liik   Sirje Reinoja ja Toomas Reinoja määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitajad:
                                  1. Sirje Reinoja (hageja I, vastuhagis kostja I) (isikukood:
esindajad
                                  XXXXXXXXX)
                                  2. Toomas Reinoja (hageja II, vastuhagis kostja II)
                                  (isikukood: XXXXXXXXX)
                                  Apellantide esindajad vandeavokaat Leonid Tolstov,
                                  advokaat Andres Kalm
                                  Vastustajad:
                                      1. Kersti Lehes (kostja I, vastuhagis kostja III) (isikukood:
                                      XXXXXXXXXX); esindajad vandeadvokaat Urmas
                                      Kõrgesaar, vandeadvokaat Tambet Laasik
                                      2. Kädi Alt (kostja II, vastuhagis hageja I) (isikukood:
                                      XXXXXXXXXX)
                                      3. Toomas Kiisküla (kostja III, vastuhagis hageja II)
                                      (isikukood: XXXXXXXXXXXX)
                                      Vastustajate II ja III esindaja vandeadvokaat Eerik Entsik
 RESOLUTSIOON                         Jätta Sirje Reinoja ja Toomas Reinoja määruskaebus
                                      rahuldamata ja Tartu Maakohtu 8. märtsi 2016 määrus
                                      muutmata
 Edasikaebamise kord                  Menetlusosalisel on õigus esitada määruskaebus Riigikohtule 15
                                      päeva jooksul alates käesoleva määruse kättetoimetamisest.
                                      Hagimenetluses      Riigikohtus     võib        menetlusosaline
                                      menetlustoiminguid teha ning avaldusi ja taotlusi esitada üksnes
                                      vandeadvokaadi vahendusel, kui seaduses ei ole sätestatud
                                      teisiti.
                                      Juhul, kui menetlusosaline taotleb menetlusabi, peab ta esitama
                                      tähtaja kestel määruskaebuse. Kaebuse põhjendamiseks või
                                      riigilõivu tasumiseks või kaebuses esineva sellise puuduse
                                      kõrvaldamiseks, mis on seotud menetlusabi taotlemisega, annab
                                      kohus mõistliku tähtaja pärast menetlusabi taotluse lahendamist,
                                      kui nimetatud taotlus ei ole esitatud põhjendamatult või tähtaja
                                      pikendamise eesmärgil.

ASJAOLUD
1. Tartu Maakohtus oli menetluses Sirje Reinoja ja Toomas Reinoja (hagejad) hagi Kersti
Lehese, Kädi Alti ja Toomas Kiisküla (kostjad) vastu ostueesõiguse teostamise kehtivuse
tuvastamiseks, omandiõiguse tuvastamiseks, ostuhinna, intresside, kulutuste ja kahju
hüvitamiseks ning viivise väljamõistmiseks ja Kädi Alti ja Toomas Kiisküla vastuhagi Sirje
Reinoja ja Toomas Reinoja vastu kinnistusraamatu kande parandamiseks nõusoleku andmiseks
kohustamiseks.
Tartu Maakohus rahuldas 1. märtsi 2016 kohtuotsusega hagi ja vastuhagi osaliselt ning määras
kindlaks kohtuotsuse täitmise korra ja tähtaja.
Hagejad esitasid 3. märtsil 2016 avalduse täiendava otsuse tegemiseks (III kd, tl 75–78), milles
palusid määrata kindlaks otsuse täitmise korra ja tähtaja selliselt, et hagejate suhtes on otsuse
sundtäitmine võimalik 30 päeva jooksul kohtuotsuse jõustumisest, tingimusel, et hagejatele on
30 päeva jooksul kohtuotsuse jõustumisest täies ulatuses tasutud kõik otsusega hagejate kasuks
väljamõistetud summad.

MAAKOHTU SEISUKOHT
2. Tartu Maakohus jättis 8. märtsi 2016 määrusega hagejate taotluse täiendava otsuse
tegemiseks rahuldamata.




                                               2
Maakohtu määruse põhjenduste kohaselt võib TsMS § 448 lg 1 p 1 järgi asja otsustanud kohus
menetlusosalise taotlusel või omal algatusel teha täiendava otsuse, kui mõni esitatud nõue või
taotlus on jäänud lahendamata.
Maakohus ei ole otsuse motiveerivas osas hagejate taotlust eraldi käsitlenud, vaid on
lahendanud kohtuotsuse täitmise korra mõlema poole nõudeid kogumis arvestades. Kuivõrd
maakohus rahuldas 1. märtsi 2016 otsusega hagi ja vastuhagi osaliselt, jäid rahuldamata kõik
poolte nõuded, mida maakohus ei ole resolutsioonis eraldi välja toonud. Hagejate nõue on
lahendatud ning täiendava otsuse tegemiseks ei ole alust.
Otsuses on märgitud täitmise kord järgnevalt: 1. Kostjad on kohustatud hagejate kasuks välja
mõistetud summad tasuma 30 päeva jooksul kohtuotsuse jõustumisest. 2. Jätta rahuldamata
hagejate nõue seada otsuse täitmise tagamiseks kinnistu mõttelisele osale esimesele vabale
järjekohale kohtulik hüpoteek.
Maakohus leidis, et sellega on otsuse täitmise kord piisavalt määratletud. Kui kostjad ei tasu
välja mõistetud summasid 30 päeva jooksul, on hagejatel õigus selle järel pöörduda otsuse
täitmiseks kohtutäituri poole. Hagejate nõusolekud kinnistusraamatu kande tegemiseks
asendatakse otsusega pärast täitemenetluse käigus neile kohtu poolt summade ülekandmist.
Ühestki seaduse sättest ei tulene, et kui ostueesõiguse teostajad või kinnistu müüja ei tasu
otsusega välja mõistetud summasid kohtu määratud tähtaja jooksul, muutub ostueesõiguse
teostamine tühiseks ning kostjatel ei ole võimalik saada vaidlusaluse kaasomandiosa
omanikuks. Kersti Lehese käsutustehingu kehtivus ei sõltu sellest, millise aja jooksul
hüvitatakse hagejatele ostuhind ning kantud kulutused.

MÄÄRUSKAEBUSE ESITAJA TAOTLUS JA PÕHJENDUSED
3. Hagejad esitasid maakohtu määruse peale määruskaebuse, milles paluvad tühistada 8. märtsi
2016 määrus, millega jäeti rahuldamata hagejate taotlus täiendava otsuse tegemiseks. Hagejad
paluvad teha täiendav otsus, millega määrata kindlaks otsuse täitmise kord ja tähtaeg selliselt,
et hagejate suhtes on otsuse sundtäitmine võimalik 30 päeva jooksul kohtuotsuse jõustumisest,
tingimusel, et hagejatele on 30 päeva jooksul kohtuotsuse jõustumisest täies ulatuses tasutud
kõik otsusega hagejate kasuks väljamõistetud summad.
Määruskaebuse kohaselt ei ole maakohus hagejate taotlust otsuse täitmise korra ja tähtaja
kindlaksmääramiseks 1. märtsi 2016 otsusega lahendanud. Maakohtu poolt viidatud otsuse
resolutsiooni p-s 1, millega maakohus rahuldas hagi ja vastuhagi osaliselt, lahendas maakohus
poolte materiaalõiguslikud nõuded, kuid mitte menetlusõiguslikud taotlused. Maakohus
käsitles hagejate taotlust otsuse täitmise korra ja tähtaja kindlaksmääramiseks sisuliselt
esmakordselt alles 8. märtsi 2016 määruses.
Hagejate taotluse rahuldamine on õiguslikult lubatav. Asjaolu, et materiaalõigus ei sea
ostueesõiguse teostamise järgselt ostueesõiguse teostajatele oma kohustuste täitmiseks ajalist
piiri, ei tähenda, et sellist piiri ei oleks võimalik seada menetlusõiguse sätte alusel. TsMS § 445
lg 1 lubab kohtul otsuses poole taotlusel kindlaks määrata otsuse täitmise viisi ja korra ning
täitmise tähtaja või tähtpäeva. Ka TsMS § 365 lg 1 sätestab, et hageja võib hagiavalduses nõuda,
et kohus annaks koos hagis taotletava kohustuse täitmise või teo tegemisega kostjale otsuses
selle täitmiseks tähtaja. Lähtudes TsMS § 445 lg-st 1 võib kohus esialgse ostja taotlusel määrata
kindlaks ka otsuse täitmise tähtaja, st aja, mille kestel ostueesõiguslane võib nõuda sellise
otsuse sundtäitmist TMS § 19 järgi (Riigikohtu 20. juuni 2006 otsus tsiviilasjas
nr 3-2-1-13-06, p 27). Viidatud Riigikohtu seisukohta tuleb tõlgendada selliselt, et kohus saab
määrata otsuse resolutsioonis kindlaks tähtaja, mille möödumisel kaotavad ostueesõiguse
teostajad õiguse nõuda otsuse sundtäitmist.

                                                3
Kui otsuse resolutsioonis ei seata ostueesõiguslastele otsuse täitmiseks lõpptähtaega, võibki
õiguslik ebaselgus määramatuks ajaks kestma jääda. Hagejad tegid pärast maakohtu 8. märtsi
2016 määruse kättesaamist kostjatele ettepaneku, et pooled loobuvad maakohtu otsuse
edasikaebamisest, tingimusel, et hagejatele makstakse otsusega väljamõistetud summad enne
otsuse jõustumist. Kostjad II ja III pole sellele pöördumisele isegi vastanud. Hagejate kui
esialgsete ostjate kanda ei pea jääma täitemenetluse risk, sest initsiatiiv otsuse täitmiseks peaks
tulema ostueesõiguse teostajatelt (nende eesmärk on ju saada omanikeks).

VASTUSTAJATE SEISUKOHT
5. Kostja I nõustus vastuses määruskaebusele hagejatega, et maakohus ei ole hagejate taotlust
otsuse täitmise kindlaksmääramiseks lahendanud. Olukorras, kus kohus jätab taotluse
rahuldamata, on vältimatu, et kohus taotlust käsitleks st selgitaks, miks ta leiab, et taotlus
rahuldamisele ei kuulu. Juhul, kui kohus seda ei tee, on tegemist põhjendamiskohustuse
rikkumisega. Kuivõrd kaebus ei puuduta kostja I õigusi, tuleb kaebuse rahuldamine või
rahuldamata jätmine jätta kohtu otsustada.
6. Kostjad II ja III vaidlesid hagejate määruskaebusele vastu, palusid jätta see rahuldamata ning
maakohtu määrus muutmata.
Vastuse kohaselt on maakohus õigesti leidnud, et hagejate nõue on 1. märtsi 2016 otsusega
lahendatud ning täiendava otsuse tegemiseks ei ole alust. 1. märtsi 2016 kohtuotsuses on
piisavalt määratletud otsuse täitmise kord ning tegemist ei ole TsMS § 448 lg 1 p-s 1 sätestatud
olukorraga, kus mõni esitatud nõue või taotlus oleks jäänud lahendamata. Seega puudub
seaduses sätestatud õiguslik alus täiendava otsuse tegemiseks ning maakohtu otsusega
sätestatud otsuse täitmise korra ja tähtajaga mittenõustumisel peaksid hagejad esitama
apellatsioonkaebuse.
On õige ja põhjendatud maakohtu seisukoht, et ühestki seaduse sättest ei tulene, et kui
ostueesõiguse teostajad või kinnistu müüja ei tasu otsusega välja mõistetud summasid kohtu
määratud tähtaja jooksul, muutub ostueesõiguse teostamine tühiseks ning kostjatel ei ole
võimalik saada vaidlusaluse kaasomandiosa omanikuks.
Maakohus leidis õigesti, et hagejate viidatud Riigikohtu 20. juuni 2006 otsuses tsiviilasjas
nr 3-2-1-13-06 ei ole Riigikohus asunud seisukohale, et seadusest tulenevalt lõppeb kostjate
õigus nõuda kande tegemist kohtu määratud tähtaja jooksul. Sellest tulenevalt oli maakohus
põhjendatult seisukohal, et ka maakohtul ei ole võimalik sellist piirangut pooltele panna.

RINGKONNAKOHTU SEISUKOHT
7. Ringkonnakohus leiab, et määruskaebus tuleb jätta rahuldamata ning Tartu Maakohtu
8. märtsi 2016 määrus muutmata (TsMS § 659, § 657 lg 1 p 1).
Tsiviilasja materjalidest nähtuvalt on hagejad taotlenud maakohtu menetluses kohtuotsuse
täitmise korra ja tähtaja kindlaksmääramist selliselt, et kostjad on kohustatud hagejate kasuks
otsusega väljamõistetud summad tasuma hagejatele hiljemalt 30 päeva jooksul otsuse
jõustumisest, hagejate suhtes otsuse sundtäitmine on võimalik 30 päeva jooksul kohtuotsuse
jõustumisest tingimusel, et hagejatele on 30 päeva jooksul kohtuotsuse jõustumisest täies
ulatuses hüvitatud kinnistu mõttelise osa ostuhinna, müügiesemele kantud kulutused ja tasutud
lisanduva viivise.
Maakohus määras 1. märtsi 2016 otsuses TsMS § 445 lg 1 alusel otsuse täitmise korra ja tähtaja
selliselt, et kostjad on kohustatud hagejate kasuks välja mõistetud summad tasuma 30 päeva
jooksul kohtuotsuse jõustumisest.

                                                4
Hagejad       on      1.      märtsi     2016      otsusele    esitatud     apellatsioonkaebuse
p-s 2.10 leidnud, et hagejate määruskaebuse rahuldamata jätmine tähendab, et maakohus on
ebaõigesti jätnud rahuldamata hagejate taotluse otsuse täitmise korra ja tähtaja
kindlaksmääramiseks. Hagejad paluvad apellatsioonkaebuses määrata kindlaks ka otsuse
täitmise aeg ja kord selliselt, nagu nad on seda taotlenud maakohtu- ja määruskaebemenetluses.
8. Ringkonnakohus ei nõustu määruskaebuses esitatud väitega, et maakohus ei ole hagejate
taotlust kohtuotsuse täitmise korra ja tähtaja määramiseks lahendanud. Asjaolu, et hagejad ei
nõustu maakohtu poolt kindlaksmääratud korraga, ei anna vastupidise väitmiseks alust.
TsMS § 442 lg 5 esimese lause kohaselt lahendab kohus otsuse resolutsiooniga selgelt ja
ühemõtteliselt poolte nõuded ja veel lahendamata taotlused. Maakohus määras kindlaks otsuse
täitmise korra eraldi resolutsiooni punktina ning käsitles otsuse täitmise korra ja aja määramist
otsuse p-s 9. Kuigi kohtuotsuse p-s 9 puudub maakohtu selgitus, miks kohus määrab
kohtuotsuse täitmise korra just selliselt ja mitte hagejate poolt taotletud viisil, ei tähenda
nimetatu, et maakohus ei oleks taotlust üldse lahendanud.
Hagejad leiavad apellatsioonkaebuses, et maakohus on kohaldanud ebaõigesti materiaalõigust
ning põhjendamatult jätnud arvestamata hagejate poolt esitatud tõendid, mille tulemusena on
maakohus teinud ebaõige lahendi. Samuti on apellatsioonkaebuse kohaselt maakohus
põhjendamatult jätnud rahuldamata hagejate menetluslikud taotlused, rikkudes sellega ka
menetlusõiguse norme.
Ringkonnakohtu hinnangul on maakohtu kindlaksmääratud otsuse täitmise korra vaidlustamine
tuginedes     materiaal-   ja    menetlusõigusnormide       rikkumisele     maakohtu      poolt
apellatsioonkaebuse osa ning tegemist on asja sisulise lahendamisega, mida ei saa lahendada
täiendava otsuse tegemise korras TsMS § 448 lg 1 p 1 alusel. Hagejad on apellatsioonkaebuse
esitanud. Ringkonnakohus kontrollib kooskõlas TsMS § 651 lg-ga 1 apellatsiooni korras
vastavalt apellatsioonkaebuses esitatud taotlusele kohtuotsuse seaduslikkust ja põhjendatust ka
kohtuotsuse täitmise korra kindlaksmääramise osas ning lahendab nimetatud küsimuse
lõpplahendis.
9. Kuivõrd käesolev lahend ei ole menetlust lõpetav määrus, siis kohus menetluskulude jaotust
kindlaks ei määra (TsMS § 173 lg 1). Ringkonnakohus otsustab menetluskulude jaotuse
lõpplahendis.


  /allkirjastatud digitaalselt/      /allkirjastatud digitaalselt/      /allkirjastatud digitaalselt/

        Üllar Roostoja                     Kai Kullerkupp                   Triin Uusen-Nacke




                                                5
