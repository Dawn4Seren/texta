                                                                       Tsiviilasi 2-16-6745




                       TARTU MAAKOHUS
                               KOHTUMÄÄRUS

 Kohus                            Tartu Maakohus

 Kohtukoosseis                    kohtunik Andrus Miilaste

 Määruse tegemise aeg ja koht 15.08.2016.a Tartu kohtumajas
 Tsiviilasi                       Hilja Deuzeman ja Kaarel Pärn hagi OÜ KINNISVARA
                                  EV vastu kahju hüvitamise nõudes
 Menetlustoiming                  Kompromissi kinnitamine, menetluse lõpetamine

 Menetlusosalised ja nende        Hageja I Hilja Deuzeman (sündinud: XXX, elukoht:
                                      XXX);
 esindajad
                                  Hageja II Kaarel Pärn (sündinud: XXX, elukoht: XXX)
                                  Hagejate esindajad vandeadvokaat Piret Pallo ja
                                  vandeadvokaat Keijo Lindeberg (Advokaadibüroo LMP,
                                  asukoht: Soola 8, Tartu, e-post: piret.pallo@lmp;
                                  Keijo.lindeberg@lmp.ee);
                                  Kostja OÜ KINNISVARA EV (registrikood: 10273756,
                                  asukoht: Võru mnt 32, Tartu 50108, e-post:
                                  kinnisvaraev@hot.ee)
                                  Kostja esindaja Volikirja alusel Margus Mägi
                                  (isikukood: XXX)
RESOLUTSIOON
Hilja Deuzeman, Kaarel Pärn (hagejad) ja OÜ Kinnisvara EV (kostja) on saavutanud
alljärgneva kokkuleppe:
   1. Hagejad mõlemad loobuvad oma kõikidest hagi (tsiviilasi nr. 2-16-6745) esitatud
      nõuetest kostja vastu, sealhulgas kahju summas 14 482,05 eurot hüvitamise, viiviste jm
      nõuetest.
   2. Hagejate menetluskulud eelnimetatud tsiviilasjas jäävad nende endi kanda.
   3. Kostja menetluskulud eelnimetatud tsiviilasjas jäävad tema enda kanda.
   4. Hagejad ja kostja on jõudnud kokkuleppele, et kui kolmas isik R.M. müüb temale
      kuuluva kinnistu, asukohaga XXX (registriosa nr. XXX) Staadioni Varahaldus OÜ-le,
      registrikood 14069981, mis annab hagejatele võimaluse müüa samale osaühingule
      parematel tingimustel kinnistu, asukohaga Tartu, XXX, loobuvad mõlemad hagejad
      kõikidest hagis (tsiviilasi nr 2-16-6745) esitatud nõuetest.
       5. R.M. on esitanud hagejate esindajale kinnitatud ärakirja kinnistu, asukohaga Tartu,
          XXX (registriosa nr. XXX) müügilepingust, mille ta on sõlminud Staadioni Varahaldus
          OÜ-ga, registrikood: 14069981, 08.07.2016.a. Eelnimetatud müügilepingus sisalduva
          asjaõiguslepinguga andis ta kinnistu, asukohaga Tartu, XXX, omandi üle Staadioni
          Varahaldus OÜ-le, registrikood: 14069981.
       6. Hagejad loobuvad täies ulatuses haginõudest tsiviilasjas nr 2-16-6745 ja paluvad
          menetlus lõpetada.
       7. Hagejad ja kostja loobuvad kompromissi kinnitava kohtumääruse edasikaebe õigusest.

    Tagastada hagejatele pool tasutud riigilõivust, ehk 350 eurot Advokaadibüroo LMP OÜ
    arvelduskontole nr XXX (viitega tsiviilasjale nr 2-16-6745).
    Saata kohtumäärus menetlusosalistele.
    Edasikaebamise kord
    Pooled on loobunud edasikaebeõigusest (TsMS § 661 lg 4).

    ASJAOLUD
    Tartu Maakohtu menetluses on Hilja Deuzeman ja Kaarel Pärn hagi OÜ KINNISVARA EV
    vastu kahju hüvitamise nõudes.
    Pooled sõlmisid 08.07.2016.a kompromissi ja edastasid kompromissi kohtule kinnitamiseks.
    Pooled loobuvad edasikaebeõigusest.

ˇ   KOHTU PÕHJENDUSED JA JÄRELDUSED
    Tsiviilkohtumenetluse seadustik (TsMS) § 430 lg 1 kohaselt pooled võivad menetluse kuni hagi
    kohta tehtud lahendi jõustumiseni lõpetada kompromissiga. Kohus kinnitab kompromissi
    määrusega, millega ühtlasi lõpetab asja menetluse.
    TsMS § 430 lg 3 kohaselt kohus ei kinnita kompromissi, kui see on vastuolus heade kommetega
    või seadusega või rikub olulist avalikku huvi või kui kompromissi ei ole võimalik täita.
    Kohus on seisukohal, et menetlus antud asjas tuleb lõpetada, kui asja lahendamine
    kompromissiga on mõistlik ja reaalselt täidetav. Kompromiss (transactio) muudab vaieldava ja
    kaheldava õigussuhte poolte vastastikuste järeleandmiste kaudu vaieldamatuks ja
    kaheldamatuks. Kompromiss on kantud otstarbekusest kõrvaldada vaieldavus ja kaheldavus
    poolte järeleandmise teel. Ühtlasi tagab kompromiss edasise õigusrahu, kus pooled on
    vastastikku loobunud igasugustest pretensioonidest. Kohus kinnitab kompromissi, kuna see ei
    ole vastuolus heade kommetega või seadusega ega riku olulist avalikku huvi ning kompromissi
    on võimalik täita.
    TsMS § 428 lg 1 p 4 alusel tuleb asjas menetlus lõpetada. Kui menetlus on lõpetatud, ei saa
    hageja uuesti pöörduda kohtusse hagiga sama kostja vastu vaidluses samal alusel sama
    hagieseme üle. Kui menetlus on lõpetatud hagist loobumise tõttu või kompromissiga, on
    lõpetamisel samad materiaalõiguslikud ja protsessuaalsed tagajärjed nagu menetluse
    lõpetamisel kohtuotsusega, kui seadusest ei tulene teisiti (TsMS § 432). Kompromiss kehtib
    täitedokumendina (TsMS § 430 lg 5).
    Tagastada TsMS § 150 lg 2 p 1 alusel hagejale pool tasutud riigilõivust, ehk 350 eurot
    Advokaadibüroo LMP OÜ arvelduskontole nr XXX (viitega tsiviilasjale nr 2-16-6745).
    Poolte muud menetluskulud jätta nende endi kanda.
    TsMS § 661 lõike 4 kohaselt poolte kokkuleppel võib määruskaebuse esitamise tähtaega
    hagimenetluses lühendada või määruskaebuse esitamise õiguse välistada.
    Pooled on edasikaebeõiguse välistanud.
/ allkirjastatud degitaalselt/

Andrus Miilaste
Kohtunik
