                        KOHTUMÄÄRUS
 Kohus                                   Tallinna Ringkonnakohus

 Kohtuasja number                        2-15-11987
 Määruse tegemise aeg ja koht            16.08.2016, Tallinn

 Kohtukoosseis                           Krista Kirspuu, Ele Liiv, Indrek Soots

 Kohtuasi                                Alpi Eesti OÜ hagi IT & Logist OÜ vastu võla,
                                         viivise ja kahjuhüvitise väljamõistmiseks
 Vaidlustatud kohtulahend                Harju Maakohtu 21.04.2016 otsus

 Kaebuse esitaja ja kaebuse liik         IT & Logist OÜ apellatsioonkaebus

 Menetlusosalised        ja     nende Hageja: Alpi Eesti OÜ (registrikood 11242290),
 esindajad                            lepinguline esindaja Ferenc Koso
                                      Kostja: IT & Logist OÜ (registrikood 12505053),
                                      seaduslik esindaja Raimo Kiho

RESOLUTSIOON

     1. Keelduda menetlusse võtmast IT & Logist OÜ apellatsioonkaebust Harju
        Maakohtu 21.04.2016 otsuse peale.
     2. Teatada apellatsioonkaebuse menetlusse võtmata jätmisest menetlusosalistele
        käesoleva määruse ärakirja kättetoimetamisega.
     3. Määruse peale võib kassatsiooni korras edasi kaevata, esitades kaebuse vahetult
        Riigikohtule 15 päeva jooksul määruse ärakirja kassaatorile kättetoimetamisest.
        Riigikohtus võib hagimenetluses menetlustoiminguid teha, sealhulgas avaldusi ja
        kaebusi esitada üksnes vandeadvokaadi vahendusel.

Selgitused
Vastavalt tsiviilkohtumenetluse seadustiku (TsMS) § 187 lg-le 6 juhul, kui määruskaebuse
esitaja taotleb menetlusabi, peab ta seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.




                                                                                                1
Määruse põhjendused
1. 21.04.2016 otsusega tsiviilasjas nr 2-15-11987 rahuldas Harju Maakohus Alpi Eesti OÜ hagi
IT & Logist OÜ vastu võla, viivise ja kahjuhüvitise väljamõistmiseks osaliselt, mõistes kostjalt
hageja kasuks välja 5532,12 eurot ning viivise VÕS § 113 lg 1 sätestatud määras.

2. 23.05.2016 esitas IT & Logist OÜ Harju Maakohtu 21.04.2016 otsuse peale
apellatsioonkaebuse. Ühtlasi esitas apellant menetlusabi taotluse riigi õigusabi saamiseks,
taotledes riigi õigusabi juriidiliselt põhjendatud apellatsioonkaebuse esitamiseks. Riigi õigusabi
taotluse kohaselt vajab taotleja õigusabi maakohtu otsuse edasikaebamiseks ning
ringkonnakohtu menetluses osalemiseks.

3. Ringkonnakohtu 03.06.2016 määrusega jäeti IT & Logist OÜ menetlusabi taotlus riigi
õigusabi saamiseks rahuldamata. Kohus jättis apellatsioonkaebuse käiguta ja andis apellandile
tähtaja kaebuse puuduste kõrvaldamiseks (sh täiendatud ja allkirjastatud apellatsioonkaebuse
esitamiseks ja riigilõivu tasumiseks). Ringkonnakohus hoiatas apellanti, et puuduse tähtaegselt
kõrvaldamata jätmise korral keeldub kohus apellatsioonkaebust menetlusse võtmast.

4. Ringkonnakohus, tutvunud apellatsioonkaebusega, leiab TsMS § 638 lg 1 alusel, et kaebus
tuleb jätta Tallinna Ringkonnakohtu menetlusse võtmata. Käesoleva määruse tegemise seisuga
on tähtaeg riigilõivu tasumiseks möödunud ning ringkonnakohtule ei ole laekunud riigilõivu
tasumist kinnitavat dokumenti. Samuti ei ole apellant esitanud vormikohast apellatsioonkaebust
sisuliste vastuväidetega maakohtu otsusele. Tulenevalt eeltoodust jättis apellant
ringkonnakohtu nõudmise tähtaegselt täitmata, riigilõiv on tasumata ja kooskõlas TsMS § 3401
lg-ga 2 koosmõjus TsMS § 637 lg 1 p-ga 3 ning § 638 lg-ga 4 keeldub ringkonnakohus IT &
Logist OÜ apellatsioonkaebust menetlusse võtmast ja tagastab kaebuse pärast määruse
jõustumist esitajale.


/allkirjastatud digitaalselt/    /allkirjastatud digitaalselt/      /allkirjastatud digitaalselt/
        Krista Kirspuu                     Ele Liiv                          Indrek Soots




                                                                                                    2
