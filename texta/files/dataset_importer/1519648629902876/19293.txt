                             KOHTUMÄÄRUS
Kohus                             Viru Maakohus

Määruse tegemise aeg ja koht      05. aprill 2016 Jõhvi kohtumajas

Väärteoasja number                4-16-2094

Kohtunik                          Larissa Prokopenko

Kohtuistungisekretär, tõlk        Ingrid Koddo, Marina Davõdovitš

Kohtuasi                          Maksu- ja Tolliameti taotlus         Nadežda Peus´ile
                                  asenduskaristuse määramiseks
Võlgnik                           Nadežda Peus, isikukood 45911122227, elukoht xxx

                                  05.04.2016
Asja arutamise kuupäev

RESOLUTSIOON                      Juhindudes VTMS § 211 lg 1 ja KarS § 72, kohus


MÄÄRAS

Maksu- ja Tolliameti taotlus rahuldada.

Asendada Nadežda Peus´ile Maksu- ja Tolliameti 06.01.2014 otsusega väärteoasjas
nr 930013002446 määratud rahatrahv 340 eurot, s.o. 85 trahviühikut arestiga 8
(kaheksa) päeva.

Aresti kandmise aja algust arvata Nadežda Peus´il alates tema saabumisest arestimajja
karistuse kandmisele.
KrMS § 414 alusel saadab kohus teatise millal ja kuhu ta peab karistust kandma
ilmuma.

KarS § 69 lg 1 ja § 72 alusel asendada arest üldkasuliku tööga 8 (kaheksa) tundi.

Määrata üldkasuliku töö tegemise tähtajaks 3 kuud.
Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207-1 üldkasuliku töö täitmist korraldab Ida prefektuur.
Määruse ärakiri edastada Nadežda Peus´ile, Maksu-           ja   Tolliametile ja Ida
Prefektuurile.




                                                                                    1 (3)
Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Tartu
Ringkonnakohtule Viru Maakohtu kaudu.

Asjaolud ja menetluse varasem käik

Maksu- ja Tolliameti 06.01.2014 otsusega väärteoasjas nr 930013002446 määrati
Nadežda Peus´ile Tolliseaduse (TS) § 73 lg 1 järgi karistuseks rahatrahv 85 trahviühiku
ulatuses, s.o summas 340 EUR.

Maksu- ja Tolliamet esitas 17.03.2016 Viru Maakohtule avalduse asenduskaristuse
määramiseks.
Täitemenetlus on võlgniku Nadežda Peus suhtes algatatud 07.02.2014. Võlgnik pole
rahatrahvi tasunud. Maksuhaldur on kontrollinud võlgniku vara olemasolu. Võlgnikul puudub
kinnisvara ja väärtuslik vallasvara. Võlgniku pangakontod on arestitud alates 07.02.2014.
võlgnik töötab miinimumpalgaga, mis ei kuulu arestimisele. 20.01.2016 kontakteerus
maksuhaldur võlgnikuga telefoni teel ning võlgnik väitis, et raha pole ning on nõus
asenduskaristusega. Väärteomenetluse seadustiku (VTMS) § 211 lõike 1 alusel palub
otsustada rahatrahvi asendamine.

Menetlusalune isik Nadežda Peus taotles asendada mõistetud karistus üldkasuliku tööga.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Maksu- ja Tolliameti 06.01.2014 otsusega
väärteoasjas nr 930013002446 määrati Nadežda Peusile TS § 73 lg 1 järgi karistuseks
rahatrahv 85 trahviühiku ulatuses, s.o summas 340 EUR. Rahatrahv on tasumata.
Maksuhalduri avaldusest nähtub, et rahatrahvi sissenõudmine ei ole võimalik.

Vastavalt Väärteomenetluse seadustiku § 211 lg 1 teeb maakohus sissenõudja avalduse
alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg.2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt Karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab
rahatrahvi kümnele trahviühikule üks päev aresti.

KarS § 69 lg 1 sätestab, et ühele aresti päevale vastab üks tund üldkasulikku tööd, mida ei
mõisteta vähem kui viis tundi.
KarS § 69 lg 3 alusel, määrab kohus üldkasuliku töö tegemise tähtajaks 2 kuud.

Kohus on seisukohal, et mõistetud rahatrahv tuleb asendada üldkasuliku tööga.




                                                                                         2 (3)
Asja materjalide ja menetlusosaliste seletuse kohaselt kohtu istungil ei ole
menetlusalune isik 06.01.2014 otsusega määratud rahatrahvi kuni käesoleva ajani
tasunud. Tal puuduvad selleks vahendid ja realiseerimiseks võimalik vara. Väärteo eest
karistuse määramise ja karistuse täitmise vaheline ajavahemik ei saa venida nii pikaks, et
määratud karistuse mõju hajub. Sundtäitmise, sealhulgas trahvi asendamise sisu ja mõte
seisneb mõistetud karistuse vääramatuse tagamises. Karistuse vääramatus kujutab endast
muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.

Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Nadežda Peusile Maksu- ja Tolliameti 06.01.2014 otsusega määratud rahatrahv 340
eurot tuleb asendada KarS § 72 lg 1 ja lg 2 alusel üldkasuliku tööga 8 tundi.



/allkirjastatud digitaalselt/
Larissa Prokopenko
Kohtunik




                                                                                     3 (3)
