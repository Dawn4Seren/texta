                        KOHTUMÄÄRUS
Kohus                                Tallinna Halduskohus
Kohtunik                             Kaupo Kruusvee
Määruse tegemise aeg ja koht         16.05.2016, Tallinn
Haldusasja number                    3-16-939
Haldusasi                            Gitlab OÜ kaebus Eesti Interneti Sihtasutuse (hankija)
                                     poolt riigihanke 172871 raames alates 19.04.2016 tehtud
                                     toimingute tühistamiseks ning hankija kohustamiseks
                                     täitma riigihangete vaidlustuskomisjoni 19.04.2016 ot-
                                     sust
Menetlustoiming                      Kaebuse tagastamine ja esialgse õiguskaitse taotluse läbi
                                     vaatamata jätmine

RESOLUTSIOON

1. Tagastada Gitlab OÜ kaebus.
2. Jätta Gitlab OÜ esialgse õiguskaitse taotlus rahuldamata.
3. Tagastada kaebuselt tasutud riigilõiv 640 (kuussada nelikümmend) eurot.

EDASIKAEBAMISE KORD

Määruse resolutsiooni p 1 peale saab esitada Tallinna Halduskohtu kaudu määruskaebuse Tal-
linna Ringkonnakohtule 15 päeva jooksul määruse kättetoimetamisest arvates (halduskohtume-
netluse seadustiku (HKMS) § 121 lg 4, § 204 lg-d 1 ja 2).

Määruse resolutsiooni p 2 peale saab esitada otse Tallinna Ringkonnakohtule määruskaebuse
15 päeva jooksul määruse kättetoimetamisest arvates (HKMS § 204 lg 2, § 252 lg 7).

ASJAOLUD

1. Gitlab OÜ esitas 13.05.2016 Tallinna Halduskohtule kaebuse Eesti Interneti Sihtasutuse
(hankija) poolt riigihanke 172871 raames alates 19.04.2016 tehtud toimingute tühistamiseks
ning hankija kohustamiseks täitma riigihangete vaidlustuskomisjoni (VAKO) 19.04.2016 ot-
sust, s.o viima riigihanke 172871 tehniline kirjeldus ja hooldustööde mahud vastavusse õigu-
saktidega ettenähtud nõuetele.

1) Hankija avaldas 24.03.2016 riiklikus riigihangete registris riigihanke „Eesti Interneti SA
registrisüsteemi edasiarendus ja hooldustöö hange“, viitenumbriga 172871. Kaebaja esitas
04.04.2016 nimetatud riigihankes vaidlustuse, taotledes hankija kohustamist viima hankedoku-
mendid vastavusse õigusaktidega ettenähtud nõuetega. VAKO rahuldas 19.04.2016 kaebaja
                                                                                      3-16-939

vaidlustuse osaliselt. VAKO kohustas hankijat viima vastavusse hankedokumendid hankele-
pingu raames tellitavate tööde ning mahtude osas. VAKO otsus on jõustunud. Hankija on
VAKO otsust täitnud vaid osaliselt. Hankija ei ole tellitavate tööde tehnilist kirjeldust ning
tööde mahtusid viinud vastavusse, mistõttu ei ole hankija VAKO poolt tehtud ning 19.04.2016
avaldatud otsust sisuliselt täitnud.

2) Vaidlusaluses riigihankes saabus 11.05.2016 pakkumuste esitamise tähtaeg. Võttes ar-
vesse, et hankija ei ole hankedokumente seadusega ning VAKO otsusega kooskõlla viinud, on
riigihanke tulemus õigusvastane. Kaebuse esemeks on tühistamisnõue ning kohustamisnõue,
mille rahuldamisel palub kaebaja tühistada hankija tehtud toimingud alates VAKO 19.04.2016
otsusest HKMS § 37 lg 2 p 1 alusel ning kohustada HKMS § 37 lg 2 p 2 alusel hankijat täitma
VAKO 19.04.2016 otsust ja viima vastavusse hankelepingu eseme tehnilise kirjelduse ning
avaldama tööde mahud.

3) Arvestades, et vaidlusaluses riigihankes on pakkumuste esitamise tähtajad saabunud, taot-
leb kaebaja esialgse õiguskaitse korras riigihanke 172871 peatamist ning täiendavalt seda, et
kohus keelaks hankijal vaidlusaluses riigihankes sõlmida hankelepingut kuni käesolevas hal-
dusasjas tehtud otsuse jõustumiseni.

KOHTU PÕHJENDUSED

2. HKMS § 120 lg 1 p-de 1, 3 ja 8 kohaselt selgitab kohus asjas välja vaidluse eseme, kont-
rollib, kas kaebuses on esitatud selle eesmärgi saavutamiseks sobivad ja vajalikud nõuded ja
taotlused, samuti kontrollib, ega ei esine alust kaebuse tagastamiseks või käiguta jätmiseks.

HKMS § 121 lg 1 p-de 1 ja 4 kohaselt kohus tagastab kaebuse määrusega selle esitajale, kui
vaidluse lahendamine ei ole halduskohtu pädevuses, samuti kui kaebaja ei ole pidanud kinni
nõude kohtueelseks lahendamiseks ettenähtud kohustuslikust korrast.

HKMS § 121 lg 2 p 2 kohaselt kohus võib tagastada kaebuse määrusega selle esitajale, kui
kaebusega ei ole võimalik saavutada kaebuse eesmärki.

3. Kaebaja palub tühistada hankija poolt riigihanke 172871 raames peale VAKO 19.04.2016
avaldatud otsust tehtud sellised toimingud, mis ei ole viidatud otsusega kooskõlas. Samuti taot-
leb kaebaja hankija kohustamist täitma VAKO 19.04.2016 otsust, s.o viima riigihanke 172871
tehniline kirjeldus ja hooldustööde mahud vastavusse õigusaktidega ettenähtud nõuetele.

4. Esitatud kaebusest ei selgu, milliseid konkreetseid toiminguid kaebaja vaidlustab. Seejuu-
res ei anna HKMS halduskohtule pädevust toimingute tühistamiseks (HKMS § 37 lg 2). Eel-
toodust olulisem on aga asjaolu, et esitatud kaebus seondub hankemenetluse läbiviimisega,
seega tuleb seda käsitada kaebusena hankeasjas HKMS § 266 lg 1 tähenduses. Vaidluse eset
hankeasjas reguleerib HKMS § 267 ja kaebeõigust HKMS § 268. Nimetatud sätetest tuleneb
esiteks, et hankeasjas saab esitada kaebuse hankija dokumentide või otsuste peale, mis on ni-
metatud riigihangete seaduse (RHS) § 117 lg-s 2, ning teiseks, et kaebuse hankija tegevuse
peale võib esitada juhul, kui eelnevalt on läbitud menetlus VAKO-s.

RHS § 117 lg 2 (ja RHS § 126) ei näe ette toimingu vaidlustamise ja VAKO otsuse täitmiseks
kohustamise nõude esitamise võimalust, seega puudub kohtul HKMS § 267 lg-st 1 tulenevalt
pädevus vastavate nõuete menetlemiseks. Isegi kui lähtuda eeldusest, et kaebaja on vaidluse



                                                                                           2(3)
                                                                                        3-16-939

eseme ja nõude puudulikult sõnastanud, siis ei nähtu kaebusest, et kaebaja oleks kohtule esita-
tud nõuete osas läbinud eelnevalt menetlust VAKO-s. Vaidlustuse esitamine VAKO-le kaebu-
ses nimetatud asjaoludel ei nähtu ka riigihangete registrist. Seetõttu ei ole kohtu hinnangul üht-
lasi põhjendatud kaebuse käiguta jätmine kaebuse nõude täpsustamiseks (kuivõrd esineb alter-
natiivne alus kaebuse tagastamisest sõltumata nõude puudulikkusest).

Eeltoodust tulenevalt esinevad kohtu hinnangul alused kaebuse tagastamiseks HKMS § 121 lg
1 p 1 ja (alternatiivselt) p 4 alusel.

5. Lisaks on oluline, et RHS § 36 lg 1 kohaselt võib hankija muuta hanketeadet või hankedo-
kumente enne hanketeates määratud pakkumuste või hankemenetluses osalemise taotluste esi-
tamise tähtpäeva. Pakkumuste esitamise tähtajaks riigihankes 172871 oli 11.05.2016, seega on
see möödunud (oli möödunud ka kaebuse esitamise ajaks, s.o 13.05.2016). Järelikult ei ole kae-
bajal enam võimalik saavutada seda, et hanketeadet ja hankedokumente muudetakse, mida võib
kohtu hinnangul pidada kaebuse eesmärgiks.

Seega esineks HKMS § 121 lg 2 p-st 2 tulenevalt alus kaebuse tagastamiseks ka juhul, kui ei
kohalduks HKMS § 121 lg 1 p-d 1 ja 4.

6. Kohus selgitab täiendavalt, et kaebuse tagastamisega käesolevas asjas ei mineta kaebaja
võimalusi enda õiguste kaitseks riigihanke 172871 raames. Kaebajal on võimalik vaidlustada
peale VAKO 19.04.2016 otsust koostatavad hankija dokumendid või otsused. Seejuures on
kaebajal võimalik taotleda ka võimaliku sõlmitava hankelepingu tühisuse tuvastamist (näiteks
RHS § 69 lg 11 p 1 ja/või § 127 lg 5 alusel). Küll aga peab kaebaja pöörduma esmalt vaidlustu-
sega VAKO poole (HKMS § 268 lg 1).

7. Kaebuse tagastamisega seonduvalt on ära langenud põhivaidlus, mille tulemuse tagamiseks
kaebaja esialgset õiguskaitset taotleb. Seega jätab kohus esialgse õiguskaitse taotluse HKMS §
249 lg 1 alusel rahuldamata.

8. HKMS § 43 lg 2 järgi ei võta kaebuse tagastamine õigust pöörduda uuesti kohtusse. Kae-
buse tagastamisel loetakse, et kaebus ei ole kohtu menetluses olnud.

9. HKMS § 104 lg 5 p 2 järgi tasutud riigilõiv tagastatakse, kui kohus tagastab kaebuse selle
esitajale, välja arvatud juhul, kui see toimub HKMS § 121 lg 2 alusel. Seega tuleb kaebuse
esitamisel tasutud riigilõiv summas 640 eurot tagastada.


(allkirjastatud digitaalselt)

Kaupo Kruusvee
Kohtunik




                                                                                             3(3)
