                          KOHTUMÄÄRUS
Kohus                            Pärnu Maakohus
Kohtukoosseis                    kohtunik Toomas Talviste
                                 kohtujurist Keith Tammela
Määruse tegemise aeg ja koht     23. mai 2016, Pärnu
Tsiviilasja number               2-16-6907
Tsiviilasi                       A. U. hagi I.B.i vastu elatise suuruse muutmiseks
Menetlustoiming                  Hagiavalduse menetlusse võtmisest keeldumine
Menetlusosalised ja nende        Hageja A. U., seaduslik esindaja A.A.
esindajad                        Kostja I.B.
RESOLUTSIOON                     Keelduda menetlusse võtmast A. U. hagi I.B.i vastu
                                 elatise suuruse muutmiseks ning tagastada see
                                 esitajatele.
Menetluskulude jaotus            Jätta kõik menetluskulud hageja kanda.
Edasikaebamise kord              Määruse peale võib esitada 15 päeva jooksul arvates
                                 määruse      kättesaamisest    määruskaebuse Tallinna
                                 Ringkonnakohtule Pärnu Maakohtu kaudu.


Sisulised asjaolud ja kohtu põhjendused

02.05.2016 esitas A. U. seadusliku esindaja A.A.i kaudu Pärnu Maakohtule avalduse elatise
väljamõistmiseks. Kohus tutvunud esitatud avaldusega leidis, et hageja peab esitama kohtule
nõude elatise suuruse muutmiseks. Nimelt on kohtuinfosüsteemist nähtuvalt on tsiviilasjas nr 2-
08-17993 kostjalt hageja seadusliku esindaja kasuks juba välja mõistetud elatis 2500 krooni
(159.78 eurot) kuni lapse täisealiseks saamiseni.
Kohus jättis esitatud hagiavalduse 03.05.2016 määrusega käiguta ja andis hageja seaduslikule
esindajale tähtaja nõuetekohase hagiavalduse esitamiseks 14 päeva alates puuduste kõrvaldamise
määruse kättetoimetamisest. Hageja seadusliku esindaja abikaasa on eelpooltoodud määruse
kätte saanud 06.05.2016. Tänaseks on kohtu antud tähtaeg möödunud, kuid nõuetekohast
hagiavaldust esitatud ei ole. Kohus on hoiatanud hageja seaduslikku esindajat, et kohtu poolt
määratud tähtpäevaks puuduste kõrvaldamata jätmise korral keeldub kohus hagiavaldust
menetlusse võtmast tsiviilkohtumenetluse seadustiku (TsMS) § 3401 lg 2 alusel.
                                                                            Tsiviilasi nr 2-16-6907

Juhindudes eelnevast ja tulenevalt TsMS § 3401 lg 2 ning § 371 lg 1 p 4 ja p 9 keeldub kohus
käesoleva määrusega avaldust menetlusse võtmast ning tagastab selle esitajale. Hagis on
puuduseid, mis selle menetlemist ei võimalda, eelkõige on hageja esitanud vale nõude.
Tsiviilasjas nr 2-08-17993 on kostjalt hageja seadusliku esindaja kasuks juba välja mõistetud
elatis 2500 krooni (159.78 eurot) kuni lapse täisealiseks saamiseni. Seega peab hageja esitama
kohtule nõude elatise suuruse muutmiseks, mitte elatise väljamõistmiseks. Kui kohus keeldub
avaldust menetlusse võtmast ja tagastab selle määrusega, loetakse, et avaldust ei ole esitatud ja et
avaldus ei ole olnud kohtu menetluses (TsMS § 372 lg 6).

Vastavalt TsMS § 168 lg 1 tuleb menetluskulud jätta hageja kanda, kuid kohtule teadaolevalt
asjas menetluskulusid (vähemalt riigi poolt) kantud ei ole.



/allkirjastatud digitaalselt/
Toomas Talviste
kohtunik




                                                                                               2(2)
