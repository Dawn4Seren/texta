                        TARTU MAAKOHUS

                               KOHTUOTSUS
                                EESTI VABARIIGI NIMEL


Otsuse tegemise koht ja aeg         Viljandi kohtumaja                   26. aprill 2016
Kriminaalasi                        nr 15284000533
(number ja menetlus)                kokkuleppemenetlus
Menetlus kohtus                     kohtuistung
Kohtukoosseis                       kohtunik Aivar Hint
Kohtuistungi sekretär               Marita Kalamees
Prokurör                            Merike Tikk
Süüdistatav                         Rein Mürksepp (isikukood 37512124925; elukoht xxx x
                                    xxxx xxxxxx xxxxxxx xxxx xxxxxxxxxxx ; ei oma
                                    kriminaalkaristatust;
                                    tõkend vahistamine alates 14.12.2015)
Süüdistus                           KarS § 120 lg 1, § 274 lg 2 p 4 järgi
Kaitsja                             vandeadvokaat Raul Tosmann riigi õigusabi korras

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Rein Mürksepp süüdi karistusseadustiku (KarS) § 120 lg 1 järgi ja mõista talle
    karistusena vangistus 6 (kuus) kuud ning tunnistada Rein Mürksepp süüdi KarS § 274 lg 2 p
    4 järgi ja mõista talle karistusena vangistus 3 (kolm) aastat; KarS § 64 lg 1 alusel kergema
    karistuse raskemaga kaetuks lugemisega mõista Rein Mürksepale liitkaristus vangistusena 3
    (kolm) aastat; KarS § 74 lg 1, 2 ja 3 alusel määrata, et mõistetud vangistust ei pöörata
    osaliselt täitmisele ning mõistetud vangistusest 7 (seitse) kuud kannab Rein Mürksepp
    koheselt ja mõistetud vangistus 2 (kaks) aastat 5 (viis) kuud jääb tingimisi kohaldamata;
    määrata Rein Mürksepale katseaeg 3 (kolm) aastat ning mõistetud vangistuse osa 2 (kaks)
    aastat 5 (viis) kuud ei pöörata täitmisele, kui Rein Mürksepp ei pane katseajal toime uut
    kuritegu ja täidab KarS § 75 lg-s 1 sätestatud käitumiskontrolli nõudeid; määrata Rein
    Mürksepale käitumiskontrolli ajaks alaliseks elukohaks xxx x xxxx xxxxxx xxxxxxx xxxx
    xxxxxxxxxxx . Tõkend vahistamine jätta Rein Mürksepal kohtuotsuse täitmise tagamiseks
    muutmata ja koheselt kandmisele kuuluva vangistuse osa - 7 kuud vangistust kandmise
    alguseks lugeda 14. detsember 2015.
Muud otsustused
2. Kriminaalmenetluse kulude ja kriminaalmenetluses kohaldatavate muude abinõude osas:
2.1 välja mõista Rein Mürksepalt sundraha 200 (kakssada) eurot, riigi õigusabi tasu 360
    (kolmsada kuuskümmend) eurot ja ekspertiisitasud 374 (kolmsada seitsekümmend neli) eurot
    riigi kasuks; määrata kriminaalmenetluse kulud summas 934 (üheksasada kolmkümmend
    neli) eurot tasumisele ositi aasta jooksul järgmiselt: 1) alates 2016. a maikuust igakuise
    menetluskulu osa 77,84 eurot tasumine, kuni menetluskulude täieliku tasumiseni; 2) igas
    kuus tasutava menetluskulu osa tasumistähtaeg kuu 30-s kuupäev; 3) tähtaegselt kohtu
    määratud menetluskulu osa tasumata jätmisel või kokkuvõttes tasumise graafikujärgse
    võlgnevuse korral, lugeda tähtaeg saabunuks menetluskulu tasumisele tervikuna;
2.2 kohtuotsuse jõustumisel asitõendid: noatera, noatupp, kirves, plastiku tükid, padrunikestad 5
    tk (hoiul Lõuna prefektuuri asitõendite laos) KrMS § 126 lg 3 p 4 alusel hävitada; DVD-plaat
    salvestisega jätta KrMS § 126 lg 3 p 1 alusel kriminaalasja juurde;
2.3 rahuldada vandeadvokaat Raul Tosmanni kohtumenetluses riigi õigusabi ja sellega
    seonduvate kulude hüvitamise taotlus 24 eurot (s.h käibemaks) ulatuses.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
    vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 käitumiskontrollile allutatud süüdimõistetule nimetab kriminaalhooldaja kriminaalhooldus-
    osakonna juhataja ning kui süüdimõistetu katseajal ei järgi kontrollnõudeid või ei täida talle
    pandud kohustusi, võib kohus kriminaalhooldusametniku sellekohase ettekande alusel
    määrata täiendavaid kohustusi, pikendada katseaega kuni ühe aasta võrra või pöörata karistus
    täitmisele;
3.5 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.6 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk; vahistatud süüdistatavale saadetakse või antakse kohtuotsuse koopia
    või väljatrükk viivitamata pärast kohtuotsuse kuulutamist või kohtu kaudu teatavaks
    tegemist.


ASJAOLUDE KIRJELDUS JA OTSUSE PÕHJENDUSED

1. Süüdistus
Süüdistusest nähtuvalt on Rein Mürksepp toime pannud kuritegudena:
1) tapmise ja tervisekahjustuse tekitamisega ähvardamise, kui on olnud alust karta ähvarduse
täideviimist KarS § 120 lg 1 järgi, mis seisnes selles, et tema 21. novembril 2015. a kella 15.30
paiku viibides oma elukohas xxxxxxxxxxx xxxxxxxx xxxxxxxxxx xxxxxxx xxxx x elamu
juures, helistas abikaasa ning ähvardas teda ja nende kaht ühist last tappa, kui nad peaksid koju
tulema, kusjuures X.X oli alust karta ähvarduse täideviimist, kuna Rein Mürksepp on varasemalt
tahtlikult ennast vigastanud noaga;
2) vägivalla kasutamise võimuesindaja vastu seoses tema ametikohustuste täitmisega, kui see oli
toime pandud relvana kasutatava muu esemega ähvardades KarS § 274 lg 2 p 4 järgi, mis seisnes
selles, et tapmisähvarduse teatele reageerinud Lõuna prefektuuri Viljandi politseijaoskonna
patrullpolitseinikud K.J ja K.S märkasid, et Rein Mürksepp 21. novembril 2015. a kella 16.00
paiku xxxxxxxxx xxxxxxx xxxxxxxx xxxxxxx xxxxxx xxxxxxx xxx x maja juures, olles
eelnevalt teinud abikaasale tapmisähvarduse, hoidis käes kirvest ja nuga. Politseiametnikud,
nähes Rein Mürksepa käes kirvest ja nuga, võtsid välja teenistusrelvad, kuna tajusid ohtu. K.J
andis Rein Mürksepale korralduse nuga ja kirves maha panna. Rein Mürksepp politseiniku
seaduslikku korraldust ei täitnud, vaid hakkas koos kirve ja noaga liikuma politseinike K.J ja K.S
                                                2
poole ja ähvardas politseinikke tapmisega. Selle peale tegi K.J teenistusrelvast kaks hoiatuslasku
õhku. Kuna Rein Mürksepp jätkas rünnet, kutsusid K.J ja K.S abi ning taandusid.
Rein Mürksepp viskas käes olnud kirve sõiduauto suunas, kuid ei tabanud. Politseiametnikud
taandusid sõidukiga ohutusse kaugusesse xxxxx teele ja jäid ootama abijõudu. Mõne aja pärast
saabusid sündmuskohale välijuht Ü.S ja abipolitseinik M.P. Rein Mürksepp samal ajal liikus
oma elukohast sajakonna meetri kaugusele xxxx teel seisvate politseisõidukite poole. Ü.S nägi
läheneva Rein Mürksepa käes nuga. Ta andis Rein Mürkseppale korralduse nuga käest visata
ning hoiatas, et kasutab tulirelva. Rein Mürksepp politseiniku korraldust ei täitnud. Selle peale
tegi Ü.S kolm hoiatuslasku. Rein Mürksepp sellele ei reageerinud, vaid jätkas lähenemist Ü.Sle.
Rein Mürksepp, jõudes politseisõidukini, ründas Ü.S noaga, mille peale viimane oli sunnitud
ründe tõrjumiseks tulistama Rein Mürksepa suunas. Üks kuul tabas Rein Mürksepa kätt, aga ka
see ei peatanud Rein Mürkseppa, vaid ta jätkas Ü.S ründamist noaga. Abipolitseinik M.P
õnnestus teleskoopnuia ja kilpi kasutades ründe tõrjuda, Rein Mürksepp pikali joosta ning rünne
lõpetada.

2. Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 120 lg 1 järgi ja karistamiseks vangistusega 6 kuud; KarS § 274 lg 2 p
4 järgi ja karistamiseks vangistusega 3 aastat. KarS § 64 lg 1 järgi lugeda kergemad karistused
kaetuks raskeimaga ning mõista liitkaristuseks 3 aastat vangistust. KarS § 74 lg 1, 2, 3 alusel
mõistetud vangistust ei pöörata osaliselt täitmisele. Koheselt kuulub täitmisele 7 kuud vangistust,
mille kandmise aja algust arvestada alates 14. detsember 2015. a. 2 aastast ja 5 kuulist vangistust
ei pöörata täitmisele, kui Rein Mürksepp 3 (kolme) - aastasel katseajal ei pane toime uut
tahtlikku kuritegu ja täidab talle KarS § 75 lg 1 sätestatud käitumiskontrolli ajaks pandud
kontrollnõudeid ja kohustusi.

3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses.
Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises.
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkuleppe sõlmimine on olnud süüdistatava tõelise tahte avaldus ja kriminaalasja menetlemisel
on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamisesemete asjaolud selged, vastavuses õiguslike kvalifikatsioonidega
ning süüdistatav tuleb süüdi mõista vastavalt sõlmitud kokkuleppele.
3.2. Põhjendused karistuse mõistmisel
KarS § 120 lg 1 näeb ette süüdlase karistamise rahalise karistuse või kuni üheaastase
vangistusega. KarS § 274 lg 2 p 4 näeb ette süüdlase karistamise ühe- kuni viieaastase
vangistusega. Kohus ei tuvastanud asjaolusid, mis välistaksid süüdistatava karistamise
kokkuleppemenetluses. Süüdistatavat tuleb karistada vastavalt sõlmitud kokkuleppele.

4. Kohtu põhjendused kriminaalmenetluse kulude hüvitamiseks
4.1. Menetluskulude arvestus kululiikide järgi
Menetluskulud on sätestatud KrMS §-s 175.
4.1.1. Sundraha
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 lg 1 kohaselt on teise astme kuriteo puhul 1,5 palgamäära, s.o 645 eurot.

                                                3
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus.
4.1.2. Riigi õigusabi
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 lg 2, 3 kaitsja nimetab
uurimisasutuse, prokuratuuri või kohtu määramisel Eesti Advokatuur, kui süüdistatav ei ole
endale kaitsjat valinud, kuid on taotlenud kaitsja määramist või kui süüdistatav ei ole endale
kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt riigi õigusabi
seaduse (RÕS) § 4 lg 3 p-le 1 on riigi õigusabiks määratud kaitse kriminaalmenetluses. RÕS §
21 lg 3 kohaselt riigi õigusabi osutamise eest makstava tasu arvestamise alused, maksmise korra
ja tasumäärad ning riigi õigusabi osutamisega kaasnevate kulude hüvitamise ulatuse ja korra
kehtestab advokatuuri juhatus. Eesti Advokatuuri juhatuse 15. septembri 2015 otsusega on
kinnitatud Riigi õigusabi osutamise eest makstava tasu arvestamise alused, maksmise kord ja
tasumäärad ning riigi õigusabi osutamisega kaasnevate kulude hüvitamise ulatus ja kord
(edaspidi kord). Korras on kehtestatud tasu arvestamise alused ja maksmise kord, tasumäärad
ning kulude hüvitamise ulatus ja kord.
4.1.2.1. Riigi õigusabi kohtueelsel uurimisel
Süüdistatava Rein Mürksepa kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 336 eurot.
4.1.2.2. Riigi õigusabi kohtus
Süüdistatava Rein Mürksepa kaitsja on esitanud kohtus taotluse riigi õigusabi suuruse ja riigi
õigusabi kulude hüvitamise ulatuse kindlaksmääramiseks.
Taotluse p 3 on arvestatud tasu suuruseks koos käibemaksuga 24 eurot. Kaitsja kohtus esitatud
aruanded kaitsjatasudes on usaldusväärsed ja vastavuses kehtestatud advokaadi tasumääradega
ning kaitsjaid tuleb selles ulatuses tasustada.
4.1.3. Ekspertiisitasu
KrMS § 175 lg 1 p 3 kohaselt on menetluskuluks riiklikul ekspertiisiasutusel, muul riigiasutusel
või juriidilisel isikul seoses ekspertiisi tegemisega tekkinud kulud.
Kriminaalasjas ekspertiiside tegemisega tekkinud kulud – 374 eurot. Ekspertiiside tegemiseks
tekkinud kulutused nähtuvad:
1) KrMS § 175 lg 1 p 3 alusel ambulatoorne kohtupsühhiaatriline ekspertiisi maksumus 255
eurot.
2) KrMS § 175 lg 1 p 3 alusel joobeseisundi tuvastamine 119 eurot.
 4.2. Menetluskulud kokku
Kriminaalmenetluses on süüdistatavale Rein Mürksepp arvestuslikult menetluskuludeks kokku:
sundraha 645 eurot, riigi õigusabi tasu 360 (336 + 24) eurot ja ekspertiisikulud 374 (255 + 119)
eurot.
4.3. Menetluskulude hüvitamine
KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 (Tsiviilhagiga seotud menetluskulude
hüvitamine) sätestatud erandeid.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.
Kohus arvestab süüdistatava Rein Mürksepa varalist seisundist ja vähendab süüdistatavalt
riigieelarve tuludesse väljamõistetavat sundraha 445 euro võrra. Arvestades süüdimõistetu
majanduslikku olukorda määrata temal menetluskulude summas 934 eurot tasumine ositi aasta
jooksul, igakuiste võrdsete osade kaupa.
4.4. Kaitsja tasustamine riigi õigusabi osutamise eest

                                               4
Kohtumenetluses määratud korras esinenud kaitsja osutatud riigi õigusabiga seonduv tasu
arvestatakse riigi selleks otstarbeks määratud vahendite arvelt vandeadvokaadile Raul Tosmann
24 eurot.

5. Kohtu muud põhjendused
Süüdistatavale tõkendina kohaldatud vahistamine tuleb kohtuotsuse täitmise tagamiseks jätta
muutmata.
Rein Mürksepp on kahtlustatavana kinni peetud 14.12.2015 ja tõkendina vahistamine on talle
kohaldatud 14.12.2015, seega koheselt täitmisele kuuluva karistuse kandmise aja algust tuleb
arvestada alates 14. detsembrist 2015.a.
Kriminaalasja juures olevad asitõendid: noatera, noatupp, kirves, plastiku tükid, padrunikestad 5
tk (hoiul Lõuna prefektuuri asitõendite laos) tuleb KrMS § 126 lg 3 p 4 alusel hävitada; DVD-
plaat salvestisega tuleb jätta KrMS § 126 lg 3 p 1 alusel kriminaalasja juurde.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               5
