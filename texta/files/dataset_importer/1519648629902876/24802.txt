                                                                  Tsiviilasi nr: 2-13-29440




                               KOHTUMÄÄRUS

Kohus                           Tallinna Ringkonnakohus

Kohtuasja number                Tsiviilasi 2-13-29440

Määruse tegemise aeg ja koht    29.01.2016, Tallinn

Kohtukoosseis                   Krista Kirspuu, Ande Tänav, Tiit Kollom

Kohtuasi                        OÜ      WoodExpo        avaldus       menetluskulude
                                kindlaksmääramiseks


Vaidlustatud kohtulahend        Harju     Maakohtu      25.03.2015     kohtumäärus
                                menetluskulude kindlaksmääramise kohta

Kaebuse esitaja ja kaebuse KFL Service OÜ määruskaebus
liik

Menetlusosalised   ja   nende Määruskaebuse esitaja (hageja): Osaühing KFL
esindajad                     SERVICE (registrikood 10940017, Lasnamäe 24-1,
                              Tallinna linn, Harju maakond, 11413), lepinguline
                              esindaja Aleksander Strelov (e-post xxx@xxx)

                                Puudutatud isik (kostja): OÜ WoodExpo (registrikood
                                11907186, Vesse 9B, Tallinna linn, Harju maakond,
                                11415), lepinguline esindaja vandeadvokaat Mart
                                Angerjärv (e-post xxx@xxx )

Menetluse liik                  Kirjalik menetlus

Resolutsioon:
   1. KFL Service OÜ määruskaebus rahuldada osaliselt.
   2. Harju Maakohtu 25.03.2015 määrus tühistada osaliselt, osas, millega maakohus
      mõistis Osaühingult KFL SERVICE välja OÜ WoodExpo kasuks
      menetluskulud, s.o esindaja tasu 1765,25 eurot ületavas osas.
   3. Kohtumääruse resolutsiooni terviklik sõnastus on järgmine:
      1. Rahuldada OÜ WoodExpo avaldus menetluskulude kindlaksmääramiseks
      osaliselt.
      2. Määrata kindlaks hüvitatavate menetluskulude rahaline suurus ning mõista
      Osaühingult KFL SERVICE välja OÜ WoodExpo kasuks menetluskulud, s.o
      esindaja tasu 1765,25 eurot (üks tuhat seitsesada kuuskümmend viis eurot ja



                                                                                      1(8)
                                                                    Tsiviilasi nr: 2-13-29440

      kakskümmend viis eurosenti).
      3. Käesoleva määruse jõustumisest kuni täitmiseni tuleb Osaühingul KFL
      SERVICE tasuda OÜ-le WoodExpo hüvitamisele kuuluvatelt menetluskuludelt
      (1765,25 eurolt) viivist võlaõigusseaduse § 113 lg 1 teises lauses ettenähtud
      ulatuses.
   4. Määruse peale võib Riigikohtule esitada määruskaebuse 15 päeva jooksul
      määruse ärakirja kättesaamisest alates.

Asjaolud
   1. Harju Maakohtu menetluses oli Osaühingu KFL SERVICE hagi OÜ WoodExpo vastu
       986,40 euro suuruse kahju hüvitamiseks.
   2. Harju Maakohtu 04.02.2014 otsusega jäeti hagi rahuldamata ning menetluskulud
       hageja kanda.
   3. Tallinna Ringkonnakohtu 14.10.2014 otsusega jäeti Harju Maakohtu 04.02.2014 otsus
       muutmata, apellatsioonkaebus rahuldamata ning ringkonnakohtu menetluskulud
       hageja kanda.
   4. Riigikohus jättis 07.01.2015 määrusega kassatsioonkaebuse menetlusse võtmata ning
       menetluskulud hageja kanda.
   5. Harju Maakohtu 04.02.2014 ning Tallinna Ringkonnakohtu 14.10.2014 otsused
       jõustusid seega 07.01.2015.
   6. 30.01.2015 ning täiendavalt 16.02.2015 esitas kostja OÜ WoodExpo Harju
       Maakohtule avalduse menetluskulude kindlaksmääramiseks ja menetluskulude
       nimekirja. Kostja palub hagejalt välja mõista menetluskuludena lepingulise esindaja
       kulud summas 2806 eurot. Samuti palus kostja kohustada hagejat tasuma hüvitamisele
       kuuluvatelt menetluskuludelt menetluskulude suurust kindlaks tegeva lahendi
       jõustumisest alates kuni täitmiseni viivist võlaõigusseaduse § 113 lg 1 teises lauses
       sätestatud määras. Avalduse kohaselt on kostjale esitatud kohtu esimese astme
       menetluses õigusabi kokku 12,40 tundi, kohtu teise astme menetluses kokku 12 tundi,
       tunnihinnaga     115    eurot,    millele     lisandub    käibemaks.    Kostja     on
       käibemaksukohustuslane. Kostja kinnitab, et kõik kulud on tema poolt kantud seoses
       toimunud kohtumenetlusega.

Hageja seisukoht kostja avaldusele
  7. 04.03.2015 esitas hageja vastuväite kostja menetluskulude kindlaksmääramise
      avaldusele, milles palus jätta kostja avaldus rahuldamata. Kostja nõuded on
      põhjendamatud, kuna ei ole kinnitatud asjakohaste tõenditega. Kostja ei ole esitanud
      kirjalikku tõendit, mis kinnitaks, et kostja ja advokaadibüroo vahel oli konkreetsetel
      tingimustel sõlmitud õigusabileping; et advokaadibüroo esitas kostjale tasumiseks
      arveid antud asjas; menetluskulude suurus vastab õigusabilepingu tingimustele ja
      kostja kandis kulud seoses käesoleva tsiviilasjaga. Kostja poolt esitatud dokumendid ei
      vasta arve tingimustele, isegi kui menetluskulude summa oleks dokumentaalselt
      tõendatud ja põhjendatud, ei tuleks seda rahuldada täies ulatuses, kuna summa on
      võrreldes hagi väärtusega äärmiselt kõrge.

Maakohtu määrus
  8. Harju Maakohus rahuldas 25.03.2015 kohtumäärusega kostja avalduse
     menetluskulude kindlaksmääramiseks osaliselt ja määras kindlaks hüvitatavate
     menetluskulude rahalise suuruse ning mõistis Osaühingult KFL SERVICE välja OÜ
     WoodExpo kasuks menetluskulud summas 2205,70 eurot ning määruse jõustumisest



                                                                                        2(8)
                                                                 Tsiviilasi nr: 2-13-29440

    kuni täitmiseni hüvitamisele kuuluvatelt menetluskuludelt viivise võlaõigusseaduse §
    113 lg 1 teises lauses ettenähtud ulatuses.
9. Kohus lähtub Tsiviilkohtumenetluse seadustiku ja täitemenetluse seadustiku
    rakendamise seaduse § 3 lg 1 sätestatud põhimõttest, mille kohaselt enne […] seaduse
    jõustumist alustatud menetluse puhul kohaldatakse menetluskulude jaotamisele ja
    nende kindlaksmääramisele seni kehtinud tsiviilkohtumenetluse seadustikus sätestatut.
10. Kuna menetluskulude rahalise suuruse kindlaksmääramise ja väljamõistmise aluseks
    on kohtulahend, mis on tehtud enne 01.01.2015, siis juhindub kohus kuni 31.12.2014
    kehtinud tsiviilkohtumenetluse seadustikus sätestatud menetluskulude rahalise suuruse
    kindlaksmääramise korrast.
11. Menetluskulude kindlaksmääramisel kuulub kohaldamisele maakohtu otsuse tegemise
    aja seadus ka seetõttu, et 01.01.2015 jõustunud menetluskulude kindlaksmääramise
    korra rakendamine oli välistatud ja pooled ei saanud oma menetluskulude nimekirju
    hagimenetluse raames esitada. Seetõttu tuleb menetluskulude kindlaksmääramisel
    kohaldada hagita menetlust pärast lahendi jõustumist varem kehtinud seaduse alusel.
12. Menetluskulude hüvitist saama õigustatud isik on järginud menetlusseaduse varasemat
    redaktsiooni ja tema õigused on tagatud.
13. Kuni 31.12.2014 kehtinud Tsiviilkohtumenetluse seadustiku (TsMS) § 174 lg 1
    kohaselt võib menetlusosaline nõuda asja lahendanud esimese astme kohtult
    menetluskulude rahalist kindlaksmääramist lahendis sisalduva kulude jaotuse alusel 30
    päeva jooksul alates kulude jaotuse kohta tehtud lahendi jõustumisest.
14. Menetluskulude kindlaksmääramise avaldus on esitatud tähtaegselt.
15. TsMS § 138 lg 1 kohaselt on menetluskulud menetlusosaliste kohtukulud ja
    kohtuvälised kulud. TsMS § 138 lg 2 kohaselt on kohtukulud riigilõiv, kautsjon ning
    asja läbivaatamise kulud. TsMS § 144 p 1 kohaselt on kohtuvälised kulud
    menetlusosaliste esindajate ja nõustajate kulud. TsMS § 175 lg 1 teine lause sätestab,
    et kui menetluskulude kindlaksmääramise avaldus on selgelt põhjendamatu või kui
    lepingulise esindaja kulude kohta esitatakse vastuväide, kontrollib kohus ka
    lepingulise esindaja kulude põhjendatust ja vajalikkust.
16. Kuna hageja on esitanud vastuväited menetluskulude kindlaksmääramise avaldusele,
    siis peab kohus vajalikuks kontrollida kostja menetluskulude põhjendatust ja
    vajalikkust. (Ka alates 01.01.2015 kehtiva TsMS § 175 lg 1 ja 2 kohaselt mõistab
    kohus teist menetlusosalist esindanud lepingulise esindaja kulud välja vaid
    põhjendatud ja vajalikus ulatuses.)
17. Menetluskulude kindlaksmääramise avalduse kohaselt koosneb kostja menetluskulu
    esindaja tasust summas 2806 eurot (käibemaksuta). Kostja esindaja on osutanud
    järgnevaid teenuseid: 11.10.2013 Taotluse hagile vastamise tähtaja pikendamiseks
    0.35 tundi; 18.10.2013 Vastus hageja hagiavaldusele 1.50 tundi; 20.11.2013
    Ettevalmistus kohtuistungiks Harju Maakohtus 0.75 tundi; 21.11.2013 Osalemine
    kohtuistungil Harju Maakohtus 1.67 tundi; 29.11.2013 Kompromissiettepaneku ja
    tingimuste esitamise hagejale (e-kiri) 0.56 tundi; 4.12.2013 Vastaspoolele kiri seoses
    kompromissiläbirääkimisega 0.27 tundi; 8.01.2014 Hageja esitatud dokumentidega
    tutvumine, seisukoha võtmine täiendavate dokumentide vajaduse osas. Osalemine
    kohtumisel kliendi esindajaga (sh 0,5 tundi)- 2 tundi; 10.01.2014 Lepingulise kahju
    hüvitamise kohta informatsiooni kogumine sh RK lahendeid uurides 0.80 tundi;
    13.01.2014 Kostja vastuväidete koostamine ja kohtule esitamine 4.50 tundi;
    21.03.2014 apellatsioonkaebusele vastuse koostamine 4 tundi; 28.03.2014
    Apellatsioonkaebusega ja kaebuse aluseks olevate asjaoludega tutvumine,
    apellatsioonkaebuse vastuse täiendamine 4 tundi; 29.09.2014 Ringkonnakohtus
    istungil osalemine 0.56 tundi; 29.09.2014 Kohtuistungiks ettevalmistamine 3.44 tundi.


                                                                                     3(8)
                                                                 Tsiviilasi nr: 2-13-29440

18. 11.10.2013 on kostja esitanud taotluse hagile vastamise tähtaja pikendamiseks (kd I lk
    40). Arvestades dokumendi sisu (tegemist ei ole õiguslikult keeruka taotlusega) on
    kohtu hinnangul nimetatud dokumendi koostamise ajakulu 0,35 tundi mõistlik ja
    põhjendatud.
19. 18.10.2013 on kostja esitanud vastuse hagiavaldusele (kd I lk 44- 45). Arvestades
    tsiviilasja keerukusega ning esitatud vastuse sisu ja mahuga on kohtu hinnangul selle
    koostamisele kulunud 1,50 tundi mõistlik ja põhjendatud.
20. Käesolevas tsiviilasjas on toimunud 21.11.2013 kohtuistung kell 11.04-12.40 (kd I lk
    84-87). Kohtu hinnangul ei ole kohtuistungiks ettevalmistamise kuigi ajakulukas
    tegevus. Seega loeb kohus istungiks ettevalmistamise ning osalemise põhjendatud
    ajakuluks kokku 2 tundi.
21. Kohus on seisukohal, et teenused seoses kompromissettepanekuga 29.11.2013 ning
    4.12.2013 0,83 tunni ulatuses on olnud vajalikud ja põhjendatud. Menetlusosalistel on
    menetluse kestel õigus esitada kompromissettepanekuid ning pidada läbirääkimisi
    võimaliku kompromissi saavutamiseks. See, kas reaalselt ka kompromissini jõutakse,
    ei ole kohtu hinnangul esindaja ajakulu vähendamise aluseks.
22. Samuti on kohtu hinnangul põhjendatud kostja esindaja poolt hageja esitatud
    dokumentidega tutvumine, seisukoha võtmine täiendavate dokumentide vajaduse osas
    ning osalemine kohtumisel kliendi esindajaga 2 tunni ulatuses. Menetlusosalise
    esindaja peab olema kursis vastaspoole esitatud dokumentide, avalduse ning
    taotlustega, et vajadusel esitada nendele oma hinnang, seisukoht või vastuväide.
    Esindajal on õigus ja ka kohustus suhelda ning konsulteerida oma kliendiga, et tagada
    informatsiooni vahetus ning edasise tegevuse planeerimine sõltuvalt esindatava
    tahtest.
23. Kohus ei pea põhjendatuks ajakulu seoses lepingulise kahju hüvitamise kohta
    informatsiooni kogumisega (sh RK lahendite uurimine). Tegemist on kohtu hinnangul
    esindaja enda harimisega õigusküsimustes, mille ajakulu hüvitamise nõudmine
    vastaspoolelt ei ole mõistlik.
24. 13.01.2014 on kostja esitanud seisukoha hageja avalduste osas ja taotluse tõendite
    esitamiseks (kd I lk 104-108). Arvestades esitatud dokumendi sisu ning mahtu on
    kohtu hinnangul dokumendi koostamise mõistlikuks ajakuluks 4,5 tundi.
25. 21.02.2014 on hageja esitanud apellatsioonkaebuse (kd I lk 130-134), millele kostja on
    esitanud 28.03.2014 vastuse (kd I lk 144-148). Kohtu hinnangul on
    apellatsioonkaebusega tutvumine vajalik seisukoha kujundamiseks. Samas ei ole
    apellatsioonkaebuse ega ka selle vastuse näol tegemist kuigivõrd mahukate
    dokumentidega. Kohus loeb apellatsioonkaebusega tutvumise ning vastamise
    põhjendatud ajakuluks kokku 6,5 tundi.
26. Tallinna Ringkonnakohtus toimus kohtuistung 23.09.2014 kell 16.05-16.46 (kd I lk
    193-194). Kohtu hinnangul on kostja ekslikult märkinud istungiajaks 29.09.2014 ning
    jätab eksimuse tähelepanuta.
27. Kohus on seisukohal, et istungiks ettevalmistamine ei ole kuigi ajakulukas tegevus
    ning loeb istungiks ettevalmistamise ning istungil osalemise põhjendatud ajakuluks
    kokku 1,5 tundi.
28. Seega on käesolevas tsiviilasjas põhjendatud kostja esindaja ajakulu kokku 19,18 tunni
    ulatuses. Kostja lepingulise esindaja tunnitasu määraks oli esitatud avalduse kohaselt
    115 eurot/tund. Kohus peab nimetatud tunnihinda mõistlikuks ja põhjendatuks. Kohus
    loeb eeltoodu alusel menetluskulu (esindaja tasu) põhjendatud suuruseks 2 205,70
    eurot.




                                                                                     4(8)
                                                                   Tsiviilasi nr: 2-13-29440

29. Hageja on esitanud oma 04.03.2015 dokumendis mitmeid vastuväiteid, mis kohtu
    hinnangul ei ole asjakohased menetluskulude kindlaksmääramiseavalduse rahuldamata
    jätmiseks. Kohus peab vajalikuks siiski selgitada järgnevat.
30. Hageja on oma vastuväidetes märkinud, et kostja nõuded on põhjendamatud, ei ole
    kinnitatud asjakohaste ja lubatavate tõenditega, põhinevad oletustel, mille tõttu ei ole
    usaldusväärsed ega kuulu rahuldamisele.
31. Kohus märgib, et kuna tegemist on menetluskulude kindlaksmääramise menetlusega
    hagita menetluse põhimõtete järgi, siis saab kohus hinnata üksnes menetluskulude
    vajalikkust ja põhjendatust, mis ei sõltu sellest, kas ja kelle poolt need kulud on
    kantud. Kohus on põhimenetluses jätnud menetluskulud hageja kanda. Seega oli
    kostjal õigus esitada taotlus menetluskulude kindlaksmääramiseks ning kostja on seda
    õigust kasutanud.
32. Hageja on märkinud, et kostja ei ole esitanud ühtegi tõendit, mis kinnitaks seda, et
    kostja ja advokaadibüroo vahel oli poolte poolt konkreetsetel tingimustel sõlmitud
    asjas õigusabi osutamise leping, et advokaadibüroo esitas kostjale tasumiseks mingeid
    arveid ning menetluskulude suurus rahalises väljenduses vastab õigusabilepingu
    tingimustele ja kulud on kantud seoses antud menetlusega.
33. Kostja esindaja poolt koos menetluskulude nimekirjaga esitatud arvete
    spetsifikatsioonidest nähtuvalt on õigusabi osutatud just käesoleva tsiviilasjaga seoses.
    Seda kinnitab ka spetsifikatsioonidel märgitu ning toimikus olevate dokumentide
    vastavus. Seadus ei kohusta esitama kohtule arveid ega õigusabilepingut. Kohus loeb
    esitatud nimekirja ja spetsifikatsioonid usaldusväärseteks. Menetluskulude ebakohase
    hüvitamise nõude vastu kaitseb kohtu kohustus hinnata nende vajalikkust ja
    põhjendatust.
34. Hageja on märkinud ka, et kostja on puudused esitanud hilinenult, s.t 16.01.2015 kell
    17.56.
35. Kohus märgib, et kostja esindaja on esitanud oma täiendused õigeaegselt. Kohus
    selgitab, et menetlustoimingut, mille tegemiseks on kehtestatud tähtaeg, võib teha
    tähtaja viimasel päeval kuni kella 24.00-ni (TsMS § 62 lg 2). Täienduste esitamine ei
    ole menetlustoiming, mida tuleks teha kohtu ruumides.
36. Samuti on hageja märkinud, et kohus ilma mistahes seaduslike aluseta ja põhjuseta on
    keeldunud sundimast pooled ära leppima ning keeldus lisamast asja juurde hageja
    poolt esitatud täiendavaid tõendeid ja kuulmast üle hagejapoolseid tunnistajaid.
37. Menetluskulude kindlaksmääramise menetluses ei saa kohus hinnata põhimenetluses
    toimunut, kuid selgitab siiski, et kohus ei saa sundida kedagi kompromissi sõlmima
    ning leppimine allub ainult poolte tahtele.
38. Tuginedes ülaltoodule leiab kohus, et OÜ WoodExpo menetluskulude
    kindlaksmääramise avaldus kuulub rahuldamisele osaliselt ning hagejalt tuleb välja
    mõista menetluskulud summas 2205,70 eurot.
39. TsMS § 177 lg 2 alusel kohus märgib menetluskulude kindlaksmääramist taotlenud
    isiku avalduse alusel menetluskulude kindlaksmääramise lahendis, et hüvitamisele
    kuuluvatelt menetluskuludelt tuleb tasuda menetluskulude suurust kindlaks tegeva
    lahendi jõustumisest alates kuni täitmiseni viivist võlaõigusseaduse (VÕS) § 113 lõike
    1 teises lauses ettenähtud ulatuses.
40. Kostja on vastava taotluse kohtule esitanud. Seetõttu märgib kohus menetluskulude
    kindlaksmääramise lahendis, et määruse jõustumisest kuni täitmiseni tuleb hagejal
    tasuda kostjale hüvitamisele kuuluvatelt menetluskuludelt (2205,70 eurolt) viivist
    võlaõigusseaduse § 113 lg 1 teises lauses ettenähtud ulatuses.




                                                                                        5(8)
                                                                     Tsiviilasi nr: 2-13-29440

Määruskaebus
  41. Hageja esitas Harju Maakohtu määruse osas määruskaebuse ning palus maakohtu
      määruse tühistada ja teha uus määrus.
  42. Kohus on rikkunud TsMS §§ 229, 230, 231, 238, 272, 273 norme, juhindudes üksnes
      advokaadibüroo esindaja subjektiivsest seisukohast, mida ei ole tõendatud kirjalike
      tõenditega. Asja materjalid ei sisalda ühtki tõendit, mis kinnitaks, et kostja ja
      advokaadibüroo vahel oli sõlmitud õigusabi osutamise leping, mille kohaselt oleks
      pooled kinnitanud lepingu põhitingimused.
  43. Kohus kohustas kostjat kõrvaldama puudused ja esitama kohtule hiljemalt 16.02.2015
      menetluskulusid tõendavad dokumendid ja täpsustama nende suurust. Määruskaebuse
      esitaja leiab, et menetlustoiming, mis tehti 16.01.2015 kell 17:56 ei ole tehtud
      õigeaegselt ning oleks pidanud olema tehtud kohtu tööpäeva lõpus so kell 17:00, mis
      tuleneb TsMS § 62 lg 2, TsÜS § 137 lg 2 sätetest. Kohus ei saa pikendada tema poolt
      määratud menetluslikku tähtaega, kuna puudub mõjuv põhjus ja põhjendatud avaldus
      tähtaja pikendamise kohta.
  44. Kohus rikub määruskaebuse esitaja õigust õiglasele õigusemõistmisele. Vaieldamatu
      on, et advokaadi suhtes eeldatakse temal esindusõiguse olemasolu (TsMS § 226 lg 1).
      Kuid sealjuures ei vabasta seadus advokaati ja kostjat õigusabi osutamise lepingu
      põhitingimuste tõendamisest, mille alusel kehtestatakse advokaadi poolt osutatud
      teenuste arvestuse metoodika ja üldsumma, aga tulemusel, kostja poolt kantud
      menetluskulude suurus.
  45. Esitatud rahalised nõuded ei ole usaldusväärsed ega tõendatud dokumentaalsete
      tõenditega, sh õigusabi osutamise lepingu tingimustega, sisaldavad üksnes
      juurdekirjutusi advokaadi poolt kohtuistungitest osavõetud aja arvestuses ja
      põhjendamatuid kulutusi teadvalt ebaseadusliku kompromissi koostamise, teise
      advokaadi (Kristina Saul) osalemise eest.
  46. Kohus hindas vääralt fakte ja tõendeid, eiras hageja huve ja õigusi, rikkus TsMS § 442
      lg 5, 8 nõudeid ega lükanud ümber hageja seisukohti.

Menetluse edasine käik
  47. Harju Maakohus võttis määruskaebuse menetlusse ja edastas seisukoha saamiseks
      puudutatud isikule.
  48. Puudutatud isik määruskaebusele ei vastanud.
  49. Harju Maakohus jättis määruskaebuse rahuldamata ja saatis vastavalt TsMS § 663 lg-
      le 5 lahendamiseks Tallinna Ringkonnakohtule.

Ringkonnakohtu põhjendused
   50. Tallinna Ringkonnakohus, tutvunud tsiviilasja materjalidega, leiab tuginedes TsMS §
       657 lg 1 p 2, § 659, § 667 lg 2, et esitatud määruskaebus on osaliselt põhjendatud ja
       vaidlustatud Harju Maakohtu kohtumäärus tuleb menetlusõiguse normi rikkumise
       tõttu osaliselt tühistada, osas, millega maakohus mõistis Osaühingult KFL SERVICE
       välja OÜ WoodExpo kasuks menetluskulud, s.o esindaja tasu 1765,25 eurot ületavas
       osas. Tühistatud osas saab ringkonnakohus teha uue määruse.
   51. Menetlusosalise lepingulise esindaja kulude põhjendatuse ja vajalikkuse hindamine on
       kohtu diskretsiooniotsus, millesse kõrgema astme kohus saab sekkuda vaid juhul, kui
       kohus on ületanud diskretsioonipiire (Riigikohtu lahend 3-2-1-171-12).
   52. TsMS § 174 lg 8 kohaselt määrab kohus menetluskulude rahalise suuruse kindlaks
       hagita menetluse sätete kohaselt, arvestades käesolevas jaos sätestatud erisusi. Hagita
       menetluses lahendatavas asjas rakendab kohus TsMS § 477 lg 7 kohaselt
       uurimispõhimõtet, st kontrollib avalduse vastavust seadusele ja avalduse tõendatust ka


                                                                                         6(8)
                                                                  Tsiviilasi nr: 2-13-29440

    juhul, kui sellele ei ole esitatud vastuväiteid. Seejuures ei ole kohus TsMS § 477 lg 5
    järgi seotud menetlusosaliste esitatud asjaoludega ega nende hinnanguga asjaoludele
    (RKTKm 03.06.2013.a, 3-2-1-65-13 p 14).
53. Esmalt vastab ringkonnakohus neile määruskaebuse väidetele, millega kohtu
    hinnangul nõustuda ei saa. Ekslikud on määruskaebuse esitaja väited selle kohta, et
    menetluskulud tuleb tingimata tõendada õigusabi osutamise lepinguga ning
    16.01.2015 kell 17:56 esitatud menetluskulude nimekiri ei ole esitatud õigeaegselt.
54. Ringkonnakohus selgitab, et TsMS § 176 lg 6 teise lause järgi ei pea menetlusosaline
    kohtu nõudmiseta menetluskulusid tõendavaid dokumente esitama.
55. Käesoleval juhul on kostja lepinguline esindaja maakohtule menetluskulude
    nimekirjaga koos esitanud osutatud õigusabi teenuse arved, mis on ringkonnakohtu
    hinnangul piisav tõend.
56. Ka Riigikohus on lahendis nr 3-2-1-154-15 selgitanud: …/… juhul, kui
    menetlusosalise lepinguliseks esindajaks on TsMS § 218 lg 1 p 1 järgi vandeadvokaat,
    siis võib eeldada, et menetlusosalisel on õigusteenuse eest tasumise kohustus, ning
    sellisel juhul saab kohus õigusabikulude hüvitamise otsustada ilma TsMS § 176 lg 6
    esimest lauset kohaldamata. Kuigi lepingulise esindaja kulude väljamõistmise
    tingimuseks ei ole asjaolu, et menetlusosalised on need kulud kandnud (vt nt
    Riigikohtu 3. juuni 2013. a määrus tsiviilasjas nr 3-2-1-65-13, p 18), siis peab
    õigustatud pool siiski kohtu nõudmisel tõendama TsMS § 176 lg 6 esimese lause järgi
    õigusabi eest tasumise kohustuse olemasolu. Piisavaks tõendiks on õigusabi osutamise
    eest esitatud arve või õigusabi eest tasumist tõendav dokument (vt Riigikohtu 1.
    oktoobri 2001. a otsus tsiviilasjas nr 3-2-1-112-01; Riigikohtu 14. oktoobri 2013. a
    määrus tsiviilasjas nr 3-2-1-98-13, p 13). (p 11)…/
57. Ringkonnakohtu hinnangul on ka 16.01.2015 kell 17:56 esitatud menetluskulude
    nimekiri maakohtule esitatud õigeaegselt. Kohus selgitab, et käesoleval juhul ei
    kohaldu määruskaebuse esitaja poolt viidatud TsÜS § 137 lg 2, kuivõrd see säte
    reguleerib majandus- või kutsetegevuses tegutsevale isikule tähtaja jooksul
    edastamisele kuuluva tahteavalduse ja tähtaja jooksul tema suhtes tehtava toimingu
    tegemiseks kehtestatud aega. Menetluskulude nimekirja pidi esitama hageja kohtule.
58. Käesoleval juhul kohaldub TsMS § 62 lg 2 1. lause, mille kohaselt menetlustoimingut,
    mille tegemiseks on kehtestatud tähtaeg, võib teha tähtaja viimasel päeval kuni kella
    24.00-ni. Viidatud sätte 2. lause ei kohaldu põhjusel, et seadusandja ei ole
    kehtestanud, et menetluskulude nimekirja esitamine kui menetlustoiming tuleks teha
    kohtu ruumides. Seega võis hageja esitada nimekirja kell 17:56 ning menetlustoimingu
    teostamine ei ole vastuolus seaduses sätestatuga.
59. Järgnevalt analüüsib ringkonnakohus määruskaebuse väiteid, millega saab nõustuda.
60. Määruskaebuse esitaja hinnangul ei ole esitatud rahalised nõuded usaldusväärsed,
    kuna sisaldavad juurdekirjutusi ning põhjendamatuid kulutusi. Ringkonnakohus
    nõustub määruskaebuse esitajaga osaliselt.
61. TsMS § 175 lg 1 1. lause kohaselt kui menetlusosaline peab menetluskulude jaotust
    kindlaksmäärava kohtulahendi kohaselt kandma teist menetlusosalist esindanud
    lepingulise esindaja kulud, mõistab kohus kulud välja põhjendatud ja vajalikus
    ulatuses.
62. Ringkonnakohtu hinnangul ei saa käesoleval juhul põhjendatud ja vajalikuks pidada
    järgnevaid toiminguid: 29.11.2013 kompromissettepaneku ja tingimuste esitamine
    hagejale     (e-kiri)    0,56     h    ja   4.12.2103     vastaspoolele    kiri   seoses
    kompromissläbirääkimistega          0,27     h    (arvel     nr     2165);    28.03.2014
    apellatsioonkaebusega ja kaebuse aluseks olevate asjaoludega tutvumine,



                                                                                       7(8)
                                                                       Tsiviilasi nr: 2-13-29440

        apellatsioonkaebuse vastuse täiendamine 4,00 h (advokaat Saul, Kristiina) (arvel
        2287).
    63. Tsiviilasja toimikute põhjal ei ole kaks esimesena nimetatud toimingut mingil viisil
        kohtu poolt kontrollitavad, samuti nähtub, et advokaat Kristiina Saul ei ole asjas
        kostjat esindanud. Kuna maakohus pidas põhjendatuks arvel 2287 märgitud
        toiminguid 6,5 h ulatuses, tuleb eeltoodust tulenevalt muuta maakohtu määrust ning
        vastavalt vähendada põhjendatud ja vajaliku õigusabi mahtu 0,56 h ja 0,27 h ulatuses
        (arvel 2165 näidatud toimingutest) ja 2,5 h ulatuses (arvel 2287 näidatud
        toimingutest).
    64. Ringkonnakohtu hinnangul tuleb vähendada ka arvel 2165 märgitud 8.01.2014
        toimingule „Hageja esitatud dokumentidega tutvumine, seisukoha võtmine täiendavate
        dokumentide vajaduse osas. Osalemine kohtumisel kliendi esindajaga, sh 0,5 tundi“
        2,00 h kulunud aega ja sellest maha arvata 0,5 h, kuna on kohtu hinnangul
        ülepaisutatud.
    65. Eeltoodust tulenevalt leiab ringkonnakohus, et määruskaebus tuleb rahuldada osaliselt.
        Maakohus pidas kostjale osutatud õigusabi põhjendatud ja vajalikuks mahuks 19,18
        tundi, mida ringkonnakohus vähendab 3,83 tunni võrra ning vähendab vastavalt
        hagejalt väljamõistetavate menetluskulude summat 440,45 euro võrra (0,56 h + 0,27
        h+ 0,5 h + 2,5 hx115 eurot). Hagejalt kostja kasuks väljamõistetavate menetluskulude
        suurus kokku on seega 1765,25 eurot (2205,70-440,45).
    66. TsMS § 178 lg 2 kohaselt võib menetluskulude kindlaksmääramise peale edasi
        kaevata menetluskulude hüvitamiseks õigustatud või menetluskulusid kandma
        kohustatud isik, kui vaidlustatav menetluskulude summa ületab 200 eurot.
    67. TsMS § 178 lg 4 kohaselt menetluskulude kindlaksmääramise vaidlustamisel tekkinud
        kulusid ei hüvitata.


/allkirjastatud digitaalselt/   /allkirjastatud digitaalselt/ /allkirjastatud digitaalselt/
      Krista Kirspuu                  Ande Tänav                    Tiit Kollom




                                                                                              8(8)
