                         KOHTUMÄÄRUS
Kohus                               Tartu Ringkonnakohus
Määruse tegemise aeg ja koht        29. september 2016, Tartu (kirjalik menetlus)
Kriminaalasja number                1-16-6025
Kohtukoosseis                       Tiit Lõhmus, Mati Kartau, Maarika Kuusk
Vaidlustatud kohtulahend            Viru Maakohtu (Narva kohtumaja) 29. augusti 2016 otsus
                                    kokkuleppemenetluses
Kaebuse esitaja ja kaebuse liik     süüdistatav Vladislav Logunov (isikukood 36410053710),
                                    apellatsioon

RESOLUTSIOON
    1.    Tühistada Viru Maakohtu 29. augusti 2016 otsus resolutsioonis märgitud
    menetluskulude tasumise tähtaja (30 päeva) osas ning määrata, et menetluskulud
    kuuluvad tasumisele 1 (üks) aasta jooksul arvates kohtuotsuse jõustumisest.
    2.    Jätta süüdistatav Vladislav Logunovi apellatsioon Viru Maakohtu 29.
    augusti 2016 otsuse peale läbi vaatamata ja tagastada esitajale.

Edasikaebamise kord
Määruse peale võib KrMS § 384 lg 2 alusel advokaadi vahendusel Tartu Ringkonnakohtu
kaudu esitada määruskaebuse Riigikohtule 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK

1. Viru Maakohtu 29.08.2016 otsusega kokkuleppemenetluses karistati Vladislav Logunovi
KarS § 320 lg 1 järgi 4 kuu vangistusega.
KarS § 65 lg 1, § 64 lg 2 alusel liideti mõistetud karistus Viru Maakohtu 15.01.2014 otsusega
mõistetud karistusega, s.o rahaline karistus 100 päevamäära ehk 1530 eurot, ning mõisteti
V. Logunovile liitkaristuseks 4 kuud vangistus ja 100 päevamäära ehk 1530 eurot. KarS § 64
lg 2 alusel viia rahaline karistus täitmisele iseseisvalt.
KarS § 73 lg-te 1 ja 3 alusel ei pööratud V. Logunovile mõistetud vangistust täielikult
täitmisele, kui V. Logunov 1-aastase katseaja jooksul ei pane toime uut tahtlikku kuritegu.
Katseaja algus 29.08.2016.
Lisaks mõisteti V. Logunovilt välja sundraha 645 eurot ja kaitsja Galina Tšelnokova poolt
kriminaalasja eeluurimisel osutatud õigusabi eest 60 eurot. V. Logunov vabastati sundraha
tasumisest täies ulatuses, kuna tegemist on liitkaristusega KarS § 65 lg 1 alusel.
2. Maakohtu otsuse peale esitas apellatsiooni süüdistatav, kes palub lugeda oma kaebuse
põhjendatuks, tühistada maakohtu otsus menetluskulude väljamõistmise osas ning teha uus
otsus.
Süüdistatav vaidlustab maakohtu otsuse menetluskulude osas, millega kohustati teda tasuma
60 eurot G. Tšelnokova poolt kohtueelses menetluses osutatud õigusabi eest. V. Logunov
väidab, et nimetatud kaitsja ei teostanud tema kaitset kohtueelses menetluses, ta ei ole osa
võtnud ühestki menetlustoimingust. Süüdistatav kasutas õigust valida endale ise kaitsja, mida
kinnitab ka tema poolt antud volitus Valeriy Ereminile. V. Logunov leiab, et G. Tšelnokova on
esitanud kaitsjatasu taotluse põhjendamatult.

RINGKONNAKOHTU                    POOLT          TUVASTATUD              ASJAOLUD            JA
JÄRELDUSED
3. Ringkonnakohus, tutvunud maakohtu otsuse ja apellatsiooniga, leiab, et süüdistatava
apellatsioon tuleb jätta läbi vaatamata ja tagastada esitajale.
3.1. Riigikohus on kokkuleppemenetluses tehtud otsuse edasikaebamise osas selgitanud, et
kuna maakohus ei koosta kokkuleppemenetluses põhistatud kohtuotsust, ei ole täidetud
apellatsioonimenetluse põhilised eeldused ning seetõttu kohaldub KrMS § 318 lg 3 p-s 4
sätestatud edasikaebepiirang ka menetluskulude hüvitamise otsustuse vaidlustamisele.
Teisisõnu peab kokkuleppemenetluses lahendatud kriminaalmenetluse kulude hüvitamise
otsustuse peale esitatud kaebuses sisalduma viide mõnele KrMS 9. peatüki 2. jao või KrMS
§ 339 lg 1 sätte rikkumisele. KrMS § 318 lg-s 4 nimetatud aluse puudumise korral tuleb
ringkonnakohtul jätta kaebus KrMS § 326 lg 2 p 3 alusel läbi vaatamata (RKKKm 3-1-1-7-16,
p 5.3). Praegusel juhul ei ole V. Logunov viidanud ühelegi kokkuleppemenetluse normi
rikkumisele. Ta ei ole üksnes nõus tasuma kaitsjatasu 60 eurot, kuna kohtuotsuses märgitud
kaitsja G. Tšelnokova ei ole talle väidetavalt õigusabi osutanud.
3.2. Ringkonnakohus, tutvunud kriminaalasja materjalidega ning maakohtu otsusega, esimese
kohtuastme poolset menetlusnormide rikkumist ei avastanud. Tuvastamist leidis, et
11.07.2016 sõlmisid abiprokurör Sofja Hristoforova, süüdistatav V. Logunov ja tema kaitsja
V. Eremin kokkuleppe (lk 109-110), mille kohaselt lisaks süüditunnistamisele ja karistuse
mõistmisele jõuti kokkuleppele ka menetluskulude osas, kus mõisteti välja sundraha 645 eurot
ja riigi õigusabi kulud 60 eurot, mis KrMS § 180 lg 1 alusel lepiti kokku tuleb tasuda ositi 1
aasta jooksul. Kokkulepe oli allkirjastatud prokuröri, süüdistatava, tema kaitsja ja tõlgi poolt.
Täidetud oli KrMS § 245 lg 1 p-st 12 tulenev nõue, mille kohaselt peavad pooled, s.o
prokurör, süüdistatav ja kaitsja jõudma läbirääkimiste käigus kokkuleppele kohtueelses
menetluses, aga ka kohtumenetluses tekkida võivate menetluskulude hüvitamises, samuti
võimalikus menetluskulude vähendamises ja menetluskulude ositi hüvitamises KrMS § 180 lg
3 alusel, s.o menetluskulude kandmise võimalikus individualiseerimises (p 12). Praegusel
juhul on osapooled antud küsimustes kokkuleppele jõudnud.
3.3. Viru Maakohus arutas eelkirjeldatud kokkulepet avalikult kohtuistungil 29.08.2016.
V. Logunov kinnitas kohtule vastates, et kokkulepe sisu on talle arusaadav, ta jääb sõlmitud
kokkuleppe juurde, enne kokkuleppe sõlmimist selgitati talle tema õigusi ja õigused olid
arusaadavad. Kokkuleppe sõlmimine oli tema vaba ja tõeline tahe. Maakohus samal
kuupäeval tehtud otsusega kokkuleppe ka kinnitas, mõistes kohtuotsusega muuhulgas V.
Logunovilt välja menetluskulud sundraha 645 eurot ja kaitsjatasu 60 eurot, märkides, et
tegemist on kriminaalasja eeluurimisel osutatud õigusabiga G. Tšelnokova poolt. Kuna
liitkaristus mõisteti KarS § 65 lg 1 alusel, vabastati V. Logunov sundraha tasumisest.


                                               2
3.4. Vaatamata asjaolule, et Viru Maakohus mõistis V. Logunovilt välja menetluskulud täpselt
nii, nagu oli kirjas süüdistatava, kaitsja ja prokuröri vahel sõlmitud kokkuleppes, taotleb ta
siiski ringkonnakohtult kohtuotsuse vastavas osas muutmist, kuna nimetatud kaitsja ei ole
kohtueelses menetluses osalenud. Vaid nimetatud soovi põhjal, viitamata ühegi
kriminaalmenetlusnormi rikkumisele, maakohtu otsuse edasikaebamiseks tal õigust ei ole.
Kuivõrd menetluskulude väljamõistmise küsimus kuulub kokkuleppeläbirääkimise esemesse,
on V. Logunov kokkuleppe allkirjastamisega ja kohtuistungil selle juurde jäämisega võtnud ka
kohustuse menetluskulude tasumiseks viisil, nagu see on kohtuotsuses ette nähtud. Seega
puudub ringkonnakohtul võimalus V. Logunovi apellatsiooni läbivaatamiseks.
4. Olgugi, et süüdistatav ei ole sellele oma apellatsioonis tähelepanu juhtinud, märgib
ringkonnakohus, et maakohus on ekslikult otsuse resolutsioonis märkinud, et menetluskulud
kuuluvad tasumisele 30 päeva jooksul. Kokkuleppega on kokku lepitud, et menetluskulud
kuuluvad tasumisele 1 aasta jooksul. Kohtuotsuse sisulises osas on maakohus põhjendatult
märkinud, et menetluskulud kuuluvas tasumisele 1 aasta jooksul. Nimetatud seisukohta
kinnitab ka tõsiasi, et maakohus on otsusega kokkuleppe kinnitanud. Menetlusökonoomikast
lähtuvalt parandab ringkonnakohus nimetatud maakohtu ilmselge ebatäpsuse ning
V. Logunovil tuleb tasuda menetluskulu 1 aasta jooksul kohtuotsuse jõustumisest alates.
5. Eelnevast lähtudes ja juhindudes KrMS § 318 lg-st 4, KrMS § 326 lg-2 p-st 3 ja KrMS §
337 lg 1 p-st 4 jätab ringkonnakohus V. Logunovi apellatsiooni läbi vaatamata ja tagastab
esitajale, kuid tühistab maakohtu otsuse menetluskulude tasumise aja osas ning määrab
menetluskulude tasumise tähtajaks vastavalt kokkuleppele 1 aasta kohtuotsuse jõustumisest.



       /allkiri/                    /allkiri/                     /allkiri/
       Tiit Lõhmus                  Mati Kartau                   Maarika Kuusk




                                              3
