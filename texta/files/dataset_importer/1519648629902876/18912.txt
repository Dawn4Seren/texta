                                   KOHTUMÄÄRUS

Kohus                          Pärnu Maakohus
Kohtunik                       Ingrid Niinemägi
Määruse tegemise aeg ja koht   08.aprill 2016.a. Paide kohtumajas
Tsiviilasja number             2-15-122622
Tsiviilasi                     Tamme Inkasso OÜ hagi Tiina Ilves´e vastu võla nõudes
Hagihind                       1239,48 eurot
Menetlusosalised ja nende      Hageja: Tamme Inkasso OÜ, registrikood 12623462, asukoht
esindajad                      A.H.Tammsaare tee 47 Tallinn
                               Hageja lepinguline esindaja Priit Pööbo, CKE Õigusbüroo OÜ, e-
                               post: x
                               Kostja: Tiina Ilves, isikukood xxxxxxxxxx, elukoht xxxx xxx
                               xxxxx xxxxxx xxxxxx xxxx, e-post: x
Mille kohta määrus tehakse     Menetluse lõpetamine kompromissi kinnitamisega

RESOLUTSIOON
1. Lõpetada menetlus tsiviilasjas nr 2-15-122622 ja kinnitada Tamme Inkasso OÜ ja Tiina
Ilves`e vahel sõlmitud kompromiss, mille kohaselt:
1.1. Kostja tasub hagejale nõude katteks 800 (kaheksasada) eurot ning hageja menetluskuluna
100 (ükssada) eurot, mis on toodud punktis 1.9, hageja Tamme Inkasso OÜ arveldusarvele.
1.2. Kostja tasub käesoleva kompromissi punktis 1.1 toodud summa so 900 (800+100) eurot
hagejale alljärgnevalt:
1.2.1 Hiljemalt 20.04.2016.a summa 50 eurot;
1.2.2 Hiljemalt 20.05.2016.a summa 50 eurot;
1.2.3 Hiljemalt 20.06.2016.a summa 50 eurot;
1.2.4 Hiljemalt 20.07.2016.a summa 50 eurot;
1.2.5 Hiljemalt 20.08.2016.a summa 50 eurot;
1.2.6 Hiljemalt 20.09.2016.a summa 50 eurot;
1.2.7 Hiljemalt 20.10.2016.a summa 50 eurot;
1.2.8 Hiljemalt 20.11.2016.a summa 50 eurot;
1.2.9 Hiljemalt 20.12.2016.a summa 50 eurot;
1.2.10 Hiljemalt 20.01.2017.a summa 50 eurot;
1.2.11 Hiljemalt 20.02.2017.a summa 50 eurot;
1.2.12 Hiljemalt 20.03.2017.a summa 50 eurot;
1.2.13 Hiljemalt 20.04.2017.a summa 50 eurot;
1.2.14 Hiljemalt 20.05.2017.a summa 50 eurot;
1.2.15 Hiljemalt 20.06.2017.a summa 50 eurot;
1.2.16 Hiljemalt 20.07.2017.a summa 50 eurot;
1.2.17 Hiljemalt 20.08.2017.a summa 50 eurot;
1.2.18 Hiljemalt 20.09.2017.a summa 50 eurot;
                                                                                     2-15-122622

1.3. Kostja märgib igale asjakohasele maksekorraldusele selgitusena: kompromissi täitmine ts.
asjas nr 2-15-122622
1.4. Kostja poolt tasutud summadest loetakse kõigepealt tasutuks kõrvalnõuded (sh
menetluskulud) ja viimasena põhiosa.
1.5. Tähtaegselt tasumata jätmisel kohustub kostja tasumata summadelt maksma hagejale
viivitusintressi 0,1% päevas iga tasumisega viivitatud päeva eest.
1.6. Makse tasumisega viivitamisel 30 päeva, kohustub kostja tasuma kogu punktis 1.1
nimetatud summa hagejale korraga.
1.7. Hageja ja kostja kinnitavad, et pärast käesoleva kompromissi allkirjastamist ja
nõuetekohast täitmist kostja poolt, ei oma pooled teineteise suhtes nõudeid ega pretensioone,
millised on tõusetunud käesolevast tsiviilasjast.
1.8. Pooled kinnitavad, et nad on teadlikud kompromissi sõlmimise ning selle kohtu poolt
kinnitamise ja tsiviilasjas käesolevas kompromissis sätestatud asjaoludel menetluse lõpetamise
õiguslikest tagajärgedest, see tähendab, et:
1.8.1. Kui kohus on poolte kompromissi kinnitanud, siis ei saa hageja uuesti pöörduda kohtusse
hagiga sama kostja vastu vaidluses samal alusel sama hagieseme üle.
1.8.2. Menetluse lõpetamisel kompromissiga on samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, s.t. jõustunud kohtuotsus on kohustuslik
menetlusosalistele osas, milles otsuse resolutsiooniga lahendatakse hagiga esitatud nõue (TsMS
§ 432, § 457).
1.9. Pooled on kokku leppinud, et hageja menetluskuluna tasutud riigilõiv jääb kostja kanda.
Kostja tasub hagejale pool riigilõivu ehk summa 100 eurot. Käesolevas punktis toodud summa
on kajastatud punktis 1.1. Muud menetluskulud jäävad poolte endi kanda.
1.10. Hageja taotleb TsMS § 150 lg 2 p 1 alusel poole menetluses tasutud riigilõivu ehk 100 euro
tagastamist ning palub vastava summa kanda hageja Tamme Inkasso OÜ arveldusarvele
xxxxxxxxxxxxxxx SEB pangas.
1.11. Pooled kinnitavad, et loobuvad kompromisslepingut kinnitava ja käesolevas asjas
menetlust lõpetava määruse peale määruskaebuse esitamise õigusest.
2. Määrus saata pooltele.

MENETLUSKULUD
1. Tagastada Tamme Inkasso OÜ-le pooles ulatuses riigilõiv, s.o. 100 (ükssada) eurot kontole
xxxxxxxxxxxxxxxx SEB Pangas.
2. Vastavalt poolte kokkuleppele jäävad poolte muud menetluskulud poolte endi kanda.

EDASIKAEBAMISE KORD
Vastavalt poolte kokkuleppele ei saa käesolevale määrusele määruskaebust esitada.

MENETLUSE KÄIK
03.12.2015 saabus Pärnu Maakohtu Paide kohtumajale maksekäsu kiirmenetluse avaldus, milles
sisaldus Tamme Inkasso OÜ nõue Tiina Ilves`e vastu menetluse jätkamiseks hagimenetluses.
16.12.2015 esitas hageja kohtule TsMS § 487 lg 1 kohaselt hagiavalduse Tiina Ilves`e vastu
võlgnevuse nõudes. Kohus võttis hagi menetlusse ja väljastas hagiavalduse koos lisadega kostjale.
Kohus tegi pooltele ettepaneku asja lahendamiseks kompromissiga.
06.04.2016 on pooled eelmenetluses esitanud kohtule kompromissilepingu, paludes kohtul
kompromiss kinnitada ja lõpetada tsiviilasja menetlus hagiavalduse kõikides nõuetes kostja vastu ilma
kohtuistungit pidamata.
                                                                                     2-15-122622

KOHTU SEISUKOHT
Kohus leiab, et vaidluse lõpetamine kompromissi sõlmimisega on poolte seadusest tulenev õigus
(TsMS § 206 lg 2). Poolte sõlmitud kompromiss ei ole vastuolus heade kommete ega seadusega, ei
riku avalikku huvi ning seda on võimalik täita.
Kohus korrigeerib kompromissi selguse ja üheselt mõistetavuse huvides selle sõnastust, jättes
kompromissi sisu muutmata, kinnitab poolte vahel sõlmitud kompromissilepingu ja lõpetab tsiviilasja
menetluse.
Kompromissi vabatahtliku mittetäitmise korral või mittenõuetekohase täitmise korral on hagejal õigus
nõuda kompromissi sundtäitmist Täitemenetluse seadustikus sätestatud korras.
TsMS § 168 lg 3 kohaselt kannavad pooled kompromissi sõlmimisel oma menetluskulud ise, kui nad ei
ole kokku leppinud teisiti. Pooled on kompromisslepingus kokku leppinud riigilõivu summas 100 eurot
jätmises kostja kanda ning ülejäänud poolte menetluskulude jätmises poolte endi kanda.
Lepingupooled taotlevad seoses kompromissi sõlmimisega TsMS § 150 lg 2 p 1 alusel poole
menetluses tasutud riigilõivust, st. summa 100 eurot tagastamist hagejale. TsMS § 150 lg 2 p 1
kohaselt pool menetluses tasutud riigilõivust tagastatakse, kui pooled sõlmivad kompromissi. Kuna
pooled sõlmisid kompromissi, on taotlus riigilõivu tagastamiseks pooles ulatuses, s.t. summas 100
eurot, põhjendatud ja tuleb rahuldada. Tamme Inkasso OÜ on tasunud maksekäsu kiirmenetluses
Rahandusministeeriumi arveldusarvele riigilõivu 46.62 eurot ja hagiavalduse esitamisel riigilõivu
153.38 eurot. Tagastatav riigilõiv tuleb kanda taotleja poolt nimetatud arveldusarvele.
Menetluse lõpetamise määruse peale võib TsMS § 433 lg 1 ja § 661 lg 2 alusel esitada määruskaebuse
15 päeva jooksul määruse määruskaebuse esitajale kättetoimetamisest alates. Pooled on
kompromissiga loobunud määruskaebuse esitamise õigusest (TsMS § 661 lg 4).


/allkirjastatud digitaalselt/

Ingrid Niinemägi
Kohtunik
