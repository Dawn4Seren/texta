                         KOHTUMÄÄRUS
Kohus                                  Harju Maakohus Kentmanni kohtumaja
Kohtukoosseis                          Kohtunik Karin Sonntak
Määruse tegemise aeg ja koht           03. oktoober 2016.a, Tallinn
Tsiviilasja number                     2-15-16186
Tsiviilasi                             XXXX(pankrotis) pankrotimenetlus
Menetlustoiming                        pankrotihalduri taotlus pankrotimenetluse lõpetamiseks
                                       raugemise tõttu
Menetlusosalised ja nende              Võlgnik: XXXX(isikukood XXXX, elukoht XXXX; e-post
esindajad                              XXXX)
                                       Võlgniku lepinguline esindaja: Heiki XXXX (e-post
                                       heiki.XXXX@eesti.ee)
                                       Pankrotihaldur: Elin Vilippus (A.Lauteri 5, 10114 Tallinn,
                                       e-post elinvilippus.buroo@taitur.vilippus.ee)
Resolutsioon

 1. Lõpetada XXXX(isikukood XXXX) pankrotimenetlus raugemise tõttu.
 2. Võlausaldajatel on jäänud PankrS § 153 lg l p 2 märgitud II rahuldamisjärgus
    tunnustatud nõuetest raha saamata alljärgnevalt:
        Jrk.                                   Tunnustatud                      Saamata jäänud
                   Võlausaldaja nimi                              Jaotise %
         nr.                                   nõue eurodes                      nõue eurodes
         1.    Kohtutäitur Arvi Pink               34.50               0,21           34.50
         2.    Credit.ee OÜ                        365.00              2,26          365.00
         3.    Express Credit AS                   799.16              4,94          799.16
         4.    Kohtutäitur Hille Kudu              385.66              2,39          385.66
         5.    Placet Group OÜ                     741.84              4,59          741.84
         6.    Folkefinans AS Eesti filiaal       3 124.00            19,33        3 124.00
         7.    Ferratum Estonia OÜ                 746.23              4,62          746.23
         8.    Omaraha OÜ                          943.19              5,84          943.19
         9.    BIGBANK AS                         3 722.79            23,04        3 722.79
        10.    IPF Digital Estonia OÜ             1 781.00            11,02         1 781.00
        11.    Creditreform Eesti OÜ               662.00              4,10          662.00
        12.    Osaühing Aktiva Finants             800.00              4,95          800.00
        13.    Osaühing Aktiva Finants            2 054.80            12,71         2 054.80
               KOKKU                             16 160.17             100         16 160.17



 3. Vabastada    pankrotihaldur   Elin   Vilippus    tema    kohustustest    XXXX
    pankrotimenetluses pärast XXXX pankrotimenetluse lõpetamise määruse jõustumist.
 4. Määrata XXXX pankrotihalduri Elin Vilippus töötasuks 750.00 (seitsesada
    viiskümmend) eurot (sisaldab seaduses ettenähtud makse, välja arvatud käibemaks).
 5. Määrata XXXX pankrotihalduri tasu hüvitamiseks menetlusabi, mida ei mõisteta
    riigi tuludesse välja, summas 397.00 (kolmsada üheksakümmend seitse) eurot
    (lisandub käibemaks).
 6. Hüvitada riigi vahenditest pankrotihalduri tasu summas 397.00 (kolmsada
    üheksakümmend seitse) eurot (lisandub käibemaks) pankrotihalduri Elin Vilippus
    kasuks. Väljamakse teostada pankrotihalduri Elin Vilippus arvelduskontole nr
    EE851010002018475000.
 7. Välja mõista XXXXpankrotihalduri tasu summas 353.00 (kolmsada viiskümmend
    kolm) eurot (lisandub käibemaks), pankrotihalduri Elin Vilippus kasuks. Väljamakse
    teostada pankrotihalduri Elin Vilippus arvelduskontole nr EE851010002018475000.
 8. Algatada XXXX(isikukood XXXX) kohustustest vabastamise menetlus ja kohustada
    võlgnikku ennast täitma usaldusisiku kohustusi.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul kohtumääruse kättetoimetamisest.

Taotlus ja selle põhjendused
Harju Maakohtu 22.12.2015.a määrusega kuulutati välja XXXXpankrot ja pankrotihalduriks
nimetati Elin Vilippus.

08.08.2016.a esitatud taotluses palub haldur lõpetada XXXXpankrotimenetluse raugemise tõttu,
kuna pankrotivarast ei jätku pankrotimenetluse kulude katteks vajalike väljamaksete tegemiseks;
kinnitada pankrotihalduri tasuks 750.00 eurot (sisaldab seaduses ettenähtud makse, välja arvatud
käibemaks), millest 397.00 eurot (lisandub käibemaks) palub menetlusabina hüvitada; algatada
võlgniku kohustustest vabastamise menetlus.

Kohtumääruse põhjendused
Pankrotiseaduse (PankrS) § 157 p 2 kohaselt lõpeb pankrotimenetlus pankrotimenetluse
raugemisega ning PankrS § 158 lg 1 kohaselt, kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest kohtule
viivitamatult teatama. PankrS § 158 lg 4 järgi märgib kohus pankrotimenetluse lõpetamise
määruses, millises osas on iga võlausaldaja nõue tunnustatud ja millistele nõuetele esitas võlgnik
vastuväite.

XXXX haldur on koostanud ning esitanud aruande kohtule, kuna võlgnikul puuduvad rahalised
vahendid pankrotimenetluse lõpuleviimiseks ja võlausaldajate nõuete väljamaksmiseks.

PankrS § 158 lg 4 järgi pankrotimenetluse lõpetamise määruses märgib kohus, millises osas on
iga võlausaldaja nõue tunnustatud ja millistele nõuetele esitas võlgnik vastuväite.

XXXX pankrotimenetluses tunnustati võlausaldajate nõuete kaitsmise koosolekul 05.04.2016.a
nõudeid II järgus kokku summas 16 160.17 eurot. Võlgnik ei ole esitanud vastuväidet ühegi
tunnustatud nõude osas. Tunnustatud nõuete osas ei ole väljamakseid tehtud ning võlausaldajatel
on raha saamata, kuna puuduvad vahendid väljamaksete tegemiseks.

Andmed pankrotivara ja selle müügist saadud raha kohta:
Võlgniku AS-is SEB Pank asuval arveldusarvel on rahalisi vahendeid 0.00 eurot. Võlgniku
Swedbank AS-is asuval arveldusarvel on rahalisi vahendeid 14.00 eurot.


                                                                                                2
Andmed PankrS § 146 nimetatud väljamaksete kohta:
Pankrotihaldur ei ole massikohustuste, vara välistamise ja tagasivõitmise tagajärgedest
tulenevate nõuete ning võlgnikule ja tema ülalpeetavatele makstava elatise katteks väljamakseid
teinud. Harju Maakohtu 22.12.2015.a määrusega määras kohus pankrotihaldurile Elin Vilippus
ajutise pankrotihalduri tasu 600.00 eurot (sisaldab seaduses ettenähtud makse, välja arvatud
käibemaks). Sama kohtumäärusega rahuldas kohus ajutise halduri menetlusabi taotluse ning
mõistis välja riigi vahenditest ajutise halduri tasu 397.00 eurot (sh seaduses ettenähtud maksud,
välja arvatud sotsiaalmaks). Haldur ei ole käesolevaks ajaks pankrotivarast kulutusi teinud.

Andmed jaotiste alusel väljamakstud raha kohta nõuete rahuldamisjärkude kaupa:
Pankrotimenetluses jaotiste alusel väljamakseid teostatud ei ole.

Andmed iga pandieseme müügist saadu kohta:
Pandiese puudub.

Andmed müümata pankrotivara ja võlgnikul teistelt isikutelt saada oleva vara kohta:
Müümata pankrotivara ja teistelt isikutelt saada olev vara puudub.

Andmed halduri tegevuse kohta pankrotivara valitsemisel:
Haldur on pankrotimenetluse käigus läbi viinud kõik seaduses ettenähtud menetlustoimingud.
Pankrotivara valitsemisega seotud kulud puudusid.

Iga võlausaldaja tunnustatud nõude osa, mille ulatuses võlausaldajad ei ole raha saanud:
Tunnustatud nõuete osas ei ole väljamakseid tehtud ning võlausaldajatel on raha saamata, kuna
puuduvad vahendid väljamaksete tegemiseks.

Andmed pankrotimenetluses esitatud hagide läbivaatamise kohta, samuti hagide kohta, mida
haldur kavatseb veel esitada:
Haldur ei ole hagisid esitatud ega kavatse neid esitada.

Kohtukulud ning ajutise halduri ja halduri tehtud vajalikud kulutused:
Haldur ei ole käesolevaks ajaks pankrotivarast makseid ega kulutusi teinud.

Muud pankrotimenetluses tähtsust omavad asjaolud:
Pankrotivara käesoleval hetkel on 14.00 eurot.

PankrS § 162 lg 3 järgi peab pankrotihaldur oma arvamuses märkima, kas maksejõuetuse
põhjuseks on kuriteo tunnustega tegu, raske juhtimisviga või muu asjaolu.

Maksejõuetuse eelduslikuks põhjuseks oli halduri hinnangul piisava vara puudumine,
märkimisväärsete kohustuste võtmine ja oma võimaluste ebaõige hindamine. Võlgniku
maksejõuetuse tekkimise põhjuseks oli halduri hinnangul seega muu asjaolu PankrS § 22 lg 5
kohaselt ja eeltoodust tulenevalt ei ole haldur ka esitanud avaldust kriminaalmenetluse
alustamiseks.

PankrS § 158 lg 5 järgi kohus ei lõpeta pankrotimenetlust raugemise tõttu enne käesoleva
seaduse § 86 sätestatud vande andmist, kui kohus on kohustanud võlgnikku vannet andma ja
vande võtmine on võimalik. Võlgnik andis vande kooskõlas PankrS § 86 lg 2 06.01.2016.a.

PankrS § 158 lg 6 kohaselt kohus ei lõpeta menetlust, kui võlausaldaja või kolmas isik maksab
massikohustuste ja pankrotimenetluse kulude katteks deposiidina selleks ettenähtud kontole
kohtu poolt määratud summa. Käesolevaks hetkeks ei ole võlausaldajad avaldanud kohtule
valmisolekut tasuda pankrotimenetluse kulusid.

                                                                                               3
Eeltoodu alusel kuulub pankrotihalduri taotlus rahuldamisele ja pankrotimenetlus lõpetamisele
seoses raugemisega.

PankrS § 168 kohaselt, ulatuses milles võlausaldaja pankrotimenetluses tunnustatud nõue on
jäänud pankrotimenetluses rahuldamata, on käesolev kohtumäärus võlgniku pankrotimenetluses
rahuldamata jäänud nõuete osas täitedokumendiks.

PankrS § 65 kohaselt halduril on õigus saada tasu oma ülesannete täitmise eest. PankrS § 150
lg 4 järgi pankrotimenetluse raugemise korral otsustab kohus pankrotimenetluse kulude jagamise
asjaolude kohaselt. PankrS § 65 lg 11 kohaselt kui kohus on kuulutanud pankroti välja PankrS
§ 171 lg 1¹ alusel ja võlgnikul ei ole piisavalt vara pankrotimenetluse kulude katteks, määrab
kohus halduri tasu PankrS § 23 lg 1-3 alusel. Halduri tasu ja kulutuste hüvitamiseks võib kohus
määrata menetlusabi andmise. Menetlusabi taotluse võib esitada haldur.

Pankrotihaldur on pankrotimenetluse käigus pärast pankroti väljakuulutamist teinud tööd 10 h.
Pankrotimenetluse jooksul on haldur teinud alljärgnevaid toiminguid: koostas vastavalt PankrS §
127 pankrotihalduri aruande; osales 06.01.2016.a kohtuistungil; korraldas 05.04.2016.a
võlausaldajate (nõuete kaitsmise ja usaldusisiku määrmaise) koosoleku ning koostas koosoleku
protokolli ning tunnustatud nõuete nimekirja; suhtles võlausaldajate esindajatega ning
võlgnikuga; esitas kohtule jaotusettepaneku; koostas vastavalt PankrS 157 lg 2 pankrotihalduri
aruande. Lähtudes töötundidest ja tunnihinnast (s.o 75.00 eurot) tuleks tasuks 750.00 eurot
(sisaldab seaduses ettenähtud makse, välja arvatud käibemaks). Kohus leiab, et halduri tasu
summas 750.00 eurot kinnitamine ei riku võlausaldajate ja võlgniku huve, on mõistlik,
põhjendatud ning kooskõlas halduri tehtud töö mahuga ja halduri kutseoskustega ning vastab
PankrS § 23 lg 1-3.

Halduri tasu summas 397.00 eurot (lisandub käibemaks) palub pankrotihaldur hüvitada riigi
vahenditest. Võlgnikul puuduvad vahendid menetluskulude kandmiseks. Kohus avaldas
15.09.2016.a üleskutse väljaandes Ametlikud Teadaanded menetluskulude katteks deposiidi
tasumiseks. Võlausaldajad pankrotimenetluse kulude tasumiseks soovi ei avaldanud. Kohus
eeltoodu alusel leiab, et menetlusabi taotlus on põhjendatud ja kuulub rahuldamisele. Kuivõrd
võlgnikul ei ole vara pankrotimenetluse kulude katmiseks ja võlgniku pankrot on välja
kuulutatud PankrS § 171 lõike 11 alusel, siis määrab kohus võlgnikule PankrS § 65 lg 11 ja
TsMS § 183 lg 2 alusel halduri tasu hüvitamiseks menetlusabi, mida ei mõisteta riigi tuludesse
välja, summas 397.00 eurot (lisandub käibemaks).

PankrS § 169 kohaselt füüsilisest isikust võlgnik võidakse vabastada pankrotimenetluses täitmata
jäänud kohustustest. Võlgnik on esitanud avalduse pankrotimenetluses täitmata jäävatest
kohustustest vabastamise menetluse algatamiseks. Vastavalt PankrS § 171 lg 1 otsustab kohus
võlgniku kohustustest vabastamise menetluse algatamise PankrS § 158 lg 4 sätestatud juhul või
lõpparuande kinnitamisega.

Võlgnik on edastanud kohtule nõusoleku täita ise usaldusisiku kohustusi. Haldur ei ole tuvastanud
asjaolusid, mis võiks PankrS § 171 lg 2 p 5 olla aluseks kohustustest vabastamise menetluse
algatamata jätmiseks. Pankrotimenetluse kestel on võlgnik olnud haldurile kättesaadav ning
võtnud menetlusest aktiivselt osa. Kohus leiab, et võlgniku avaldus kuulub rahuldamisele ning
kohus algatab võlgniku kohustustest vabastamise menetluse ja kohustab võlgnikku ennast täitma
usaldusisiku kohustusi.

PankrS § 172 lg 2, 3, 4 ja 5 kohaselt peab usaldusisik võlgnikult saadud maksed hoidma oma
varast eraldi ja need vastavalt jaotusettepanekus ettenähtud jaotistele üks kord aastas
võlausaldajatele välja maksma. Võlausaldaja põhjendatud taotlusel võib kohus usaldusisikule

                                                                                               4
anda õiguse kontrollida, kas võlgnik täidab oma kohustusi. Võlgniku kohustustest vabastamise
menetluse lõpuks esitab usaldusisik kohtule aruande. Menetluse lõpetamisel vabastab kohus
usaldusisiku. Mõjuval põhjusel võib kohus omal algatusel, võlausaldaja või usaldusisiku
taotlusel vabastada usaldusisiku ja asendada ta teise usaldusisikuga enne võlgniku kohustustest
vabastamise menetluse lõpetamist. Vabastatud usaldusisik esitab kohtule aruande.

PankrS § 175 lg 1 järgi pärast viie aasta möödumist võlgniku kohustustest vabastamise
menetluse algatamisest otsustab kohus võlgniku taotlusel tema pankrotimenetluses täitmata
jäänud kohustustest vabastamise. PanksS § 175 lg 11 kohaselt kohus võib oma kohustusi
nõuetekohaselt täitnud võlgniku asjaolusid arvestades vabastada pankrotimenetluses täitmata
jäänud kohustustest ka enne viie aasta möödumist menetluse algatamisest, kuid mitte enne kolme
aasta möödumist menetluse algatamisest. Eeltoodust tulenevalt on usaldusisik kohustatud iga-
aastaselt esitama kohtule aruandlust võlausaldajatele teostatud väljamaksete kohta. PankrS § 173
lg 1 alusel on võlgnik kohustatud tegelema mõistlikult tulutoova tegevusega.


/allkirjastatud digitaalselt/
Karin Sonntak
Kohtunik




                                                                                              5
