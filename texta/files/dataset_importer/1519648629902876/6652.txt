                                                            Kriminaalasi nr 1-16-8034




                         KOHTUOTSUS
                              EESTI VABARIIGI NIMEL




Kohus                          Pärnu Maakohus
Otsuse tegemise aeg ja koht    21.september 2016.a., Kuressaare kohtumaja

Kriminaalasja number           1-16-8034 (16274000174)

Kohtukoosseis                  Kohtunik Kristel Pedassaar

Kohtuistungi sekretär          Häli Altmets
                               Valeri Mägi süüdistusasi kuriteos Karistusseadustiku
Kriminaalasi                   (KarS)   §   424     järgi   avalikul  kohtuistungil
                               kokkuleppemenetluses
Prokurör                       Ringkonnaprokurör Svetlana Maripuu


Süüdistatav
                               VALERI MÄGI, ik. 39507260037


                               Kaitsja riigi õigusabi korras vandeadvokaat Sulev
Kaitsja                        Raudsepp kaitsja osavõttu kohtuistungist süüdistatav ei
                               ole taotlenud

RESOLUTSIOON

1. Süüdi tunnistada Valeri Mägi kuriteos KarS § 424 järgi ja mõista karistuseks
vangistus kolm (3) kuud.

2. KarS § 73 alusel vabastada Valeri Mägi temale mõistetud tähtajalise vangistuse
kandmisest tingimisi katseajaga üks (1) aasta.

3. Katseaeg hakkab kulgema kohtuotsuse kuulutamisest, so. 21.septembrist 2016.a.

Mõistetud karistust ei pöörata täielikult või osaliselt täitmisele, kui Valeri Mägi ei
pane kohtu poolt määratud katseajal toime uut tahtlikku kuritegu ning KarS §-i 73
lõigetest 4 ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2

    1                                                                                    1
                                                            Kriminaalasi nr 1-16-8034
sätestatule.
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib
kohus      uuesti    kohaldada     liitkaristusest  tingimisi   vabastamist     koos
käitumiskontrolliga, allutades süüdlase elektroonilisele valvele KrMS § 75 lg 2
punktis 9 sätestatud korras. Vangistuse täitmisele pööramise korral võib kohus
asendada selle üldkasuliku tööga KarS §-s 69 sätestatud korras.

4. Valeri Mägi’i suhtes tõkendit ei ole kohaldatud.

5. Välja mõista Valeri Mägilt riigituludesse kriminaalmenetluse kulud:
- sundraha 645,00 eurot;
- kaitsjatasu 80,00 eurot.
kokku menetluskulu 725,00 (seitsesada kakskümmend viis) eurot.

Väljamõistetud menetluskulu tuleb Valeri Mägi’l tasuda igakuiste osamaksetena
kaheteist (12) kuu jooksul, igakuise makse suurus 60,00 eurot 11 kuud ja 65,00 eurot
12.-l kuul. Igakuine makse tuleb teostada hiljemalt kuu 30.–ks kuupäevaks. Esimene
menetluskulude osamakse teostada hiljemalt 30. oktoobriks 2016.a.

Valeri Mägi’l tasuda riigi kasuks välja mõistetud menetluskulud Maksu- ja Tolliameti
a/a nr: EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti
filiaalis või a/a nr: EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber „99916700067529“. Selgituseks märkida:
menetluskulu, Valeri Mägi , kr asi 1-16-8034.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole
tasutud seadusega ettenähtud tähtajal või kohtuotsusega määratud tähtajal
saadetakse kohtuotsus kohtutäiturile täitmiseks täitemenetluse seadustikus
kehtestatud korras ning lisandub kohtutäituri tasu. Kui nõude tasub teine isik, siis
selgitusse lisada, kelle eest nõue tasutakse.


Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus,
mida seadus selle eest ette ei näe (KrMS § 318 lg 4).
Apellatsioon esitatakse kirjalikult Tallinna Ringkonnakohtule 15 päeva jooksul
arvates kohtuotsuse kuulutamisest. Apellatsiooni võib kohtule esitada ka faksi teel.
Apellatsioon jäetakse läbi vaatamata ja tagastatakse kohtumääruse alusel, kui
apellatsioonitähtaeg on mööda lastud.
Kriminaalmenetluse kulude hüvitamise otsustuse võib vaidlustada kohtuotsusest
eraldi, esitades selles osas määruskaebuse Pärnu Maakohtu Kuressaare kohtumajja
15 päeva jooksul kohtuotsuse kuulutamisest.


    2                                                                                   2
                                                                 Kriminaalasi nr 1-16-8034

Süüdistus.

Valeri Mägi süüdistatakse selles, et tema 05.09.2016 kella 21.20 paiku, omamata vastava
kategooria või alamkategooria mootorsõiduki juhtimise õigust (rikkudes liiklusseaduse § 90
lg 1 p 1 nõuet), juhtis Saare maakonnas XXX vallas XX külas mopeedi XXX reg.nr XXXX
alkoholi tarvitamisest tingitud joobeseisundis, mõõdetuna tõendusliku alkomeetriga Dräger
Alcotest 7110 nr ARAF-0023, alkoholisisaldusega väljahingatavas õhus 0,89 mg/l,
laiendmääramatus +/- 0,09 mg/l, lõplik tulem 0,80 mg/l.
Tulenevalt liiklusseaduse § 69 Sõiduki juhtimist keelav joobeseisund lõige 2 p 1 loetakse juht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Oma sellise tegevusega, mis seisnes mootorsõiduki juhtimises joobeseisundis, pani VALERI
MÄGI toime KarS § 424 järgi kvalifitseeritava kuriteo.


Prokuröri poolt kohtus Valeri Mägile nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks vangistus kolm (3)
kuud. KarS § 73 alusel jätta karistus kohaldamata tingimisi katseajaga üks (1) aasta.
Mõistetud karistust ei pöörata täielikult või osaliselt täitmisele, kui ta ei pane kohtu poolt
määratud katseajal toime uut tahtlikku kuritegu ning käesoleva paragrahvi lõigetest 4 ja 5 ei
tulene teisiti.

Süüdistatav Valeri Mägi andis kohtus ütlusi, et saab kokkuleppest aru ja nõustub sellega.
Kahetseb toimepandut. Karistuse iseloom ja olemus on arusaadavad. Palub määrata
väljamõistmisele kuuluva menetluskulu tasumisele ositi ühe aasta jooksul.

Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Valeri Mägi süüdi KarS § 424 järgi
ning mõistab temale kokkuleppes kokkulepitud karistuse. KarS § 424 alusel on võimalik
mõista süüdlase karistuseks rahaline karistus või vangistus kuni 3 aastat. Kokkulepitud
karistus jääb KarS § 424 sanktsiooni piiresse. KarS § 56 alusel karistuse mõistmisel kohtu
poolt arvestatakse karistust kergendavaid ja raskendavaid asjaolusid. Valeri Mägi karistust
kergendavaks asjaoluks on süü puhtsüdamlik kahetsus, karistust raskendavad asjaolud
puuduvad. KarS § 73 sätete kohaldamist välistavaid asjaolusid karistusest tingimisi
vabastamisel ei esine.
Tõkend- ei ole kohaldatud.
Tsiviilhagi – ei esitatud.
Asitõendid- kriminaalasjas puuduvad asitõendina vaadeldud ja fotografeeritud esemed.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis
vastab raskeima kuriteo astmele. Süüdimõistetu poolt toime pandud kuritegu on II
raskusastme kuritegu (KarS § 4 lg 3). Sundraha suuruseks KrMS § 175 lg1 p 9, 179

      3                                                                                      3
                                                                  Kriminaalasi nr 1-16-8034
kohaselt on II raskusastme kuriteos süüdimõistmise korral 1,5 palgaalammäära.
Palga alammääraks on alates 01.01.2016.a. 430.00 eurot ning seega on sundraha suuruseks
1,5x430 eurot = 645 EUR-i.
- Määratud kaitsjale makstud tasu on vastavalt KrMS § 175 lg 1 p 4 menetluskulu mis
KrMS § 180 lg1 alusel kuulub väljamõistmisele süüdistatavalt. Valeri Mägi’le riigi
õigusabi korras määratud kaitsja taotluse alusel on kohtueelses menetluses kaitsjale tasuks
arvestatud 80 eurot (sisaldab käibemaksu), mis vastavalt karistuskokkuleppele kuulub
süüdistatavalt väljamõistmisele. Kohtuistungist kaitsja osavõttu ei ole süüdistatav taotlenud
KrMS § 180 lg 3 alusel määrab kohus vastavalt karistuskokkuleppele menetluskulu
tasumisele ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                         4
