                                                                                        1-16-6978




                             KOHTUOTSUS
                                  EESTI VABARIIGI NIMEL
 Kohus                            Viru Maakohus
 Otsuse tegemise aeg ja koht      28. september 2016, Jõhvi kohtumaja
 Kriminaalasja number             1-16-6978 (16240100049)
 Kohtunik                         Deniss Minzatov
 Kohtuistungi sekretär            Piret Juuse
 Tõlk                             Valentina Michelson-Ipbüker
 Prokurör                         Liina Pikma
 Kriminaalasi                     Nikita Tõštšenko süüdistuses KarS § 185 lg 1 järgi
                                  kokkuleppemenetluses
 Süüdistatav                      Nikita Tõštšenko isikukood 39306213723,
                                  xxx kriminaalkorras karistamata


 Kaitsja                          Lembit Nirgi
 Asja läbivaatamise kuupäev       28.09.2016 avalikul kohtuistungil
 RESOLUTSIOON                     Juhindudes KrMS § 247-§ 249, § 313, § 315-§ 319 kohus

                                        O T S U S T A S:

1. Süüdi tunnistada Nikita Tõštšenko kuriteo toimepanemises KarS § 185 lg 1 järgi ning mõista
   temale karistuseks 7 (seitse) kuud vangistust.

2. KarS § 74 lg 1,3 alusel jätta vangistus tingimisi Nikita Tõštšenko suhtes kohaldamata ning
   täitmisele täielikult pööramata, kui ta ei pane 1-(ühe) aastase katseaja kestel toime uut
   kuritegu ning täidab KarS § 75 lg 1 p 1-6 ja lg 2 p 21 sätestatud kontrollnõudeid ja kohustusi.

3. Kohustada Nikita Tõštšenko järgima KarS § 75 lg 1 p-des 1-6 lg 2 p 21 sätestatud
   kontrollnõudeid ja kohustusi Viru Vangla Kriminaalhooldusosakonna juhataja poolt
   määratud kriminaalhooldusametniku järelevalve all:
 - Elama kohtu määratud alalises xxx.
 - Ilmuma kriminaalhooldaja määratud ajavahemike järel kriminaalhooldusosakonda
    registreerimisele.
 - Alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta.
 - Saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks.
 - Saama kriminaalhooldusametniku eelneva loa elu-, töö- või õppimiskoha vahetamiseks.
 - Saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

                                                                                                 1
                                                                                          1-16-6978
-   Mitte omama või tarvitama narkootilisi või psühhotroopseid aineid
    Katseaja algus 28.09.2016.

4. Tõkend – elukohast lahkumise keeld – tühistada kohtuotsuse jõustumisel.

5. Rahuldada vandeadvokaat Lembit Nirgi taotlus ja määrata tema poolt osutatud õigusabi tasu
   suuruseks kohtulikus menetluses osalemise eest 122,40 eurot (s.h tasu 60 eurot, sõidukulud
   42 eurot, käibemaks 12+8,40 eurot).

6. Välja mõista Nikita Tõštšenko´lt riigituludesse menetluskulud:
   645 eurot sundraha;
   40,80 + 122,40 eurot kaitsjatasu.
   Kokku 808,20 eurot (kaheksasada kaheksa eurot ja 20 senti).

7. Nikita Tõštšenko´l tasuda menetluskulud 808,20 eurot 12-kuulise tähtaja jooksul alates
   kohtuotsuse jõustumise tähtajast Maksu- ja Tolliameti arveldusarvele
   SEB pangas nr EE351010052031000004;
   SWEDBANK EE502200221014193355
   NORDEA PANK EE401700017002872300;
   DANSKE BANK EE873300333499990003.
   Maksekorraldusele märkida viitenumber 99916700069271,
   ning selgitus „Nikita Tõštšenko 1-16-6978 menetluskulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

    Asitõendid:
    2 CD plaati – jätta toimiku juurde

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.

ASJAOLUD

Nikita Tõštšenkole on süüdistus esitatud selles, et tema, olles täisealine isik (22-aastane), xxx, mis
oli pargitud parkimisplatsile aadressil xxx, andis ebaseaduslikult edasi väikeses koguses
narkootilist ainet kanep suitsetamiseks neljateistaastastele Axxx-Vxxx Sxxx ja Exxx Bxxx.
Alaealised A-V.Sxxx ja E.Bxxx suitsetasid koos N.Tõštšenkoga sigaretikestas olevat tubakaga
segatud kanepit IxxxPxxx kuuluvas autos.
Kanep (v.a Euroopa Liidu ühtsesse põllukultuuride sordilehte võetud sordid, mille
tetrahüdrokannabinooli sisaldus ei ületa 0,2%) kuulub sotsiaalministri 18. mai 2005. a määruse nr
73 lisa 1 narkootiliste ja psühhotroopsete ainete I nimekirja.
Narkootiliste ja psühhotroopsete ainete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel ja
teaduslikul eesmärgil, narkootiliste ja psühhotroopsete ainetega seotud kuritegude ennetamiseks,
avastamiseks ning tõkestamiseks või seaduses ettenähtud õppeotstarbel kasutamise eesmärgil.
Oma teoga pani Nikita Tõštšenko toime täisealise isiku poolt narkootilise aine väikeses koguses
                                                                                                   2
                                                                                     1-16-6978
ebaseadusliku edasiandmise noorematele kui kaheksateistaastastele isikutele, s.o. KarS § 185 lg 1
järgi kvalifitseeritava kuriteo.
Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Nikita Tõštšenko süüditunnistamist KarS § 185 lg 1 järgi ning palub mõista karistuseks 7
kuud vangistust.
KarS § 74 alusel mitte pöörata vangistust täielikult täitmisele, kui Nikita Tõštšenko ei pane 1-
aastase katseaja jooksul toime uut kuritegu ja täidab katseajal KarS § 75 lg 1 alusel pandud
kontrollnõudeid nimelt:
1. elama kohtu määratud alalises elukohas ;
2. ilmuma kriminaalhooldaja määratud ajavahemike järel kriminaalhooldusosakonda
registreerimisele;
3. alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4. saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5. saama kriminaalhooldusametnikult eelneva loa elu-, töö- või õppimiskoha vahetamiseks;
6. saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 21 tulenevalt kohustada N.Tõštšenkot käitumiskontrolli ajal mitte omama või
tarvitama narkootilisi või psühhotroopseid aineid.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Nikita Tõštšenko on kokkulepet sõlmides väljendanud oma tõelist
tahet ja kriminaalasja menetlemisel on järgitud kokkuleppemenetlust reguleerivaid sätteid ning
seega tuleb Nikita Tõštšenko süüdi tunnistada KarS § 185 lg 1 järgi kvalifitseeritava kuriteo
toimepanemises ning mõista temale karistus vastavalt kokkuleppele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 4 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

Kohus leiab, et menetluskulud tuleb välja mõista Nikita Tõštšenkolt. Menetluskulud tasuda 12
kuulise tähtaja jooksul alates kohtuotsuse jõustumise tähtajast.

/allkirjastatud digitaalselt/
Deniss Minzatov
kohtunik

                                                                                              3
