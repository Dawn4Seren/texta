                          KOHTUMÄÄRUS
Kohus                           Harju Maakohus, Kentmanni kohtumaja
Kohtunik                        Lukiina Vismann
Kohtujurist                     Liisa Orav
Määruse tegemise aeg ja koht    29.03.2016.a, Tallinn
Tsiviilasja number              2-16-802
Tsiviilasi                      XXXavaldus täisealisele isikule XXXeestkoste
                                seadmiseks ja eestkostja määramiseks
Menetlusosalised     ja   nende Avaldaja XXX(isikukood XXX, aadress XXX, e-post
esindajad                       XXX);
                                Puudutatud isik I XXX(isikukood XXX, aadress XXX);
                                Puudutatud isik II XXX(isikukood XXX, aadress
                                XXX);
                                Eestkosteasutus Tallinna linn (Nõmme Linnaosa
                                Valitsuse kaudu) (registrikood 75014882, e-post
                                nomme@tallinnlv.ee).
RESOLUTSIOON
   1. XXXavaldus rahuldada.
   2. Seada XXX(isikukood XXX) üle eestkoste ja määrata XXXeestkostjaks
      XXX(isikukood XXX) tähtajaga viis (5) aastat, s.o kuni 29.03.2021.a.
   3. Kohus otsustab XXXüle seatud eestkoste lõpetamise või pikendamise hiljemalt
      29.03.2021.a.
   4. Eestkostja ülesanneteks on XXXesindamine kõigi asjade ajamiseks ning tema elu
      korraldamine ja tema vara valitsemine, tema huvide ja õiguste kaitse, talle
      inimväärsete elutingimuste, toimetulekuks vajaliku kõrvalabi, sotsiaal- ja
      raviteenuste ning ööpäevaringse hoolduse ja järelevalve tagamine, v.a käesoleva
      kohtumääruse punktis 5 sätestatu.
   5. XXXvõib eestkostja nõusolekuta teha pisitehinguid eestkostja poolt tema
      käsutusse antud rahaliste vahendite ulatuses.
   6. Tunnistada XXXperekonnaõiguslike tehingute tegemisel ning valimisõiguse
      tähenduses teovõimetuks ja ta kaotab hääleõiguse.
   7. Eestkostjal esitada kohtule XXXhetkel kuuluva vara nimekiri hiljemalt ühe (1)
      kuu jooksul alates käesoleva määruse tegemisest.
   8. Eestkostja on kohustatud eestkostetava vara valitsemise ja muude ülesannete
        täitmise kohta      esitama    kohtule     edaspidi   kirjaliku   aruande iga       aasta
        15. aprilliks.

Menetluskulude jaotus
Jätta avaldaja menetluskulud tema enda kanda ning ülejäänud menetluskulud jätta Eesti
Vabariigi kanda.

Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu
15 päeva jooksul alates määruse kättesaamisest isik, kellele eestkostja määramist menetleti; isik,
kes eestkostjaks määrati; isiku, kellele eestkostja määramist menetleti, abikaasa, otseliinis
sugulane, isiku enda nimetatud lähedane isik (usaldusisik) või isiku elukohajärgne valla- või
linnavalitsus (TsMS § 532 lg 1). Käesolev kohtumäärus kehtib ja kuulub täitmisele alates
määruse teatavakstegemisest eestkostjale (TsMS § 531 lg 1).

 Asjaolud
1. XXXesitas 18.01.2016.a Harju Maakohtule avalduse täisealisele isikule XXXeestkoste
seadmiseks ja eestkostja määramiseks.

Sotsiaalkindlustusameti 12.06.2015.a otsusega nr 1231750 on XXXraske puue, sest tema
igapäevane tegutsemine või osalemine ühiskonnaelus on piiratud. Samuti on XXX80% ulatuses
töövõimetu (tlk 8-11). Avaldaja selgitab, et puudutatud isikul I on spetsiifiline puue ning ta
vajab oma erivajadustest tingituna eestkostet oma isiklike ja varaliste õiguste kaitseks.

2. Kohus võttis avalduse 28.01.2016.a määrusega menetlusse, määras XXXesindaja riigi
õigusabi korras kohustuseta hüvitada riigi õigusabi tasu ja riigi õigusabi kulud, kaasas arvamuse
andmiseks eestkosteasutusena Tallinna linna (Nõmme Linnaosa Valitsuse kaudu) ning määras
XXXsuhtes läbi viia kohtupsühhiaatrilise ekspertiisi. XXXesindajaks riigi õigusabi korras
määrati vandeadvokaat Ilja Santašev.

3. Tallinna linn (Nõmme Linnaosa Valitsuse kaudu) toetab avaldust, kuivõrd XXX on
psüühikahäire, mistõttu ei suuda ta kestvalt oma tegudest aru saada ega neid juhtida.
Eestkosteasutus selgitas, et Nõmme Linnaosa Valitsuse sotsiaalhoolekande osakonnas on
XXX02.06.2009 avatud toimik nr 5.-2.6/4272, millest nähtub, et XXXon taotlenud ja saanud
XXXvajalikke     sotsiaalteenuseid   (nt    lapsehoiuteenus,     tugiisik    jne).   XXXon
töövõimetuspensionär ning tal on psüühika- ja kõnehäire tõttu tuvastatud raske puue. Ta käib
viimast aastat XXX.

05.02.2016.a toimunud kodukülastusel selgitas XXX, et hetkel tegeletakse sellega, kuhu läheb
XXXedasi õppima peale XXXlõpetamist. Samal päeval käisid nad tutvumas XXX pakutavaga
Tugikeskuses               XXX.                 XXXi                  sõnul               on
XXX seoses kooli lõpuga tekkinud kerge ärevus, kuna tema klassikaaslastel on selgemad
tulevikuplaanid. XXXoskab iseseisvalt hommikuti ärgata, teha võileibu, tuttavas keskkonnas
orienteeruda, ta käib poes, kui antakse konkreetsed juhised, mida osta. Ametiasutustes
asjaajamine on XXXülejõu käiv, autistlike joonte ja kõnehäire tõttu on suhtlemine tema jaoks
raskendatud.

Eestkosteasutus leiab, et XXXon varasemalt XXXeest hoolitsenud, taganud talle vajalike ravi-
ja sotsiaalteenuste kättesaadavuse. Nõmme Linnaosa Valitsuse hinnangul on
XXXisikuomadustelt ja võimetelt sobiv isik XXXeestkostja ülesandeid täitma.

                                               2
4. XXXriigi õigusabi korras määratud esindaja vandeadvokaat Ilja Santašev toetab
avaldust. Esindaja tuvastas, et XXXelab koos oma ema ja isaga XXX, Tallinnas. Avaldaja sõnul
vajab XXXjuhendamist ja suunamist elulistes toimingutes ja iseseisvalt ta hakkama ei saa.
Kuigi XXXsaab hakkama pisiasjadega, on oluliste küsimuste otsustamine tema jaoks väga
keeruline. XXXon rõõmsameelne mees, kuid tema oskused reaalses elus on oluliselt piiratud
tema diagnoosi (autism) tõttu, mis on eluaegne. Esindaja leiab, et XXXei ole võimeline oma
terviseseisundi tõttu toime tulema eluga ja vajab eestkostet. Eestkoste tuleks seada XXXkõigi
asjade ajamiseks ning XXXon sobiv isik eestkostja ülesandeid täitma. Vandeadvokaat Ilja
Santaševile ei ole teada asjaolud, miks ei võiks XXXeestkostja ülesandeid täita. Esindaja
märgib, et XXXtervislik seisund ei võimalda tal osaleda kohtuistungil ja tema ärakuulamine ei
ole võimalik, sest võib ohustada tema heaolu.

5. Ambulatoorse kohtupsühhiaatrilise ekspertiisi 21.03.2016.a akti nr 16-11 kohaselt on
ekspert XXXdiagnoosinud, et käesolevalt on XXXpsüühilises seisundis esiplaanil mõõdukad
kognitiivse tegevuse häired ja autistlikud jooned. XXX esinevad segatüüpi spetsiifilised
arenguhäired ja autismi spektri häire, mis on määratletavad mõistega „muu psüühikahäire“, mis
piirab kestvalt tema võimet tal paljudest oma tegudest aru saada ja neid juhtida. XXXteadvus
on selge, kõne primitiivne. Orienteerub enda isikus, ajas ja osaliselt kohas. Võõras keskkonnas
ei orienteeru. Tunneb kalendrit ja kella. Situatsioonitaju osaline. Ise olukorra täpsustamisest ei
huvitu. Eestkoste ega ekspertiisiga seotud asjaolusid sisuliselt ei mõista. Oma elukäiku
kirjeldab primitiivselt, raskustega, sündmusi täpsustama pole võimeline. Teab üksikuid
kuuldud fakte poliitikast ja maailmasündmustest. Sisuliselt poliitikas ei orienteeru. Tema
mõttekäik on lihtsakoeline, katkendlik, vajab korduvalt stimuleerimist. Abstraktse mõtlemise
võime praktiliselt puudub. Motoorne funktsioneerimine rutiinsetes igapäevatoimingutes
rahuldav, vajab juhendamist. Täidesaatev funktsioon oluliselt raskendatud. Valikuid teeb
pealiskaudsete tunnuste põhjal, riske ega tagajärgi analüüsima pole võimeline. Teadlikke
valikuid on võimeline tegema vaid tavapärastel olmelistel teemadel. Keerukamates
sotsiaalsetes ja poliitilistes küsimustes ta teadlikke valikuid tegema pole võimeline. Oma
varalises olukorras ei orienteeru, oma tulusid-kulusid planeerima ei ole võimeline. Uute ja
muutlike olukordadega kohaneb raskustega. Õppimisvõime vähenenud. Igapäevasel
eneseteenindamisel vajab suunamist, oma elu korraldamisega ise toime ei tule.

Ekspert leiab, et XXXpsüühiline seisund ei võimalda tal teha iseseisvalt tehinguid ega teostada
valimisõigust. Eestkostja ülesanneteks oleks XXXõiguste ja huvide kaitsmine, tema esindamine
kõigi tehingute tegemisel ning XXXinimväärsete elutingimuste, meditsiiniabi ning
toimetulekuks vajaliku kõrvalabi tagamine. XXXvajab eestkostet tõenäoliselt elukestvalt.
XXXpsüühiline seisund võimaldab tal anda seisukohta eestkostja määramise ja eestkostja isiku
suhtes, kuid eestkoste sisu on talle raskesti mõistetav. XXXei ole võimeline sisuliselt mõistma
kohtuistungil toimuvat, pingelistes ja tundmatutes olukordades võib tal esineda suurenenud
ärevus, mis halvendab kontakti temaga. XXXisiklikult ärakuulamisele kohtu poolt ei tulene
temale kahjulikke tagajärgi, kuid kontakt temaga on raskendatud.

Kohtumääruse põhjendused
6. Tsiviilseadustiku üldosa seaduse (TsÜS) § 8 lg 2 teise lause kohaselt on isikul, kes
vaimuhaiguse, nõrgamõistuslikkuse või muu psüühikahäire tõttu ei suuda kestvalt oma tegudest
aru saada või neid juhtida, piiratud teovõime.

10.04.2013.a XXXrehabilitatsiooniplaanist nähtuvalt ei orienteeru XXXväliskeskkonnas, vajab
liikumiseks saatjat. Eneseteenindusega tuleb suures ulatuses toime ise, kuid vajab abi

                                                3
arusaamisel, et riided on mustad, meeldetuletust, et on tarvis süüa jmt. Tal on mahajäämus kõne
arengus, raskused eneseväljendamisel ja kõne mõistmisel. XXXvalmistab raskusi lugemine ja
loetud teksti mõistmine.

Ka eestkosteasutus ja vandeadvokaat Ilja Santašev, kes on XXXvahetult kohtunud, leiavad, et
XXXon TsÜS § 8 lõike 2 tähenduses piiratud teovõimega isik. Samale seisukohale on asunud
ka ekspert XXX, kes diagnoosis, et XXX esinevad segatüüpi spetsiifilised arenguhäired ja
autismi spektri häire, mis on määratletavad mõistega „muu psüühikahäire“, mis piirab kestvalt
tema võimet tal paljudest oma tegudest aru saada ja neid juhtida. Keerukamat kirjateksti
XXXsisuliselt ei mõista ja ennast kirjas väljendama pole ta võimeline. Keerukamates
sotsiaalsetes, poliitilistes ja rahalistes küsimustes ta teadlike otsuseid võimeline tegema ei ole
(tlk 59).

Eeltoodust tulenevalt ja kogutud materjalide põhjal leiab kohus, et XXXon TsÜS § 8 lõike
2 tähenduses piiratud teovõimega isik. Kohtu hinnangul ei ole võimalik XXXhuve kaitsta
volituste andmise ega abiliste kaudu.

TsMS § 524 lg 1 järgi kuulab kohus isiklikult ära isiku, kellele eestkoste seadmist menetletakse.
Kohus kuulab isiku ära isiku tavalises keskkonnas, kui isik seda nõuab või kui see on kohtu
arvates asja huvides ja isik sellele vastu ei vaidle. Isikule tuleb menetluse käiku selgitada. Kohus
ei pea eestkostet vajavat isikut isiklikult ära kuulama, kui sellest võivad tema tervislikku
seisundit kajastatavate dokumentide või pädeva arsti arvamuse kohaselt tuleneda isiku tervisele
kahjulikud tagajärjed või kui kohus on vahetu mulje põhjal veendunud, et isik ei ole ilmselt
võimeline oma tahet avaldama (TsMS § 524 lg 5 p 1 ja 2).

Käesoleva tsiviilasjas on ekspert asunud seisukohale, et kuigi XXXisiklikult ärakuulamisele
kohtu poolt ei tulene temale kahjulikke tagajärgi, on kontakt temaga raskendatud. Samuti
avaldas ekspert, et XXXei ole võimeline sisuliselt mõistma kohtuistungil toimuvat, pingelistes
ja tundmatutes olukordades võib tal esineda suurenenud ärevus, mis halvendab kontakti temaga.
Samuti on XXXesindaja RÕA korras märkinud, et XXXtervislik seisund ei võimalda tal
osaleda kohtuistungil ja tema ärakuulamine ei ole võimalik, sest võib ohustada tema heaolu.
Seega asub kohus seisukohale, et tema kohtupoolne ärakuulamine ei anna juurde antud asja
lahendamisele. Lisaks märgib kohus, et XXXmääratud esindaja riigi õigusabi korras
vandeadvokaat Ilja Santašev ning ekspert XXXon XXXvahetult kohtunud ning viimased on
kinnitanud avalduses taotletu vajalikkust.

7. Perekonnaseaduse (PKS) § 203 lg 1 sätestab, et kui täisealine ei suuda vaimuhaiguse,
nõrgamõistuslikkuse või muu psüühikahäire tõttu kestvalt oma tegudest aru saada või neid
juhtida, määrab kohus talle eestkostja. Arvestades asjas esitatud arvamusi, leiab kohus, et
XXXüle tuleb seada eestkoste ja temale tuleb määrata eestkostja.

PKS § 204 lg 1 kohaselt määratakse eestkostjaks füüsiline isik, kes oma isikuomadustelt ja
võimetelt sobib määratud ülesannetes eestkostetava huve kaitsma. Eestkostjat määrates
arvestatakse ka tema ja eestkostetava vahelisi suhteid. PKS § 204 lg-st 4 tulenevalt võib isiku
eestkostjaks määrata tema nõusolekul. PKS § 206 lg 1 kohaselt kaitseb eestkostja eestkostetava
varalisi ja isiklikke õigusi ning huve. Muu hulgas peab eestkostja hoolitsema selle eest, et
eestkostetav saaks vajalikul määral ravi- ja sotsiaalteenuseid. Sama paragrahvi lõike 2 kohaselt
kui eestkostja saab teada asjaoludest, mis võimaldavad eestkoste lõpetada, peab ta sellest
teatama kohtule ja valla- või linnavalitsusele. Sama kehtib asjaolude kohta, mis võimaldavad
eestkostja ülesandeid piirata või laiendada. Kohus otsustab eestkoste lõpetamise, piiramise või

                                                 4
laiendamise omal algatusel või eestkostja, valla- või linnavalitsuse või eestkostetava avalduse
alusel.

Kohtule nähtub, et XXXon andnud oma nõusoleku enda määramiseks XXXeestkostjaks (tlk 2).
XXXtäisealine õde XXXja XXXisa XXXon kinnitanud, et nõustuvad XXXi eestkostjaks
määramisega (tlk 4-6). Kohtule nähtub, et XXXelab käesolevalt oma ema ja isaga ning
arvestades XXXvanust, võib eeldada, et XXXon XXXeest pidevalt hoolitsenud. Kohtule ei ole
teada asjaolusid, mis välistaksid XXXi eestkostjaks määramise. Ka eestkosteasutus ja
puudutatud isiku I esindaja on leidnud, et XXXon sobiv isik täitmaks eestkostja ülesandeid.
Tulenevalt eeltoodust peab kohus põhjendatuks määrata XXXeestkostjaks tema ema XXX.

8. Tulenevalt XXXpsüühilisest seisundist, eksperdiarvamusest, eestkosteasutuse arvamusest ja
XXXriigi õigusabi korras määratud esindaja poolt kohtule esitatud seisukohast, asub kohus
seisukohale, et eestkoste seadmine XXXüle on põhjendatud ja vajalik ning eestkostja
ülesanneteks tuleb jätta kõikide XXXasjade ajamine, tema esindamine, tehingute sooritamine,
tema elu korraldamine, talle inimväärsete elutingimuste, ravi- ja sotsiaalteenuste, kõrvalabi,
järelvalve ja ülalpidamise tagamine, v.a pisitehingud. Kohus selgitab, et XXXon
eestkosteasutusele avaldanud, et XXXoskab iseseisvalt hommikuti ärgata, teha võileibu,
tuttavas keskkonnas orienteeruda ning ta käib poes, kui antakse konkreetsed juhised, mida osta.
Seega peab kohus põhjendatuks lubada eestkostja nõusolekuta XXX teha pisitehinguid
eestkostja poolt tema käsutusse antud rahaliste vahendite ulatuses.

Tulenevalt asjaolust, et XXXüle tuleb seada eestkoste tema kõigi asjade ajamiseks (v.a
pisitehingud), tuleb vastavalt TsMS § 526 lõikes 5 sätestatule tunnistada XXXka valimisõiguse
tähenduses teovõimetuks ja hääleõiguse kaotanuks.

9. PKS § 203 lg 4 kohaselt kontrollib kohus hiljemalt iga viie aasta järel, kas eestkoste
jätkumine eestkostetava üle on eestkostetava huvide kaitseks vajalik ning kas on alust eestkostja
ülesandeid laiendada või kitsendada, tehes selle kohta määruse. TsMS § 526 lg 2 p 5 kohaselt
märgitakse eestkoste määramise määruses aeg, millal kohus hiljemalt otsustab eestkoste
lõpetamise või pikendamise. TsMS § 526 lg 3 kohaselt ei või nimetatud aeg olla pikem kui viis
aastat määruse tegemisest alates. Eksperdi arvates vajab XXXeestkostjat tõenäoliselt
elukestvalt. Eeltoodu alusel ja kooskõlas PKS § 203 lg-ga 4 tuleb XXXeestkostjaks määrata
XXXtähtajaga viis aastat.

10. Kohus selgitab, et vastavalt PKS § 193 lõigetele 1 ja 2 teostab kohus eestkostja tegevuse
üle järelevalvet. Kohus võib eestkostjale teha ettekirjutusi tema ülesannete täitmiseks ning
nende järgimata jätmise korral on kohtul õigus eestkostja tema ülesannetest vabastada. Samuti
peab eestkostja teatama kohtule oma elukoha muutusest.

Vastavalt PKS § 184 lõikele 1 esitab eestkostja kohtule kirjaliku nimekirja eestkostetava vara
kohta mõistliku aja jooksul eestkoste määramisest arvates. Tulenevalt nimetatud seadusesättest
kohustab kohus esitama eestkostjat eestkostetava vara nimekirja eestkoste seadmise aja seisuga
1 (ühe) kuu jooksul ning koos vara nimekirjaga tuleb eestkostjal esitada kohtule ka XXXvara
tõendavad dokumendid.

PKS § 194 lõike 1 kohaselt võib kohus igal ajal nõuda eestkostjalt informatsiooni tema
ülesannete täitmise kohta ning sama paragrahvi lõike 2 kohaselt peab eestkostja esitama kohtule
igal aastal kirjaliku aruande eestkostetava vara valitsemise ja eestkostja muude ülesannete
täitmise kohta. Aruandes tuuakse eraldi välja tehtud kulutused ning lisatakse neid tõendavad

                                               5
dokumendid. Igapäevaseks ülalpidamiseks tehtud kulutuste kohta näidatakse aruandes ära igas
kuus keskmiselt kuluva summa suurus ja neid tõendavaid dokumente ei lisata. Kohus kohustab
eestkostjat esitama eestkostja aruande kohtule iga aasta 15. aprillil.

Vastavalt PKS § 206 lõikele 2 peab eestkostja, juhul kui ta saab teada asjaoludest, mis
võimaldavad eestkoste lõpetada, sellest teatama kohtule ja valla- või linnavalitsusele. Sama
kehtib asjaolude kohta, mis võimaldavad eestkostja ülesandeid piirata või laiendada.

11. Lisaks selgitab kohus, et vastavalt PKS § 179 lõikele 5 peab eestkostja eestkostetava vara
valitsema hea eestkostja hoolsusega. Eestkostja vastutab oma kohustuste süülise rikkumisega
tekitatud kahju eest. PKS § 183 lõike 3 kohaselt peab eestkostja hoidma enda ja eestkostetava
vara eraldatuna ega tohi kasutada eestkostetava vara oma huvides ning taotlema vastavalt PKS
§ 187 kohtult eelneva nõusoleku, et: 1) käsutada eestkostetavale kuuluvat kinnisasja või
kinnisasjaõigust; 2) käsutada eestkostetavale kuuluvat kinnisomandi ülekandmisele või
kinnisasjaõiguse tekkimisele, ülekandmisele või lõppemisele suunatud nõuet; 3) kohustuda
tegema käesoleva lõike punktides 1 ja 2 nimetatud käsutusi; 4) sõlmida eestkostetava nimel
kinnisasja või kinnisasjaõiguse tasulisele omandamisele suunatud lepingut; 5) anda kasutusse
eestkostetavale kuuluvat kinnisasja. Vastavalt PKS § 207 lõikele 2 on vaja kohtu eelnevat
nõusolekut ka eestkostetava eluruumi üürilepingu ülesütlemiseks või lõpetamiseks ja üle nelja-
aastase tähtajaga kestvuslepingute sõlmimiseks.

12. TsMS § 172 lg 3 sätestab, et täisealisele piiratud teovõimega isikule eestkostja määramise
menetluse kulud võib jätta täielikult või osaliselt riigi kanda. Kohus asub seisukohale, et
avaldaja menetluskulud tuleb jätta avaldaja enda kanda. XXXriigi õigusabi korras õigusabi
osutanud esindajakulu ja XXXekspertiisikulu jätta Eesti Vabariigi kanda.


/allkirjastatud digitaalselt/

Lukiina Vismann
kohtunik




                                              6
