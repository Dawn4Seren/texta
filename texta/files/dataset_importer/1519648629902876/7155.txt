                      KOHTUMÄÄRUS
Kohus                             Tallinna Ringkonnakohus

Kohtukoosseis                     Eesistuja Imbi Sidok-Toomsalu, liikmed Ele Liiv ja
                                  Indrek Parrest

Määruse tegemise aeg ja koht      14.09.2016, Tallinn

Tsiviilasja number                2-16-2970

Kohtuasi                          AD avaldus Adaveo OÜ (pankrotis) pankroti
                                  väljakuulutamiseks

Vaidlustatud kohtulahend          Harju Maakohtu 25.04.2016 määrus
Kaebuse esitaja ja kaebuse liik   Adaveo OÜ (pankrotis) määruskaebus

Menetlusosalised ja nende         Avaldaja/võlausaldaja    AD           (isikukood
esindajad                         XXXXXXXXXX), lepinguline esindaja Kuldar Kirt

                                  Määruskaebuse esitaja/võlgnik Adaveo OÜ (pankrotis,
                                  registrikood 12058269), lepinguline esindaja v/adv
                                  Ksenia Kravtšenko

                                  Pankrotihaldur Terje Eipre

Menetluse liik                    Kirjalik menetlus

RESOLUTSIOON:
   1. Jätta Adaveo OÜ (pankrotis) määruskaebus Harju Maakohtu 25.04.2016
       määruse peale läbi vaatamata.
   2. Määruskaebuse menetlemisega seotud kulud jätta kaebuse esitaja, Adaveo OÜ
       (pankrotis) kanda.
   3. Rahuldada AD avaldus määruskaebemenetluses kantud menetluskulude
       kindlaksmääramiseks osaliselt.
   4. Määrata AD menetluskulude suuruseks määruskaebemenetluses 380 eurot.
   5. Jätta     rahuldamata     AD    avaldus   Adaveo     OÜ-lt      (pankrotis)
       määruskaebemenetluses kantud menetluskulude ja menetluskuludelt viivise
       väljamõistmiseks.
   6. Määruse peale võib kassatsiooni korras edasi kaevata, esitades kaebuse
       vahetult Riigikohtule 15 päeva jooksul määruse ärakirja kassaatorile
       kättetoimetamisest.
Selgitused


                                                                                  1(3)
Vastavalt tsiviilkohtumenetluse seadustiku (TsMS) § 187 lõikele 6 juhul, kui määruskaebuse
esitaja taotleb menetlusabi, peab ta seaduses sätestatud tähtaja järgimiseks tegema tähtaja
kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või
tähtaja pikendamise eesmärgil. See ei välista menetlustähtaja ennistamist.

Asjaolud ja menetluse käik
   1. 24.02.2016 esitas avaldaja maakohtule avalduse Adaveo OÜ (pankrotis) pankroti
       väljakuulutamiseks. Harju Maakohus rahuldas 25.04.2016 määrusega avalduse ja
       kuulutas välja võlgniku pankroti.

   2. 10.05.2016 esitas võlgnik määruskaebuse, milles palub maakohtu määruse tühistada ja
      jätta uue määrusega avaldus rahuldamata. Pankrotihaldur ja võlausaldaja vaidlesid
      kaebusele vastu. Maakohus võttis võlgniku määruskaebuse menetlusse, jättis
      rahuldamata ja edastas lahendamiseks ringkonnakohtule.

   3. Tallinna Ringkonnakohus jättis 17.08.2016 määrusega määruskaebuse käiguta,
      kohustades kaebuse esitajat tasuma täiendavalt riigilõivu 250 eurot 7 päeva jooksul
      määruse kättesaamisest, kuna kaebuse esitamisel oli tasutud riigilõivu ettenähtust
      vähem, so 50 eurot. Kohus hoiatas määruskaebuse esitajat, et puuduse tähtaegselt
      kõrvaldamata jätmise korral jätab kohus määruskaebuse läbi vaatamata.
      Määruskaebuse esitaja sai nimetatud määruse kätte 18.08.2016.

Määruse põhjendused
  4. Ringkonnakohus, tutvunud tsiviilasja materjalidega, leiab, et võlgniku määruskaebus
     Harju Maakohtu 25.04.2016 määrusele tuleb jätta läbi vaatamata.

   5. TsMS § 664 lõigete 1 ja 2 kohaselt kontrollib ringkonnakohus menetlusse võetud
      määruskaebuse saamisel, kas maakohus on kaebuse õigesti menetlusse võtnud. Kui
      määruskaebus on ringkonnakohtu arvates ebaõigesti menetlusse võetud, jätab
      ringkonnakohus määruskaebuse määrusega läbi vaatamata. TsMS § 663 lõike 1 III
      lause järgi kohaldatakse määruskaebuse menetlusse võtmisel apellatsioonkaebuse
      ringkonnakohtu menetlusse võtmise kohta sätestatut, kui seadusest ei tulene teisiti.
      TsMS § 637 lõike 1 punkti 3 alusel ei võta kohus apellatsioonkaebust menetlusse, kui
      kaebuselt ei ole tasutud riigilõiv.

   6. Ringkonnakohus on seisukohal, et maakohus on võtnud võlgniku määruskaebuse
      ebaõigesti menetlusse, kuna kaebuselt ei olnud tasutud nõutavas ulatuses riigilõiv.
      Võlgnik tasus kaebuse esitamisel riigilõivu 50 eurot, kuigi riigilõivuseaduse § 59
      lõigete 9 ja 15 alusel tulnuks tasuda lõivu 300 eurot. Ringkonnakohus andis
      17.08.2016 määrusega kaebuse esitajale TsMS § 3401 lõike 1 alusel täiendava
      võimaluse tasuda puudujääv riigilõiv, so 250 eurot. Kaebaja sai nimetatud
      ringkonnakohtu määruse kätte 18.08.2016. Käesoleva määruse tegemise aja seisuga ei
      ole kaebuse esitaja nõutavas ulatuses riigilõivu tasunud. Seega tulnuks määruskaebuse
      menetlusse võtmisest TsMS § 637 lõike 1 punkti 3 alusel keelduda.

   7. Kuivõrd maakohus on võlgniku määruskaebuse Harju Maakohtu 25.04.2016 määruse
      peale menetlusse võtnud, aga määruskaebuselt ei olnud tasutud nõutavas ulatuses


                                                                                      2(3)
   riigilõiv, on määruskaebus võetud menetlusse ebaõigesti ja tuleb TsMS § 664 lõike 2
   alusel koosmõjus TsMS § 3401 lõikega 2 jätta läbi vaatamata. TsMS § 150 lõike 1
   punkti 3 alusel saab kaebuse esitaja taotleda kohtult tasutud riigilõivu, so 50 euro,
   tagastamist.

8. TsMS 168 lõike 2 alusel koosmõjus § 477 lõikega 1 jäävad määruskaebuse
   menetlemisega seotud kulud kaebuse esitaja kanda. TsMS § 174 lõigete 1 ja 3 alusel
   tuleb ringkonnakohtul määrata kindlaks ringkonnakohtu menetlusega seotud
   menetluskulude rahaline suurus. Avaldaja AD on palunud vastuses määruskaebusele
   määrata kindlaks ja mõista kaebuse esitajalt välja menetluskulu 380 eurot, so
   õigusabikulu 3,8h eest (määruskaebusega tutvumine, seisukoha kujundamine ja
   vastuse koostamine) tunnihinnaga 100 eurot + käibemaks. Samuti palub avaldaja
   kohustada kaebuse esitajat tasuma väljamõistetavatelt menetluskuludelt viivist
   võlaõigusseaduse § 113 lõikes 1 sätestatud määras lahendi jõustumisest kuni
   täitmiseni. Määruskaebuse esitaja ei ole taotletavale menetluskulule vastuväiteid
   esitanud.

9. Ringkonnakohus leiab, et taotlus kuulub rahuldamisele osaliselt. Kolleegiumi
   hinnangul on avaldaja esindajal määruskaebuse menetlusega seotud toimingutele
   kulunud 3,8h vajalik ja põhjendatud, arvestades menetlusdokumentide sisu ja mahtu.
   Samuti on mõistlik ja kooskõlas praeguse kohtupraktikaga esindaja tunnihind 100
   eurot + käibemaks. Seega tuleb avaldus menetluskulude kindlaksmääramiseks
   rahuldada ja määrata avaldaja menetluskuluks määruskaebemenetluses 380 eurot, so
   tasu õigusabiteenuse eest. Kuivõrd avaldaja ei ole taotlenud kulude kindlaksmääramist
   koos käibemaksuga, tuleb kulud määrata kindlaks ilma käibemaksuta.

10. Avaldus tuleb aga jätta rahuldamata menetluskulude väljamõistmise osas. Riigikohus
    on lahendi nr 3-2-1-176-13 punktis 14 leidnud, et olukorras, kus enne menetluskulude
    kindlaksmääramise lahendi tegemist kuulutatakse välja menetluskulusid kandma
    kohustatud isiku pankrot, peab kohus menetluskulud küll kindlaks määrama, kuid neid
    ei ole võimalik pankrotivõlgnikult välja mõista. Kindlaksmääratud menetluskulud
    hüvitatakse sellisel juhul pankrotimenetluses tehtavate väljamaksete jaoks ettenähtud
    reeglite järgi. Eeltoodust tulenevalt jääb rahuldamata ka avaldaja taotlus hüvitatavatelt
    menetluskuludelt viivise väljamõistmiseks.


       Ele Liiv                    Indrek Parrest                 Imbi Sidok-Toomsalu
   /allkirjastatud                /allkirjastatud                    /allkirjastatud
    digitaalselt/                 digitaalselt/                       digitaalselt/




                                                                                        3(3)
