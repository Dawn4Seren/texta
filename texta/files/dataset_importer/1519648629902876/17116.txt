                         KOHTUMÄÄRUS

Kohus                             Harju Maakohus
Kohtunik                          Fred Fisker
Kohtujurist                       Kadi Lossi
Määruse tegemise aeg ja koht      27. aprill 2016.a, Tallinn, Tartu mnt kohtumaja

Tsiviilasja number                2-15-5821
Tsiviilasi                        XXXOÜ         taotlus    vaadata      XXX        poolt
                                  töövaidluskomisjonile    esitatud     avaldus     läbi
                                  hagimenetluse korras (XXX hagi XXXOÜ vastu
                                  töövaidluses)
Menetlustoiming                   Kompromissi kinnitamine ja asjas menetluse lõpetamine

Menetlusosalised ja nende         Hageja: XXX(isikukood XXX, elukoht XXX, e-post:
esindajad                         XXX), lepinguline esindaja Katrin Sarap, e-post:
                                  menetlus@njordlaw.ee
                                  Kostja: XXXOÜ (registrikood XXX, asukoht XXX),
                                  lepinguline esindaja Taivo Saks, e-post: taivo@tsp.ee
                                  26.04.2016

Kohtuistungi toimumise aeg        hageja lepinguline esindaja Katrin        Sarap,   kostja
                                  lepinguline esindaja Taivo Saks
Kohtuistungil osalenud isikud

RESOLUTSIOON

1. Kinnitada XXXja XXXOÜ, koos nimetatuna pooled, vahel sõlmitud kompromiss
   alljärgnevas:

   1.1. XXXOÜ kohustub tasuma XXX menetluse lõpetamise eest hüvitisena 1000 eurot
        netos, kandes selle hageja pangaarvele. Hüvitise tasumine toimub kahes võrdses
        osas. Esimene osa 500 eurot tuleb tasuda kohtumääruse jõustumisest 5
        kalendripäeva jooksul ehk hiljemalt 02.05.2016, teine osa 500 eurot tuleb tasuda
        hiljemalt 20.06.2016.

2. Menetluskulud jäävad kummagi poole enda kanda.

3. Lõpetada menetlus tsiviilasjas nr 2-15-5821.

                                                                                         1
4. Edastada käesolev kohtumäärus menetlusosalistele.


Edasikaebamise kord
Kohtumäärus ei kuulu edasikaebamisele. Määrus jõustub selle pooltele kättetoimetamisest.

Menetluse käik

   1. Harju Maakohtu menetluses oli XXXOÜ taotlus vaadata XXXpoolt
      töövaidluskomisjonile esitatud avaldus läbi hagimenetluse korras (XXXhagi XXXOÜ
      vastu töövaidluses). Kohus võttis hagiavalduse 20.05.2015 määrusega menetlusse ning
      kohustas kostjat määratud tähtaja jooksul hagile vastama. 04.06.2015 esitatud vastuses
      kostja hagi ei tunnista ning palub hagi jätta täies ulatuses rahuldamata. 26.04.2016
      toimunud kohtuistungil leppisid pooled kokku järgmistes kompromissi tingimustes:
      XXXOÜ kohustub tasuma XXXmenetluse lõpetamise eest hüvitisena 1000 eurot
      netos, kandes selle hageja pangaarvele. Hüvitise tasumine toimub kahes võrdses osas.
      Esimene osa 500 eurot tuleb tasuda kohtumääruse jõustumisest 5 kalendripäeva
      jooksul ehk hiljemalt 02.05.2016, teine osa 500 eurot tuleb tasuda hiljemalt
      20.06.2016.

Kohtumääruse põhjendused ja kohaldatav seadus

   2. TsMS § 430 lg 1 kohaselt võivad pooled menetluse kuni hagi kohta tehtud lahendi
      jõustumiseni lõpetada kompromissiga. Kompromissi kinnitamise määruses märgitakse
      kompromissi tingimused. Kohus kinnitab kompromissi määrusega, millega ühtlasi
      lõpetab asja menetluse, TsMS § 431 lg 1.

   3. TsMS § 428 lg 1 p 4 sätestab, et kohus lõpetab menetluse otsust tegemata, kui pooled
      on sõlminud kompromissi ja kohus kinnitab selle. Vastavalt TsMS § 430 lõikele 3 ei
      kinnita kohus kompromissi, kui see on vastuolus heade kommetega või seadusega või
      rikub olulist avalikku huvi või kui kompromissi ei ole võimalik täita. Tulenevalt
      TsMS § 430 lõikest 7 võib kompromiss olla tingimuslik.

   4. Kohus asub seisukohale, et poolte vahel kokku lepitud kompromiss vastab seadusest
      tulenevatele nõuetele ning ei esine selle kinnitamisest keeldumise aluseid. Seega
      kuulub kohtule esitatud kompromiss kinnitamisele ja menetlus asjas lõpetamisele.

   5. Kohus selgitab menetlusosalistele, et kooskõlas TsMS § 430 lõikega 6 asendab
      kokkuleppe sõlmimine kohtu kinnitatud kompromissina kokkuleppe notariaalset
      tõestamist. Kompromissi saab vastavalt TsMS § 430 lõikes 8 sätestatule tühistada ja
      selle tühisusele saab tugineda tsiviilseadustiku üldosa seaduses nimetatud alustel ning
      kompromissist saab taganeda või selle üles öelda võlaõigusseaduses nimetatud alustel.
      Kompromissi saab tühistada või selle tühisusele tugineda ning kompromissist saab
      taganeda või kompromissi üles öelda üksnes kompromissi kui täitedokumendi alusel
      toimuva täitemenetluse hagiga lubamatuks tunnistamise menetluses. Kui kohus sellise
      hagi rahuldab, loetakse, et kompromissil ei ole täielikult või osaliselt õiguslikke
      tagajärgi ja menetlus asjas, milles kompromiss sõlmiti, jätkub.


                                                                                           2
6. Pooled kinnitavad, et nad on teadlikud kompromissi kinnitamise ja tsiviilasja
   menetluse lõpetamise õiguslikest tagajärgedest, sealhulgas TsMS § 432 sisust, mille
   kohaselt menetluse lõpetamisel kompromissiga on lõpetamisel samad
   materiaalõiguslikud ja protsessuaalsed tagajärjed nagu menetluse lõpetamisel
   kohtuotsusega, sealhulgas ei saa hageja uuesti pöörduda kohtusse hagiga sama kostja
   vastu vaidluses samal alusel ja sama haginõude üle.

7. Kui kostja vabatahtlikult käesoleva määrusega kinnitatud kompromissi ei täida,
   kuulub käesolevast jõustunud kohtumäärusest tulenev nõue täitmisele täitemenetluse
   seadustiku alusel (TMS § 2 lg 1 p 1).

8. TsMS § 168 lg 3 sätestab, et kompromissi sõlmimise korral kannavad pooled oma
   menetluskulud ise, kui nad ei ole kokku leppinud teisiti. Pooled on kokku leppinud, et
   poolte menetluskulud jäävad poolte endi kanda.

9. TsMS § 661 lg 4 kohaselt võib poolte kokkuleppel määruskaebuse esitamise tähtaega
   hagimenetluses lühendada või määruskaebuse esitamise õiguse välistada. Pooled
   loobuvad määruskaebuse esitamise õigusest.


/allkirjastatud digitaalselt/

Fred Fisker
Kohtunik




                                                                                       3
