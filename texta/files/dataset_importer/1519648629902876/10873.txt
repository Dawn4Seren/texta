                                                                                        2-15-110705




                               KOHTUOTSUS
                                /TAGASELJAOTSUS/
                               EESTI VABARIIGI NIMEL

Kohus                                Viru Maakohus

Kohtunik                             Ifret Mamedguseinov

Otsuse tegemise aeg ja koht          Rakvere, 11. juuli 2016

Tsiviilasja number                   2-15-110705
Tsiviilasi                           Eesti Inkasso OÜ hagiavaldus G S vastu võla nõudes
                                     265.72 eurot
Hagi hind

Menetlusosalised      ja    nende Hageja: Eesti Inkasso OÜ (registrikood 12438291, asukoht:
esindajad                         Teguri 37B, 50107 Tartu), lepinguline esindaja: Olesja
                                  Polehhina (e-post: olesja@corporate.ee);
                                     Kostja: G S (isikukood xxxx, elukoht registris: xxxx, tegelik
                                     elukoht teadmata).

Asja läbivaatamise kuupäev           11. juuli 2016 / Kirjalik menetlus


Resolutsioon
   1. Rahuldada hageja         taotlus   tagaseljaotsuse    tegemiseks    ning    rahuldada     hagi
      tagaseljaotsusega.

   2. Välja mõista kostja G S’ilt hageja Eesti Inkasso OÜ kasuks 265 (kakssada kuuskümmend
      viis) eurot ja 72 senti (sh põhivõlgnevus 124 eurot, intress 14.67 eurot, viivis 127.05 eurot).

   3. Jätta menetluskulud kostja kanda ning välja mõista kostja G S’ilt hageja Eesti Inkasso
      OÜ kasuks menetluskulud 175 (ükssada seitsekümmend viis) eurot, sh riigilõiv 75 eurot
      ja õigusabikulud ilma käibemaksuta 100 eurot.
   4. Tagaseljaotsus kuulub täitmisele viivitamatult.

                                                                                                1 (4)
                                                                                            2-15-110705
   5. Saata kohtuotsus hageja esindajale ja kostjale teadmiseks.

   6. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Kajale tuleb lisada kõik
vajalikud dokumendid asja ettevalmistamise lõpuleviimiseks (TsMS § 394 ja TsMS § 416) ning tasuda
Rahandusministeeriumi arveldusarvele vastavalt kas nr EE571010220229377229 AS-is SEB Pank, nr
EE062200221059223099 AS-is Swedbank, nr EE513300333522160001 Danske Bank AS Eesti
filiaalis või nr EE221700017003510302 Nordea Bank AB Eesti filiaalis, kautsjon summas 100 eurot.
Maksekorraldus tuleb lisada esitatavatele dokumentidele.

ASJAOLUD
1. 14.05.2015 esitas Eesti Inkasso OÜ Pärnu Maakohtule avalduse G S vastu maksekäsu kiirmenetluses
võlgnevuse väljamõistmiseks. 21.05.2015 on tehtud võlgnikule makseettepanek, mida ei õnnestunud
mõistliku aja jooksul kätte toimetada. 03.09.2015 kohtumäärusega anti nõue üle Harju Maakohtule
menetluse jätkamiseks hagimenetluses. 05.10.2015 esitas Eesti Inkasso OÜ hagi G S vastu võlgnevuse
väljamõistmiseks. Harju Maakohtu 19.11.2015 kohtumäärusega edastas kohus tsiviilasja
kohtualluvusel Viru Maakohtu Rakvere kohtumajale.

2. 05. oktoobril 2015 esitatud hagiavalduse kohaselt SNEL Grupp OÜ ja kostja sõlmisid 14.06.2014
laenulepingu nr 20140614019, mille alusel sai kostja 200 eurot laenu ning kohustus laenu tagastama
osamaksetena hiljemalt 11.11.2014.

3. Esialgne võlausaldaja rahuldas 14.06.2014 laenutaotluse ning laenusumma kanti kostjale üle viimase
poolt märgitud arvelduskontole. Ühtlasi saadeti kostjale e-posti teel ning internetikeskkonna
vahendusel laenuleping koos selle lisaks oleva laenu tagastamise ja intresside tasumise graafikuga.
Laenuleping oli sõlmitud poolte vahel sidevahendite (internet) kaudu VÕS §-i 410 lg 1 tähenduses,
järgides seejuures VÕS §-de 4031 ja 404 sätestatud nõudeid.

4. Laenu tagastamise kuupäevaks 11.11.2014 kostja jättis laenu tagastamata. 02.10.2014 loovutas
SNEL Grupp OÜ laenulepingust tuleneva võlanõude Eesti Inkasso OÜ-le ning teavitas kostjat nõude
loovutamisest.

5. Hagiavalduse esitamise seisuga viivise suurus on 127.05 eurot. Viivisenõue ei kahjusta kostjat
ebamõistlikult, on põhjendatud ja õiglane, kuna kostja on jätnud pika perioodi jooksul võlgnevuse
tasumata. Laenulepingu sõlmimisel leppisid pooled kokku, et laenu intressi suurus on 50.46 eurot. Hagi
esitamise seisuga tuleb kostjalt välja mõista sissenõutavaks muutunud laenu intress 14.67 eurot.

6. Hageja palus vastavalt VÕS §-dele 76 lg 1, 82 lg 1, 100, 101 lg 1 p 1 ja 113 lg 1 kostjalt välja mõista
võlgnevus kokku 265.72 eurot, sh põhivõlgnevus 124 eurot, intress 14.67 eurot, viivis 127.05 eurot ja
menetluskulud jätta kostja kanda.

                                                                                                    2 (4)
                                                                               2-15-110705
7. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
8. Rahvastikuregistri andmete ja hagiavalduse kohaselt on kostja elukohaks xxxx või xxxx. Kohus on
saatnud hagi koos lisadega korduvalt antud aadressidele, kuid hagimaterjalid on tagastatud kohtule
teatega „saaja ei viibinud kohal“, „hoiutähtaja möödumisel“, „kaks kättetoimetamise katset
ebaõnnestusid“. Kohtul ei olnud võimalik hagi koos lisadega kostjale tööandja kaudu kätte toimetada,
sest Maksu- Tolliameti elektroonilisest andmebaasi andmete kohaselt G S’il puudub töökoht. Politsei-
ja Piirivalveameti 09.05.2016 teate kohaselt Politsei- ja Piirivalveameti dokumendiregistris on
21.04.2016 numbriga 2.1-3/11581-1 registreeritud Viru Maakohtu palve hagimaterjalide G S’ile
kättetoimetamiseks. Aadressil xxxx on kontrollitud ning isik antud aadressil ei ela vähemalt viimased
18 kuud. Suure tõenäosusega elab isik välismaal ning kasutab e-posti aadressi xxxx. Politseil puuduvad
muud andmed isiku asukoha kohta. Kohus saatis hagimaterjalid e-posti aadressile xxxx, kuid kostja
materjalide kättesaamist kinnitanud ei ole. Kohtute Infosüsteemis (KIS) teisi andmeid kostja kohta ei
ole. Sellepärast Viru Maakohtu 01.06.2016 kohtumääruse alusel kostjale on menetlusdokumendid kätte
toimetatud 01.06.2016 väljaande Ametlikud Teadaanded kaudu. Kostja kohtule kirjalikku vastust ei
esitanud. Kohus hoiatas kostjat, et kohtu antud tähtajaks vastamata jätmise korral võib kohus
kohtuistungit pidamata, hageja taotlusel, hagi tagaseljaotsusega rahuldada.

KOHTUOTSUSE PÕHJENDUSED
9. Kohus, tutvunud tsiviilasja materjalidega leiab, et hagi on põhjendatud ning kuulub TsMS § 407 lg
1 kohaselt rahuldamisele tagaseljaotsusega.

10. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei täitnud tema ja SNEL
Group OÜ vahel sõlmitud laenulepingust tulenevaid kohustusi ega esitanud vastuväiteid hagile, siis
asub kohus seisukohale, et kostjal ei ole vaidlust hagi üle. Kohus leiab, et hagi kuulub rahuldamisele
VÕS §-de 76 lg 1, 82 lg 7, 100, 101 lg 1 p 1, 3, 6, 108, 113 lg 1 alusel kogu haginõude 265.72 euro
ulatuses, sh põhivõlgnevus 124 eurot, intress 14.67 eurot, viivis 127.05 eurot.

11. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
12. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

13. Hageja on 14.05.2015 maksekäsu kiirmenetluse avalduse esitamisel tasunud riigilõivu 45 eurot
(toimikus lk 1-2) ning hagiavalduse esitamisel 05.10.2015 täiendavat riigilõivu summas 30 eurot

                                                                                                 3 (4)
                                                                                          2-15-110705
(toimikus lk 58), kokku seega 75 eurot. Hagejale on palunud välja mõista ka õigusabikulud 120 eurot.
Hageja õigusabikulud sisaldavad käibemaksu 20 eurot. TsMS § 174 lg 10 kohaselt menetluskuludelt
arvestatava käibemaksu hüvitamiseks peab avaldaja kinnitama, et ta ei ole käibemaksukohustuslane
või ei saa muul põhjusel tekkinud kuludelt käibemaksu tagasi arvestada. Hageja ei ole kohtule teatanud,
et tal puudub õigus käibemaksu tagasiarvestamiseks ning seega kohus eeldab, et seaduse alusel on
hagejal õigus arvestada tasutud käibemaks tagasi. Eeltoodust tulenevalt jätab kohus kostjalt välja
mõistmata õigusabikulu 20 euro ulatuses. Menetluskulude jaotusest lähtudes mõistab kohus kostjalt
hageja kasuks välja menetluskulud summas 175 eurot, s.h riigilõiv 75 eurot ja õigusabikulud ilma
käibemaksuta 100 eurot.

14. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 407
lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.

/digitaalselt allkirjastatud/

Ifret Mamedguseinov
Kohtunik




                                                                                                  4 (4)
