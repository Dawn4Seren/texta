                                                                                       2-15-121231




                                 KOHTUMÄÄRUS
Kohus                                     Tartu Maakohus

Kohtunik                                  Maimu Laumets

Määruse tegemise aeg ja koht              26.jaanuar 2016.a, Jõgeva kohtumaja

Tsiviilasja number                        2-15-121231
Tsiviilasi                                AS Eesti Telekom hagi Lxxxxxx Kxxxxx vastu 85.14€
                                          nõudes
Menetlusosalised ja nende                 Hageja AS Eesti Telekom, (registrikood 10234957, asukoht
esindajad                                 Endla 16 Tallinn), esindaja Haide Hermet;
                                          Kostja Lxxxxxx Kxxxxx, (isikukood xxxxxxxxxxx,
                                          regsitreeritud elukoht xxxxxxxxxxxxxxxxxxxxxxxxxxxx);
Menetlustoiming                           Avalduse menetlusse võtmise otsustamine
Kohtuistungi toimumise aeg                Kirjalikus menetluses

RESOLUTSIOON
Keelduda menetlusse võtmast AS Eesti Telekom hagi Lxxxxxx Kxxxxx vastu 85.14€ nõudes.

Edasikaebamise kord

Määruse peale võib esitada määruskaebuse Tartu Ringkonnakohtule Tartu Maakohtu Jõgeva
kohtumaja kaudu 15 päeva jooksul arvates päevast, millal määrus isikule teatavaks tehti.
Kohtumääruse peale määruskaebuse esitamisel tasutakse riigilõivu 50 eurot.

ASJAOLUD JA MENETLUSE KÄIK

AS Eesti Telekom esitas 6.10.2015.a Pärnu Maakohtule maksekäsu kiirmenetluse avalduse
võlgnikult 85.14€ saamiseks. 9.10.2015.a tegi kohus võlgnikule makseettepaneku, mida ei
õnnestunud mõistliku aja jooksul võlgnikule kätte toimetada erinevatele aadressidele. 4.01.2016.a
määrusega lõpetas Pärnu Maakohus maksekäsu kiirmenetluse ning andis nõude üle Tartu
Maakohtule.

Tartu Maakohus leidis, et avaldus ei vasta hagiavalduse nõuetele – esmajoones puuduvad sellest hagi
nõue, hagi põhjendused ja hagi aluseks olevaid asjaolusid kinnitavad tõendid ning hagiavalduselt ei
ole tasutud riigilõivu seadusega ettenähtud määras. 6.jaanuar 2016.a määrusega jättis kohus hagi


                                                                                                 1
käiguta ning kohustas hagejat esitama kohtule oma nõude ja põhjendama seda hagiavaldusele
ettenähtud vormis ja tasuma hagilt täiendavat riigilõivu hiljemalt 14 päeva jooksul kohtumääruse
kättesaamisest arvates. Puuduste kõrvaldamise määrus toimetati hageja esindajale kätte 6.jaanuar
2016.a. avaliku e-toimiku kaudu. Hageja kohtu poolt määratud tähtajaks (21.01.2016) hagis esinenud
puudusi kõrvaldanud ei ole.
Lähtudes eeltoodust keeldub kohus hagi TsMS § 487 lg 3 alusel menetlusse võtmast.

Kohus selgitab hagi menetlusse võtmisest keeldumise tagajärgi: TsMS § 372 lg 6 näeb ette, et kui
kohus keeldub hagiavaldust menetlusse võtmast ja tagastab selle määrusega, loetakse, et avaldust ei
ole esitatud ja et hagi ei ole olnud kohtu menetluses.

Kuna kohus keeldub hagi menetlusse võtmast, siis jätab kohus poolte menetluskulud TsMS § 168 lg
1 alusel hageja kanda.




/allkirjastatud digitaalselt/

Maimu Laumets
Kohtunik




                                                                                                 2
