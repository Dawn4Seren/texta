                             KOHTUMÄÄRUS
                        kriminaalhooldaja erakorralise ettekande kohta


Kohus                                 Pärnu Maakohus

Kohtunik                              Indrek Saar
Kohtuistungi sekretär                 Aivi Meister

Kohtuistungi aeg                      12.jaanuar 2016. a

Määruse tegemise aeg ja koht          12.jaanuar 2016. a, Rapla

Kriminaalasja number                  1-13-7615

Kriminaalasi                          Tallinna Vangla Pärnu kriminaalhooldusosakonna Rapla
                                      talituse kriminaalhooldusametnik Piret Jaakbergi erakorraline
                                      ettekanne Pavel Larini kohta.

Süüdimõistetu                         Pavel Larin, isikukood 39001030265, elukoht xxxx maakond
                                      xxxxx alev xxxxx xxxxxxxxx.

Kohaldatud menetlusnormid             KrMS §§ 130 lg 5, 384 lg 1, 387 lg 2, 428 ja 432 lg 3

RESOLUTSIOON

Mitte pöörata Pavel Larinile Pärnu Maakohtu 20. detsembri 2013. a. otsusega mõistetud ja
üldkasuliku tööga asendatud vangistust täitmisele.

Määrus saata süüdimõistetule ja kriminaalhooldajale.


Edasikaebamise kord

Määruse peale võib süüdimõistetu 15 päeva jooksul, arvates määruse kuulutamisele järgnevast
päevast, esitada maakohtu kaudu määruskaebuse Tallinna Ringkonnakohtule.

Asjaolud ja kohtu seisukoht

Pavel Larin on karistatud Pärnu Maakohtu poolt 20. detsembril 2013. a KarS § 121 ja § 424 järgi
ja karistatud vangistusega üks (1) aasta viis (5) kuud ja kakskümmend kaheksa (28) päeva, milline
asendati ühe tuhande kaheksakümne kuue (1086) tunni üldkasuliku tööga. Töö tegemise tähajaks
määrati kaks (2) aastat arvates kohtuotsuse jõustumisest s.o. 07. jaanuarist 2014. a.
30.septembril 2015.a. esitatud erakorralise ettekande kohaselt hoidus Pavel Larin üldkasuliku töö
tegemisest kõrvale, rikkus korduvalt üldkasuliku töö ajakava ja lahkus kriminaalhooldajalt luba
taotlemata Eesti territooriumilt. P. Larin on määratud üldkasulikku tööd tegema Kohila
Vallavalitsuse      alluvuses.     Erakorralist   ettekannet     arutati     27.oktoobril    2015.a.
Kriminaalhooldusametniku ettepanek kandmata karistuse täitmisele pööramiseks jäeti rahuldamata
ja üldkasuliku töö tähtaega pikendati vastavalt P.Larini haiguspäevadele. 27.oktoobril 2015.a.
toimunud registreerimisel rääkis kriminaalhooldaja veel kord P.Lariniga ajakavast kinnipidamise
ja kõigist muutustest viivitamatu teatamise kohustusest. Kohtumisel koostati uus ajakava, mille
järgi pidi P.Larin tööd tegema kõigil tööpäevadel alates 28.oktoobrist 2015.a. kuni 23.novembrini
2015.a. 02.novembril 2015.a. ja 16.novembrist kuni 20.novembrini 2015.a. P.Larin üldkasulikku
tööd ei teinud.         23.novembril 2015.a. koostas kriminaalhooldaja ajakava            perioodiks
24.novembrist kuni 18.detsembrini 2015.a., mida on P.Larin järginud. Samuti on ta järginud
registreerimiskohustust ja teisi kontrollnõudeid. 15. detsembri 2015.a. seisuga oli 1086 töötunnist
tegemata 767. Tähtaeg on 01.mai 2016.a. P. Larin on katseajal toime pannud ühe väärteo KarS §
218 lg 1 järgi. Neil põhjustel taotleb kriminaalhooldaja vangistuse täitmisele pööramist.

P.Larin ei nõustu vangistuse täitmisele pööramisega ja soovib ette nähtud arvu tunde töötada. Ta
elab vanemate juures ja palgatööd praegu ei tee. Tegemata töötundide osas vastuväiteid ei ole.
Ettekandes märgitud päevadel ei läinud ta tööle seepärast, et isal juhtus tööautoga avarii ja ta pidi
aitama autot remontida.

Kohtu seisukoht

Kohus leiab, et vangistuse täitmisele pööramine ei ole vajalik, sest pärast 23.novembrit 2015.a. on
P.Larin ajavaka järginud ja kohtuistungi ajaks on tegemata töötundide arv 640. Praegune ajakava
on koostatud 18.jaanuarini 2016.a. 30.septembri 2015.a. erakorralises ettekandes vangistuse
täitmisele pööramise aluseks olnud asjaolusid enam arvestada ei saa ja pärast selle ettekande
lahendamist 27.oktoobril 2015.a. ei ole P.Larin kontrollnõudeid rikkunud. Vangistuse täitmisele
pööramine ei oleks õige ka tööle mitteilmumise tõttu 02.novembril 2015.a. ja 16. kuni
23.novembrini 2015.a., sest enamuses on P.Larin pärast 27.oktoobrit 2015.a. (eelmise erakorralise
ettekande arutamist) töötamise ajakavasid järginud ja tähtaja lõpuni on aega üle kolme kuu. Kohus
peab õigeks anda P.Larinile võimalus vangistuse kandmist vältida ja puuduolev arv töötunde ära
teha. Kuni 31.detsembrini 2014.a. kehtinud Karistusseadustiku (KarS) § 69 lg 6 kohaselt tuli
tegemata üldkasulik töö asendada vangistusega, kui süüdimõistetu hoidus üldkasulikust tööst
kõrvale, ei järginud kontrollnõudeid või ei täitnud talle pandud kohustusi. Kohus leiab, et tööle
mitteilmumist eespool nimetatud kuupäevadel ei saa lugeda üldkasulikust tööst
kõrvalehoidumiseks..



(allkirjastatud digitaalselt)
Indrek Saar
kohtunik
