                            KOHTUOTSUS
                                 EESTI VABARIIGI NIMEL

Kohus                           Tartu Maakohus

Otsuse tegemise aeg ja koht 27.aprill 2016 Valga kohtumaja, Valga Vabaduse 10

                                1-16- 3560 (kohtueelse menetluse nr 16282000165 )
Kriminaalasja number

Kohtukoosseis                   Kohtunik Rita Kulberg

Kohtuistungi sekretär           Kaie Kaseorg

Kriminaalasi                    Siim   Kangur        süüdistuses       KarS       §   424   järgi
                                kokkuleppemenetluses
Prokurör                        Valdo Gerassimov

                                Siim     Kangur           isikukood    38906235725;    elukoht
                                xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
Süüdistatav                     xxxxxxxxxxxxxxxxxxxxxxxx; emakeel - xxxxxxxxxx, ;
                                xxxxxxxxxxxxxx;            töötab       xxxxxxxxxxxxxxxxxxx-
                                xxxxxxxxxxxxxxxxxxxxxx;           kriminaalkorras karistamata;
                                tõkendit ei ole kohaldatud
RESOLUTSIOON
Siim Kangur süüdi mõista KarS § 424 järgi ning karistada vangistusega 4 (neli) kuud.

KarS § 68 lg 1 alusel arvata Siim Kanguri kahtlustatavana kinnipidamise aeg 16.04.-18.04.2016,
s.o 3 päeva karistusaja hulka ja kandmisele kuuluvaks karistuseks mõista 3 kuud ja 27 päeva
vangistust.

KarS § 73 lg-te 1, 3 alusel määrata, et mõistetavat karistust 3 kuud 27 päeva vangistust ei
pöörata täielikult täitmisele, kui Siim Kangur ei pane 18 (kaheksateist) kuulise katseaja kestel
toime uut tahtlikku kuritegu.

Katseaja algust arvata alates kohtuotsuse kuulutamisest, s.o alates 27.04.2016.

KarS § 50 lg 1 p 1 alusel ära võtta Siim Kangurilt mootorsõiduki juhtimise õigus 3 (kolmeks)
kuuks alates käesoleva otsuse jõustumisest.

Liiklusseaduse § 127 alusel kohustada Siim Kangurit loovutama oma juhiluba Maanteeametile 5
(viie) tööpäeva jooksul alates käesoleva otsuse jõustumisest.

Välja mõista Siim Kangurilt menetluskuludena sundraha 645 (kuussada nelikümmend viis) eurot
ning riigi õigusabi tasu ja kulu 69 (kuuskümmend üheksa) eurot 36 senti riigituludesse.

Menetluskulud (kokku 714,36 eurot) tasuda ositi 12 (kaheteist) kuu jooksul võrdsetes osades
alates käesoleva otsuse jõustumisest hiljemalt iga kuu viimaseks kuupäevaks kohtuotsusele
lisatud makseinfos näidatud kontole ja viitenumbrile (märkides makse selgituses: Menetluskulud
asjas 1-16-3560).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 27.04.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 27.04.2016
määruskaebuse esitamise teel otsuse teinud kohtule.

Süüdistus

Siim Kangurit süüdistatakse selles, et tema 16.04.2016 kella 16.45 paiku                juhtis
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx-xxxxxxx-xxxxx mnt 59
kilomeetril sõidukit Audi 80, reg. märgiga xxxxxx, seisundis, kui alkoholisisaldus ühe
liitris väljahingatavas õhus oli 1,18 mg/l ning ei allunud politsei poolt antud
peatumismärguandele. Võttes arvesse laiendmääramatust 0,10 mg/l, lugeda lõplikuks tulemiks
1,08 mg/l. Mõõtmine toimus tõendusliku alkomeetriga Alcotest 7110 MK III EST ARAF-
0020.
Antud teoga rikkus isik Liiklusseaduse § 33 lg 11 p 2 ja § 69 lg 1 nõudeid, mille kohaselt ei
tohi juht olla alkoholijoobes. Liiklusseaduse § 69 lg 2 p 1 kohaselt loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Mootorsõiduki juhtimisega joobeseisundis pani Siim Kangur toime KarS § 424 järgi
kvalifitseeritava kuriteo.

Kokkuleppe sisu

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
süüdistatavale karistuseks KarS §-s 424 ettenähtud kuriteo toimepanemise eest 4 kuud
vangistust. KarS § 68 lg 1 alusel arvata kahtlustatavana kinnipidamise aeg 16.04.-18.04.2016,
s.o 3 päeva karistusaja hulka ja kandmisele kuuluvaks karistuseks mõista 3 kuud ja 27 päeva
vangistust. KarS § 73 lg-te 1 ja 3 alusel mõistetud vangistust täielikult täitmisele mitte
pöörata, kui süüdistatav 18 kuulise katseaja jooksul ei pane toime uut tahtlikku kuritegu.


                                                                                      2 (3)
Tulenevalt KarS § 50 lg 1 p-st 1 võtta süüdistatavalt ära mootorsõiduki juhtimise õigus
kolmeks kuuks alates kohtuotsuse jõustumisest.

Kohtu järeldused

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ning riigi õigusabi korras
määratud kaitsjale makstav tasu ja kulu 69,36 eurot, mis tuleb süüdistatavalt välja mõista.
Vastavalt süüdistatava, tema kaitsja ja prokuröri vahel sõlmitud kokkuleppele määrab kohus
KrMS § 180 lg 3 alusel menetluskulude tasumise ositi 12 kuu jooksul.


/allkirjastatud digitaalselt/
Kohtunik Rita Kulberg




                                                                                  3 (3)
