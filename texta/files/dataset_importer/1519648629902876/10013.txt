                           KOHTUMÄÄRUS
Kohus                                Harju Maakohus

Kohtunik                             Meelis Eerik

Kohtujurist                          Kadi Kark

Määruse tegemise aeg ja koht         02.08.2016.a, Tallinn, Kentmanni kohtumaja

Tsiviilasja number                   2-04-2346

Tsiviilasi                           XXXX(XXXX, pankrotis, isikukood XXXX, elukoht
                                     XXXX) pankrotimenetlus

Menetlustoiming                      Pankrotimenetluse lõpetamine       raugemisega    pärast
                                     pankroti väljakuulutamist

Menetlustoimingu tegemise viis       Kirjalik menetlus

RESOLUTSIOON
   1. Lõpetada XXXX(pankrotis) pankrotimenetlus raugemise tõttu pärast pankroti
      väljakuulutamist.
   2. XXXX(pankrotis) võlausaldajatel on tunnustatud nõuete eest jäänud raha saamata
      alljärgnevalt:
        Jrk nr                  Nimi                     Rahuldamata nõue (eurodes)
          1      Eesti Vabariik (Maksu- ja                             261 734,95
                 Tolliameti kaudu)
        Võlgnik nõudele vastuväiteid ei esitanud.
   3. Vabastada Martin Krupp XXXX(pankrotis) pankrotihalduri kohustustest.
   4. Jätta XXXX(pankrotis) pankrotimenetluse kulud XXXX(pankrotis) kanda.
   5. Määrata XXXX(pankrotis) pankrotihaldur Martin Krupi tasuks 383,47 eurot
      (lisandub käibemaks 76,69 eurot), mis maksta välja Saneerimismenetluse OÜ
      arvelduskontole nr EE092200221044428799 Swedbank AS-s.
   6. Avaldada teade pankrotimenetluse lõpetamise kohta väljaandes Ametlikud
      Teadaanded.
Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates
määruse kättetoimetamisest.
                                       Asjaolud
13.09.2004 kohtuotsusega kuulutas kohus välja XXXXpankroti ja nimetas pankrotihalduriks
Martin Krupi.
07.07.2016 esitas pankrotihaldur kohtule võlgniku pankrotimenetluses koostatud aruande ning
taotluse lõpetada XXXX(pankrotis) pankrotimenetlus raugemisega pärast pankroti
väljakuulutamist, vabastada haldur võlgniku pankrotimenetluses halduri kohustustest, määrata
pankrotihaldurile tasu summas 397 eurot (lisandub käibemaks), mis hüvitada menetlusabi korras
riigi vahenditest.

Pankrotihaldur Martin Krupi poolt võlgniku pankrotimenetluses koostatud ning kohtule esitatud
aruanne on menetlusdokumendina võetud käesoleva tsiviilasja juurde.

                                   Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse
raugemisega. PankrS § 158 lg 1 kohaselt kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest
viivitamata kohtule teatama, lõike 3 kohaselt esitab haldur kohtule aruande, mis peab sisaldama
PankrS § 162 lõigetes 2 ja 3 nimetatud andmeid. PankrS § 158 lg 4 sätestab, et pärast haldurilt
aruande saamist lõpetab kohus halduri ettepanekul pankrotimenetluse raugemise tõttu, kui kohus
tuvastab, et pankrotivarast ei jätku massikohustuste ja pankrotimenetluse kulude katteks vajalike
väljamaksete tegemiseks. PankrS § 158 lg 6 kohaselt ei lõpeta kohus menetlust käesoleva
paragrahvi lõike 4 alusel, kui võlausaldaja või kolmas isik maksab massikohustuste ja
pankrotimenetluse kulude katteks deposiidina selleks ettenähtud kontole kohtu poolt määratud
summa.

Kohtule esitatud aruande kohaselt XXXX(pankrotis) pankrotimenetluses puuduvad vahendid,
mille arvelt pankrotimenetlust läbi viia. Kohus on teinud 11.07.2016 ettepaneku väljaandes
Ametlikud Teadaanded XXXX(pankrotis) pankrotimenetlusest huvitatud isikutele (eelkõige
võlausaldajatele) tasuda massikohustuste ja pankrotimenetluse kulude katteks deposiidina selleks
ettenähtud kontole 3 000 eurot 7 päeva jooksul teate avaldamisest. Tähtaja jooksul ei ole
võlausaldajad ega kolmas isik avaldanud kohtule valmisolekut kanda võlgniku pankrotimenetluses
täiendavaid kulusid. Seega esineb PankrS § 158 lg 4 sätestatud alus pankrotimenetluse
lõpetamiseks raugemise tõttu.

Kohus leiab, et XXXX(pankrotis) pankrotimenetlus tuleb lõpetada raugemise tõttu pärast pankroti
väljakuulutamist. Nõuded on tunnustatud, vaidlused nõuete ja nende rahuldamisjärkude üle
puuduvad. Võlgnikul vara puudub, laekunud on pankrotivarasse menetluse kestel 1 917,35 eurot.
Kohus nõustub pankrotihalduri seisukohaga võlgniku maksejõuetuse põhjuste osas ja leiab, et
maksejõuetuse põhjuseks oli tulumaksu tasumata jätmine.

Võlgnik võlausaldajate nõuetele vastuväiteid esitanud ei ole. PankrS § 168 kohaselt, ulatuses,
milles võlausaldaja pankrotimenetluses tunnustatud nõue on jäänud pankrotimenetluses
rahuldamata, on käesolev kohtumäärus XXXX(pankrotis) pankrotimenetluses rahuldamata jäänud
nõuete osas täitedokumendiks.

PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest
ei tulene teisiti. Martin Krupp tuleb vabastada XXXX(pankrotis) pankrotihalduri kohustustest.

PankrS § 193 lg 4 kohaselt kui pankrotiavaldus on menetlusse võetud enne 2015. aasta 1. jaanuari,
kohaldatakse ajutise halduri ja pankrotihalduri tasu maksustamisele kuni 2014. aasta 30. juunini
kehtinud pankrotiseaduse § 23 lõigete 3 ja 4 ning § 65 redaktsiooni ning ajutise halduri või
pankrotihalduri tasule lisatakse kas käibemaks või sotsiaalmaks. Pankrotiavaldus võeti menetlusse
enne 01.01.2015. PankrS § 65 lg 1 kohaselt on halduril õigus saada oma ülesannete täitmise eest
tasu, mille suuruse määrab kohus pankrotimenetluse lõpparuande kinnitamisel. Pankrotihalduri

                                                                                            2
tasu määrab kohus pankrotimenetluse lõpparuande kinnitamisel, olles ära kuulanud halduri,
võlgniku ning pankrotitoimkonna arvamuse. Halduri taotlusel määrab kohus halduri tasu büroole,
mille kaudu haldur tegutseb. Lõige 2 sätestab, et halduri tasu arvestatakse pankrotivara müügist ja
tagasivõitmisest, samuti halduri muu tegevuse tulemusena pankrotivarasse laekunud ja
pankrotivara hulka arvatud rahast lähtudes. Tasu suuruse määramisel arvestab kohus töö mahtu,
keerukust ja halduri kutseoskust. Halduri tasu arvestamisel ei võeta arvesse raha, mis oli võlgnikul
pankroti väljakuulutamise ajal või mis on saadud halduri tegevusest sõltumata.

Haldur palub tasuks määrata 397 eurot (lisandub käibemaks), mis maksta välja
Saneerimismenetluse OÜ arveldusarvele. PankrS § 651 lg 1 esimese lause kohaselt on halduri tasu
alammäär pankrotivaralt suurusega kuni 6 400 eurot on 20% pankrotivarast. Aruande kohaselt on
laekunud võlgniku vara müügist 1917,35 eurot, 20% sellelt summalt on 383,47 eurot. Kohus peab
põhjendatuks määrata halduri tasu alammääras, seega summas 383,47 eurot, millele lisandub
käibemaks.

Haldur palub määrata töötasu menetlusabina riigi vahenditest. Kohus leiab, et seadus ei näe seda
ette. Praegu kehtiv PankrS § 65 lg 11 sätestab: „Kui kohus on kuulutanud pankroti välja käesoleva
seaduse § 171 lõike 11 alusel ja võlgnikul ei ole pankrotimenetluse kulude katmiseks piisavalt vara,
määrab kohus halduri tasu käesoleva seaduse § 23 lõigete 1–3 alusel. Halduri tasu ja kulutuste
hüvitamiseks võib kohus määrata menetlusabi andmise. Menetlusabi taotluse võib esitada haldur.“
Pankroti väljakuulutamise hetkel ei olnud kohustustest vabastamise menetlust ning seetõttu ei
olnud pankroti väljakuulutamise põhjuseks võimalus viia hiljem läbi kohustustest vabastamise
menetlus. PankrS § 65 lg 11, mis võimaldab anda menetlusabi, on juhtumiteks, kui pankroti
väljakuulutamine on vältimatu ning ei olene võlgniku varalisest olukorrast – selliselt on
garanteeritud pankrotihaldurile vähemalt osaline tasu hüvitamine kui pankrotivara ei ole. Kui
puuduks kohustustest vabastamise menetlus, raugeks sellised varatud menetlused enne
väljakuulutamist ning tasunõue piirduks ajutise halduri tasuga. Kuna antud juhul ei olnud pankroti
väljakuulutamine vältimatu, vaid põhjusel, et võlgnikul oli vara, ei saa kohaldada PankrS § 65 lg
11 ja määrata tasu maksmiseks menetlusabi.

PankrS § 150 lg 1 p 2, 3 ja 5 kohaselt on ajutise halduri ja halduri tasu ning vajalikud kulutused
oma ülesannete täitmiseks pankrotimenetluse kulud. PankrS § 150 lg 4 ja tsiviilkohtumenetluse
seadustiku (TsMS) § 172 lg 2 alusel jätab kohus pankrotimenetluse kulud võlgniku
XXXX(pankrotis) kanda.

Kohus määrab halduri tasuks 383,47 eurot (lisandub käibemaks), mis jääb võlgniku kanda ja
kuulub väljamaksmisele Saneerimismenetluse OÜ arveldusarvele.

/Allkirjastatud digitaalselt/

Meelis Eerik
Kohtunik




                                                                                               3
