                                                                                     1-16-8462




                            KOHTUOTSUS
                                 EESTI VABARIIGI NIMEL
 Kohus                           Viru Maakohus
 Otsuse tegemise aeg ja koht     18. oktoober 2016, Jõhvi kohtumaja
 Kriminaalasja number            1-16-8462 (15240100046)
 Kohtunik                        Deniss Minzatov
 Kohtuistungi sekretär           Piret Juuse
 Tõlk                            Riina Palmi
 Prokurör                        Ave Arnim
 Kriminaalasi                    Ruslan Olimpovi süüdistuses KarS § 183 lg 1 järgi
                                 kokkuleppemenetluses
 Süüdistatav                     Ruslan Olimpov isikukood 38903142229,
                                 xxx, varem kriminaalkorras karistamata


 Asja läbivaatamise kuupäev      18.10.2016 avalikul kohtuistungil
 RESOLUTSIOON                     Juhindudes KrMS § 247-§ 249, § 313, § 315-§ 319 kohus
                                       O T S U S T A S:

1. Süüdi tunnistada Ruslan Olimpov kuriteo toimepanemises KarS § 183 lg 1 järgi ning mõista
   temale karistuseks 1 (üks) aasta vangistust.

2. KarS § 74 lg 1,3 alusel jätta vangistus tingimisi Ruslan Olimpovi suhtes kohaldamata ning
   täitmisele täielikult pööramata, kui ta ei pane 2-(kahe)-aastase katseaja kestel toime uut
   kuritegu ning täidab KarS § 75 lg 1 p 1-6 ja lg 2 p 21, 8 sätestatud kontrollnõudeid ja
   kohustusi.

3. Kohustada Ruslan Olimpov’it järgima KarS § 75 lg 1 p-des 1-6 lg 2 p 21, 8 sätestatud
   kontrollnõudeid ja kohustusi Viru Vangla Kriminaalhooldusosakonna juhataja poolt
   määratud kriminaalhooldusametniku järelevalve all:
 - Elama kohtu määratud alalises elukohas xxx.
 - Ilmuma kriminaalhooldaja määratud ajavahemike järel kriminaalhooldusosakonda
    registreerimisele.
 - Alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta.
 - Saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks.
 - Saama kriminaalhooldusametniku eelneva loa elu-, töö- või õppimiskoha vahetamiseks.
 - Saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.
 - Mitte omama või tarvitama narkootilisi või psühhotroopseid aineid
 - Osalema kriminaalhooldaja poolt määratavas sotsiaalabiprogrammis.

                                                                                                1
                                                                                          1-16-8462
    Katseaja algus 18.10.2016.
4. Konfiskeerida KarS § 831 alusel riigi tuludesse Ruslan Olimpovilt kinnipidamisel äravõetud
   sularaha summas 245.- eurot, mis on kantud Rahandusministeeriumi AS SWEDBANK
   kontole xxx).

5. Välja mõista Ruslan Olimpov´ilt riigituludesse menetluskulud:
   645 eurot sundraha;
   399+84 eurot ekspertiisikulud;
   144 eurot kaitsjatasu.
   Kokku 1272 (üks tuhat kakssada seitsekümmend kaks) eurot.

6. Ruslan Olimpov´il tasuda menetluskulud 1272 eurot 12-kuulise tähtaja jooksul alates
   kohtuotsuse jõustumise tähtajast Maksu- ja Tolliameti arveldusarvele
   SEB pangas nr EE351010052031000004;
   SWEDBANK EE502200221014193355
   NORDEA PANK EE401700017002872300;
   DANSKE BANK EE873300333499990003.
   Maksekorraldusele märkida viitenumber 99916700072514,
   ning selgitus „Ruslan Olimpov 1-16-8462 menetluskulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

   Asitõendid:
   2 CD plaati – jätta toimiku juurde
   kollast värvi ovaalse kujuga plastikkarp, milles üks fooliumvoldik; Smart kõnekaart nr
   89372036111145963153 – mis on antud hoiule Politsei- ja Piirivalveameti Ida
   majandustalituse hoiuruumi - hävitada peale kohtuotsuse jõustumist.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.

ASJAOLUD

Ruslan Olimpovile on süüdistus esitatud selles, et tema, xxx narkootilise aine - 3-metüülfentanüüli
väikeses koguses ebaseadusliku käitlemisega, nimelt narkootilise aine omandamisega,
valdamisega edasiandmise eesmärgil ja edasiandmisega varalise kasu saamise eesmärgil.

22.04.2015 peeti Ruslan Olimpov kinni xxx ja temalt võeti ära kollast värvi ovaalse kujuga
plastikkarp, milles oli üks fooliumvoldik pulbrilise ainega, 2 mobiiltelefoni ja sularaha summas
245 eurot. Vastavalt narkootilise aine ekspertiisiaktile nr 15E-AN0499 ekspertiisiks esitatud pulber
massiga 0,017 g fooliumvoldikus sisaldab 3-metüülfentanüüli, mille protsentuaalset sisaldust
polnud võimalik materjali vähesuse tõttu määrata.
- 2015.a aprillis müüs ta kohtueelsel menetlusel tuvastamata Kxxx nimelise isiku vahendusel
kaudu xxx linnaosas Axxxx Pxxx narkootilist ainet fentanüüli, umbes 12 korral 2-3 doosi kaupa,
hinnaga 15 eurot doos, s.o. kokku 24-36 doosi maksumusega 360-540 eurot.
- 2015.a kevadel müüs ta xxx linnaosas Exxx Kxxx ca 6-7 korral 1-2 doosi kaupa fentanüüli

                                                                                                   2
                                                                                       1-16-8462
(narkootilist ainet nimetusega „hiinlane“) hinnaga 15 eurot doos, s.o. 6-14 doosi maksumusega 90-
210 eurot.
3-metüülfentanüül kuulub sotsiaalministri 18. mai 2005.a määruse nr 73 lisa 1 narkootiliste ja
psühhotroopsete ainete II nimekirja.
Narkootiliste ja psühhotroopsete ainete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel ja
teaduslikul eesmärgil, narkootiliste ja psühhotroopsete ainetega seotud kuritegude ennetamiseks,
avastamiseks ning tõkestamiseks või seaduses ettenähtud õppeotstarbel kasutamise eesmärgil.

Seega Ruslan Olimpov, tegeledes narkootilise aine väikeses koguses ebaseadusliku käitlemisega,
nimelt narkootilise aine omandamisega, valdamisega edasiandmise eesmärgil ja edasiandmisega
varalise kasu saamise eesmärgil, pani toime KarS § 183 lg 1 järgi kvalifitseeritava kuriteo.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Ruslan Olimpovi süüditunnistamist KarS § 183 lg 1 järgi ning palub mõista karistuseks 1
aasta vangistust.
KarS § 74 lg 1,3 alusel mõistetud karistust täitmisele mitte pöörata, kui Ruslan Olimpov ei pane
2-aastase katseaja jooksul toime uut tahtlikku kuritegu.
Vastavalt KarS § 75 lg 1 pp 1-6 määrata katseajaks Ruslan Olimpovile kontrollnõuded:
1. elama kohtu määratud alalises elukohas;
2. ilmuma kriminaalhooldaja määratud ajavahemike järel kriminaalhooldusosakonda
   registreerimisele;
3. alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
4. saama kriminaalhooldusametnikult eelneva loa elukohast lahkumiseks kauemaks kui
   viieteistkümneks päevaks;
5. saama kriminaalhooldusametnikult eelneva loa elu-, töö- või õppimiskoha vahetamiseks.
6. saama kriminaalhooldusametnikult eelneva loa Eesti territooriumilt lahkumiseks ja väljaspool
   Eesti territooriumi viibimiseks.
KarS § 75 lg 2 p 2-1 alusel kohustada Ruslan Olimpovil käitumiskontrolli ajal mitte omama või
tarvitama narkootikume või psühhotroopseid aineid.
KarS § 75 lg 2 p 8 alusel kohustada Ruslan Olimpovit käitumiskontrolli ajal osalema
kriminaalhooldaja poolt määratavas sotsiaalabiprogrammis.
14.07.2016 arestis Viru Maakohtu eeluurimiskohtunik R.Olimpovilt kinnipidamisel äravõetud
sularaha summas 245.00 eurot, kui kriminaaltulu.
Sularaha summas 245.00 EUR on kantud Rahandusministeeriumi AS SWEDBANK kontole
EE932200221023778606 (viitenumber on 3100082116).
Ruslan Olimpov ja tema kaitsja on nõus 245.00 euro konfiskeerimisega.

Kohtuistung
Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Ruslan Olimpov on kokkulepet sõlmides väljendanud oma tõelist
tahet ja kriminaalasja menetlemisel on järgitud kokkuleppemenetlust reguleerivaid sätteid ning
seega tuleb Ruslan Olimpov süüdi tunnistada KarS § 183 lg 1 järgi kvalifitseeritava kuriteo
toimepanemises ning mõista temale karistus vastavalt kokkuleppele.
Menetluskulud

                                                                                              3
                                                                                    1-16-8462
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 3, 4 ja 9 tulenevalt menetluskulud on ekspertiisikulud,
määratud kaitsjale määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

Kohus leiab, et menetluskulud tuleb välja mõista Ruslan Olimpovilt. Menetluskulud tasuda 12
kuulise tähtaja jooksul alates kohtuotsuse jõustumise tähtajast.

Asitõendite osas tuleb kohaldada kokkuleppes toodud meetmed ning konfiskeerida arestidud
vara kokkuleppes märgitud ulatuses.


/allkirjastatud digitaalselt/
Deniss Minzatov
kohtunik




                                                                                           4
