                                                                                    4-16-2037




                            KOHTUOTSUS
                                 EESTI VABARIIGI NIMEL


Kohus                              Harju Maakohus
Otsuse tegemise aeg ja koht        03. juuni 2016, Tallinn
Väärteoasja number                 4-16-2037 (2317,16,000165)
Kohtunik                           Märt Toming
Kohtuistungisekretär               Eda Loor
Tõlk                               Maria Azman
Väärteoasi                         KarS § 218 lg-s 1; § 266 lg-s 1 ettenähtud väärtegu
Menetlusalune isik                 Sergei Stassenko, ik: 38312044918, elukoht: XXXX,
                                   asukoht: XXXX
                                   Tõkend: vahistatud Pärnu Maakohtu Paide kohtumaja
                                   eeluurimiskohtuniku       28.03.2016         määrusega
                                   kriminaalasjas nr 16259000021, kinni peetud 30.03.2016.
Kohtuvälise menetleja esindaja     Oleg      Klok,    Põhja     prefektuuri     Lääne-Harju
                                   politseijaoskond
RESOLUTSIOON
1. Sergei Stassenko süüdi tunnistada KarS § 218 lg-s 1 ja § 266 lg 1 ettenähtud väärtegude
   toimepanemises ja karistada teda KarS § 63 lg 1 ja KarS § 266 lg 1 alusel arestiga 20
   (kakskümmend) päeva.
2. Mõistetud arest, so 20 (kakskümmend) päeva, tuleb ära kanda Lääne prefektuuri Paide
   kambris Tallinna 12, Paides. Mõistetud aresti ärakandmist arvestada alates menetlusaluse
   isiku suhtes kriminaalmenetluses valitud tõkendi vahistamine muutmisest või tühistamisest
   või mõistetava vangistuse ärakandmisest.
3. Asitõendid: väärteoasja juurde võetud sõrgkang, taskulamp, jope kirjaga Toko, jope
   varrukast tehtud mask, kindad kirjaga Tamrex, tööpüksid KarS § 83 lg 1 alusel
   konfiskeerida kui tahtliku süüteo toimepanemise vahendid ning KrMS § 126 lg 3 p 4 alusel
   hävitada kui väärtusetud asjad.
Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
                                              1
alates selle kuulutamisest, so alates 03.06.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.

Väärteoasja kohtulikul arutamisel kohus tuvastas:
07.01.2016 koostatud väärteoprotokollist nähtuvalt koostati väärteoprotokoll nr AB 1460479
selles, et 07.01.2016 kella 01.30 ajal Sergei Stassenko koos Valeri XXXX, valdaja tahte
vastaselt, välisukse lõhkumise teel tungis sisse aadressil XXXXasuvasse hoonesse. Antud teoga
oli lõhutud hoone välisukse ning tekitatud kahju KÜ XXXXsummas 1200 eurot. Viibides
XXXXhoones lõhkus kangiga FIE XXXXkuuluva remondikoja varuväljapääsu ukse ning luku,
rikkudes sellega võõrast vara ning tekitas varalist kahju summas 700 eurot. Oma teoga pani
toime varavastase süüteo väheväärtusliku asja vastu. Taolise käitumisega pani menetlusalune
isik toime KarS § 266 lg 1 ja § 203 lg 1 tunnustega teod ja KarS § 266 lg 1 ja § 218 lg 1
ettenähtud väärteod.
Esmalt peab kohus kohtuistungil kontrollitavate tõendite osas märkida alljärgnevat. Esialgselt
saadeti kohtusse kohtulikuks arutamiseks VTMS § 83 p 1 korras väärteoprotokollid Valeri
XXXX ja Sergei Stassenko süüdistuses (väärteoasi nr 4-16-463). Kuivõrd Valeri XXXX oli
kahtlustatavana kinni peetud ja toimetatud kohtusse, eraldas kohus kriminaalmenetluses
tagaotsitava Sergei Stassenko süüdistuses väärteoasja materjalid eraldi menetlusse. Samas
kuulati V.XXXX süüdistuses enne väärteoasja korduvat edasilükkamist kuni V.XXXX
menetlusest osavõtu tagamiseni VTMS § 93 lg 2 korras üle tunnistajad XXXX, XXXX, XXXX
ja XXXX. Väärteomenetluse seadustiku § 2 kohaselt kui VTMSs ei ole sätestatud teisiti,
kohaldatakse väärteomenetluses kriminaalmenetluse sätteid, arvestades väärteomenetluse
erisusi. Käesoleval juhul tuleks kõik tunnistajad uuesti üle kuulata samade asjaolude kohta, kuid
kohus leiab, et VTMS § 2 sätteid rakendades tuleb lähtuda KrMS § 2862 lg 1 ja 2 sätetest, mille
kohaselt sama kriminaalasja varasemal kohtulikul arutamisel antud ütlused on lubatavad
tõendina samadel asjaoludel kui ütlused, mis isik annaks menetletavas kriminaalasjas
kohtuistungil (lg 1) ja isiku poolt teise kriminaalasja kohtulikul arutamisel antud ütlused on
lubatavad tõendina samadel asjaoludel kui deponeeritud ütlused (lg 2). Käesoleval juhul on
tegemist sama väärteoasjaga, millest ühe isiku suhtes on materjalid eraldatud eraldi menetlusse
ja tegemist on seetõttu teise väärteoasjaga, kuid sama tõendamisesemega. Seetõttu leiab kohus,
et eelmärgitud tunnistajate kohtuistungil antud ütlused samade tõendamiseseme asjaolude kohta
on lubatavad tõendid ka käesolevas väärteoasjas.
Kohtuistungil menetlusalune isik Sergei Stassenko selgitas, et süüdistus on talle arusaadav.
Tunnistab ennast väärtegude toimepanemises süüdi. Põhjust ei oska öelda, teist korda enam ei
toimu. Sisenemise põhjust öelda ei oska, eesmärki ei olnud. Sõrgkang ja taskulamp, mis leiti,
kuulusid temale, riietest ei tea midagi. Kriminaalasjas on kokkuleppemenetlus, vabaneb vahi alt
10.06.2016. Kui mõistetakse rahatrahv, siis võib ära maksta, töötab Rootsis. Kui aga arest, siis
kannaks ära Paide arestimajas. Kas eelmine arest on kantud, öelda ei oska.
Tunnistaja XXXX selgitas, et töötab Lääne-Harju politseijaoskonnas patrullpolitseinikuna.
07.01.2016 kohta mäletab vähem kui eelmisel kohtuistungil mäletas. Said väljakutse kui olid
Männikul, alguses ei teadnud aadressi. Nägid inimest sisenemas majja. Läks koos Hallopiga,
jäljed viisid lumel ukseni. Läks ümber maja, kuid seal jälgi ei olnud ja tuli tagasi. Siis oli üks
isikutest tulnud uksele. Tuli teine patrull A.-L.Säkki ja abipolitseinik K.Sarapuuga. K.Sarapuu
nägi veel ühte isikut koridoris. Isik oli närviline, esitas hoones viibimise kohta mitu erinevat
versiooni. Isik hakkas suunduma väljapääsu poole ja ta pani isikule käerauad. K.Sarapuu läks
üles ja leidis sealt sõrgkangi ja taskulambi. Kuulati koridoris tunnistajat ja läbi akna räägiti ka
ühe naisterahvaga. Menetlusalust isikut ei tunne, mäletab pikkust. Isik, kelle ta kinni pidas oli
temast lühem. Väljakutse põhjuseks oli võõras isik koridoris. Välisuksel olid vigastused,
värvikahjustused ja kerge paindumine. Remonditöökoja uksel olid tugevad metalli
painutusjäljed. Sõrgkangi leidis K.Sarapuu. Esimese isikuga tema ise ei vestelnud, vestles
teisega. Jäi mulje, et need isikud olid selle hoone jaoks võõrad.


                                                2
19.02.2016 kohtuistungil (väärteoasi nr 4-16-463) tunnistajana üle kuulatud XXXX selgitas, et
XXXXasub tema teeninduspunkt, kuulub temale. Üritati sisse tungida ja tekitati kahju 480
eurot. Kahjustatud oli varuväljapääs, kangiga murtud ukseleng ja lukupesa ning vasturaud. See
oli välja veninud ja kõveraks väänatud. Uks oli paindes, all sentimeetrine vahe, logises. Ukse
raam on painutatud õigeks, muidu ei liigu kui peab jõuga tõmbama. Uks on klaasist ja seda
painutada ei saa, tuleb uks lahti võtta. Tööd lõpetatakse paari nädala jooksul. Firma esitas
hinnapakkumise, eeltööd tehti ära, töö lõpetamisel esitatakse arve. Pakkumises märgitud
summat 485 eurot ei ületata. Öösel helistati, läks kontrollima. Ukse taga oli suur kapp, üritati
küll, aga lahti ei saadud, sest kohalikud elanikud jõudsid enne kohale.
19.02.2016 kohtuistungil tunnistajana üle kuulatud XXXX selgitas, et on XXXXKÜ juhatuse
liige. Inimesed teatasid talle, et öösel juhtus selline sissemurdmine. Püüdsid selgusele jõuda kui
suured on kahjud. Käis kohal, fikseeris olukorra, tegi fotod, rääkis elanikega. Lõhuti ära
välisukse raam, arvatavasti sõrgkangiga, samuti lõhuti elektriline lukk. Võtsid kahju kindlaks
määramiseks ka pakkumise, esialgne kahju võib jääda 1200 euro kanti. Uksefirma esindaja käis
kohal, hinnati taastamismaksumuseks 737 eurot. Uks ei sulgu enam korralikult, jääb irvakile.
Kangiga on vigastatud raami, lukku ja luku vastust. Praegu ei ole parandatud, ei ole selliseid
vahendeid. Üritasid natuke korrastada, et uks sulguma hakkaks. Kevadel on plaanis ära teha.
Kahjustada sai ka esimesel korrusel oleva äripinna varuväljapääs. Püüti ka sinna sisse pääseda,
kuid seda kahju korteriühistu ei hinnanud, hindas äripinna omanik. Teo toime pannud isikud
olid jätnud enda riided: näokate, tööriided neljandale korrusele. Tuli välja, et kui politsei tuli,
siis ei saanud nad jooksu, võtsid riided ära ja jätsid sinna. Korjas need kokku ja viis politseisse.
Oli mask, silmad sisse lõigatud, tööriided, vist olid tööjope ja tööpüksid.
16.03.2016 kohtuistungil tunnistajana üle kuulatud XXXX selgitas, et menetlusaluse isiku nägu
(V.XXXX) on tuttav. 07.01.2016 sai väljakutse XXXXsissemurdmise kohta. Trepikojas oli kaks
isikut. Üks peeti kinni esimesel korrusel, teine teise ja kolmanda korruse vahel. Esimese isiku
pidas kinni, siis tuli teine patrull ja läks üles. Kumb neist oli menetlusalune isik, seda ei tea.
Kinni peetud isikute nimesid ei tea. Trepikoja uksel ja trepikojas sees oleval kauplusesse viival
uksel olid muukimisjäljed. Üritati lõhkuda. Esemeid leidis teine patrull. Trepikojas kohtus
isikuga, kes nägi sissemurdmist pealt. Oli kuulnud kolistamist, vaatas uksesilmast ja nägi kahte
isikut, kes lõhkusid välisust, hiljem teist ust. Teine patrull leidis kangi ja taskulambi, kellele
need kuulusid, seda ei tea. Täpselt ei mäleta mis keeles esimesena kinni peetud isik rääkis, võis
olla vene keeles, isik ei osanud täpselt selgitada mida trepikojas tegi.
07.01.2016 koostatud vaatlusprotokollist nähtuvalt vaadeldi XXXXhoonet Tallinnas (tl 17-18,
fotod tl 19-33). Vaatlusprotokollist nähtuvalt on hoone välisuksel muukimisjäljed. Jäljed
välisukse välimisel osal käepidemest ülevalpool lukust vasakul, välisukse ukseraami sisemisel
küljel. Trepikojas vasakut kätt telerite müügi ja hoolduse varuuks, millel muukimisjäljed. Jäljed
varuukse välimisel osal ukseraamil lukust paremal allpool kuni käepidemeni. Hoones teisel
korrusel paremat kätt esimese ukse (nr 4) jalamati alt leitud taskulamp, mis pakendati paberkotti
ja võeti asitõendina kaasa. Neljandal korrusel paremat kätt esimese ukse (nr 14) jalamati alt
leitud sõrgkang. Sõrgkang pakendati paberkotti ja võeti asitõendina kaasa.
07.01.2016 koostatud vaatlusprotokollist nähtuvalt vaadeldi sportjopet, mille rinnataskul
embleem TOKO. Jope on musta värvi kollase varjundiga, jopel varrukad puuduvad. Vaadeldi ka
kindaid, mis on halli värvi, peal kiri TAMREX, art 44-3122, 10 CE. Samuti vaadeldi maski, mis
on tehtud jope varrukast. Lisaks sellele vaadeldi kollast, oranži ja musta värvi pükse (tl 34, fotod
tl 35-37).
Isiku kinnipidamise protokollist nähtuvalt peeti 07.01.2016 kell 01.45 Pihkala 1a trepikojas
kinni Sergei Stassenko (tl 38) ning isik vabastati 07.01.2016 kell 16.50.
Isiku kinnipidamise protokollist nähtuvalt peeti 07.01.2016 kell 01.45 XXXXhoones kinni
Valeri XXXX (tl 53) ning vabastati 07.01.2016 kell 16.00.


                                                 3
Juhiloa koopiast nähtuvalt on juhiluba nr XXXX väljastatud Valeri XXXXle ja on kehtivusega
28.10.2015 kuni 27.10.2025 (tl 68).
07.01.2016 koostatud Isikusamasuse tuvastamise protokollist nähtuvalt tuvastati, et kinni peetud
isikuks, kellel puudus isikut tõendav dokument, osutus Sergei Stassenko, kelle isikuandmed
tuvastati isiku ütluste ja välimuse võrdlemisel politsei andmekogudes oleva info ja fotoga (tl 69-
70).
Kohtuvälise menetleja esindaja leidis, et Sergei Stassenkole esitatud süüdistus KarS § 218 lg 1
ja § 266 lg 1 järgi on tõendatud materjalidega, menetlusalune isik ka ei eita, et pani toime
väärteod. Tõendatud ka väärteotoimiku materjalidega. Karistada tuleks arestiga kuna isikut on
karistatud kriminaal- ja väärteokorras. Rahatrahvid on tasumata. Karistada tuleks arestiga 20
päeva, et selline karistuse liik ja suurus mõjutab menetlusalust isikut, et ta edaspidi ei pane
süütegusid toime. Karistuse algust arvestada alates kriminaalmenetluses kohaldatud tõkendi
vahistamine tühistamisest või kriminaalmenetluses mõistetava karistuse kandmiselt
vabanemisest. Väärteoasjas olevad asitõendid konfiskeerida kui süüteo toimepanemise vahendid
ja hävitada.
Kohus, kuulanud menetlusaluse isiku süüd tunnistavaid ütlusi, kohtuistungil üle kuulatud
tunnistaja ütlusi ning kontrollinud muid väärteoasjas kogutud ja kohtuistungil avaldatud
kirjalikke tõendeid, asub alljärgnevale seisukohale.
Teises väärteoasjas samade asjaolude osas kohtuistungil üle kuulatud tunnistaja A.Hallopi ja
käesolevas väärteoasjas üle kuulatud tunnistaja S.Joa ütlustest nähtuvalt olid tunnistajad
patrullteenistuses ning said väljakutse Pihlaka 1a, kuhu olevat sisse tungitud. A.Hallopi ja S.Joa
ütlustest nähtuvalt teatas üks majaelanikest kahest sissetungijast, kes alguses murdsid lahti maja
välisukse ja seejärel asusid lahti murdma koridoris sees olevat ust, mis oli remonditöökoha
tagavaraväljapääs, kuid lõhkumine jäi pooleli, kuivõrd kohale saabus politsei. Tunnistaja
A.Hallopi ütluste kohaselt peeti XXXXkoridoris kinni kaks isikut, kes ei osanud selgitada maja
koridoris viibimise põhjust. Ühe isiku juurest leiti juhiluba V.XXXX nimele ja teine isik
tuvastati kinni peetud isiku ütluste ja politsei andmebaasides leiduvate andmete võrdlemisel ja
teiseks isikuks osutus S.Stassenko. Hiljem leiti XXXXkoridorist kõrgematelt korrustelt jalamati
alla peidetud sõrgkang ja taskulamp ning teisest kohast tööriided ning mask ja kindad. Isiku
kinnipidamise protokollist nähtuvalt leiti V.Tsimobota juurest samuti taskulamp (tl 39). Teisi
isikuid XXXXmaja koridorist ei leitud. Arvestades seda, et ei V.XXXXl ega ka S.Stassenkol ei
olnud mingit seost XXXXmajas olevate eluruumide ega elanikega, saab tulla järeldusele, et
XXXXhoone ja koridor olid V.XXXX ja S.Stassenko jaoks võõrad kohad. Koridorist leiti
erinevatelt korrustelt ka sõrgkang ja taskulamp, samuti tööriided ja mask, mis olid peidetud
korteriuste taguste jalamattide alla. Selliste esemete leidmine ja asukoht viitavad üheselt sellele,
et need esemed ei saanud kuuluda maja elanikele ning need esemed on peitnud isikud, kes
viibisid hoone koridoris ja sisenesid hoonesse ukse lahti murdmise teel, kuid ei saanud politsei
saabumise tõttu enam väljuda ega siseneda ka ühessegi korteritest selleks sisenemise loa
puudumise tõttu.
Kogutud tõenditest saab tulla järeldusele, et XXXXhoonesse sissetungijateks olid S.Stassenko ja
V.XXXX ja neil puudus XXXXhoonesse ja hoones asuvasse ruumi sisenemiseks hoone ja
ruumi valdaja luba, millest annavad tunnistust ka hoonesse sisenemise ja ruumi sisenemise katse
öine aeg kui ka viis, so uste lahti murdmine kangiga.
Teises eraldatud väärteoasjas (V.XXXX) tunnistajate XXXX ja XXXXütlustest ei nähtu, et
S.Stassenkol või V.XXXXl oleks olnud korteriühistu liikmete või juhatuse luba XXXXhoonesse
sisenemiseks öisel ajal nagu ka XXXXvalduses olevasse ruumi tagavaraväljapääsu kaudu
sisenemiseks. Väärteoasja materjalidest nähtuvalt on XXXXpuhul tegemist korteriühistule
kuuluva hoonega, milles asus ka XXXXvalduses olev äripind. Nii XXXXvälisuks kui ka
XXXXäripinna tagavaraväljapääsu uks olid lukustatud, mis viitab sellele, et hoone ja ruumi
valdajad on kaitsnud oma valduses olevat hoonet ja ruumi võõraste ja asjasse puutumatute
isikute sisenemise vastu ning tegemist on hoone ja ruumi valdaja poolt kaitstava alaga. Öisel ajal
                                                 4
ja ust lahti murdes, omamata hoonesse ja selles asuvasse ruumi sisenemiseks valdaja luba, on
taoline käitumine hinnatav hoonesse ja ruumi ebaseadusliku tungimisena KarS § 266 lg 1
mõttes. Sellest tulenevalt asub kohus seisukohale, et S.Stassenko käitumine on
väärteoprotokollis õigesti kvalifitseeritud KarS § 266 lg 1 ettenähtud väärteona.
Väärteoasjas kogutud ja kohtuistungil kontrollitud tõenditest nähtuvalt on XXXXvälisust
sõrgkangiga lahti murdes tekitatud korteriühistule varaline kahju. Esialgsetel andmetel hinnati
varalise kahju suuruseks 1200 eurot, kohtuistungil XXXXantud selgituste kohaselt on ukse
taastamiseks esitatud korteriühistule hinnapakkumine, millest nähtuvalt Saku Metall Uksetehas
AS taastamisremondi maksumusena märkinud 737, 36 eurot (tl 81). Taastamisremondi osas on
tehtavate töödena märgitud profiilukse remonti ja värviparandusi, solenoidluku ja vasturaua
vahetust ning kahe tehniku töö. XXXXselgituste kohaselt tehti talle ukse taastamise osas
hinnapakkumine summas 485 eurot ning osa töid on käesolevaks ajaks tehtud ning
taastamisremont pidi mahtuma hinnapakkumises märgitud summa raamidesse. Seega on
tuvastatud, et vigastatud on kahte ust, mille taastamine ja endisesse olukorda viimine nõuab
rahalisi vahendeid vastavalt 737, 36 eurot ja 485 eurot. Seega on menetlusalune isik temale
inkrimineeritud käitumisega rikkunud hoone ja ruumi valdajatele kuuluvat vara ning hoone ja
ruumi valdajad peavad uste taastamiseks tegema kulutusi.
Omaks võetud kohtupraktika kohaselt loetakse asja rikkumiseks sellist asja mõjutamist, mis
muudab asja olemust, kuid ei muuda asja lõplikult kasutamiskõlbmatuks. Samuti loetakse asja
rikkumiseks sellist asja mõjutamist, mis ei riku ega muuda asja olemust, kuid muudab oluliselt
selle muid omadusi ning vähendab asja kasutatavust ning asja rikkumisega on tegemist ka juhul,
kui rikutakse selle asja välisilmet kasvõi ajutiselt.
Käesoleval juhul pidid hoone ja ruumi valdaja uste kui sissepääsu ja turvalisust ning ala kaitset
pakkuvate asjade endisesse seisundisse viimiseks tellima teenust, milleks kandsid kulutusi. KarS
§ 203 lg 1 kohaselt vastutab isik võõra asja rikkumise või hävitamise eest, kui sellega on
tekitatud oluline kahju. KarS § 121 p 1 kohaselt on oluliseks kahjuks kahju, mis ületab 4000
eurot. Väärteoprotokollidest ja väärteoasja materjalidest nähtuvalt kannavad hoone ja ruumi
valdajad uste endise seisukorra taastamiseks kulutusi 737, 36 eurot ja 485 eurot, mis ei
moodusta olulist kahju KarS § 203 lg 1 mõttes. KarS § 218 lg 4 kohaselt loetakse KarS § 218 lg
1 tähenduses väheväärtuslikuks asjaks või väheoluliseks varaliseks õiguseks asja või õigust,
mille rahaline väärtus ei ületa kahtekümmend miinimumpäevamäära või mille kahjustamisel
KarS §-des 203 ja 204 sätestatud juhtudel ei põhjustatud olulist kahju. Seega tuleb sellises
ulatuses (737, 36 eurot ja 485 eurot) varalist kahju hinnata rahalises väärtuses väheväärtusliku
asjana KarS § 218 lg 4 mõttes, mistõttu on menetlusaluse isiku käitumine õigesti kvalifitseeritud
KarS § 218 lg 1 ettenähtud väärteona.
Karistuse liigi ja määra valikul lähtub kohus menetlusaluse isiku süü suurusest ja menetlusaluse
isiku isikut iseloomustavatest andmetest, millest nähtuvalt on menetlusalust isikut karistatud nii
kriminaalkorras kui ka väärtegude toimepanemise eest. Seejuures on menetlusalust isikut
väärtegude toimepanemise eest karistatud korduvalt rahatrahvidega, mis on jäetud tasumata.
Käesoleval ajal kahtlustatakse menetlusalust isikut mitmete varavastaste kuritegude
toimepanemises, mis on toime pandud grupis ja sissetungimisega. Seejuures on
kriminaalmenetluses inkrimineeritavad teod kahtlustuse kohaselt samuti toime pandud grupis
V.XXXX. Seega menetlusaluse isiku karistusandmed ja temale kriminaalmenetluses esitatud
kahtlustused viitavad menetlusaluse isiku süsteemsele allumatusele kehtestatud korrale. Sellest
saab järeldada, et rahatrahv kui karistusliik on end ammendanud, kuivõrd määratud rahatrahvid
ei ole menetlusalusele isikule oodatud mõju avaldanud ja need jäetakse tasumata. Seejuures on
süüdistatavat ka kriminaalkorras karistatud rahalise karistusega, mis tasumata jätmise tõttu
asendati vangistusega. Seetõttu leiab kohus, et menetlusaluse isiku suhtes tuleb kohaldada aresti,
sest eelnevad rahalise iseloomuga karistused ei ole sundinud teda loobuma uute väärtegude
toimepanemisest.
Sellest tulenevalt kohus, juhindudes VTMS §st 107 lg 1 p 1, asub seisukohale, et menetlusalune
isik tuleb süüdi tunnistada temale inkrimineeritud väärtegude toimepanemises ja temale tuleb
                                              5
mõista karistusena arest. Karistuse mõistmisel arvestab kohus asjaoluga, et menetlusalune isik
on toime pannud kaks väärtegu. Samas saab väärtegude toimepanemise asjaolusid objektiivselt
hinnates asuda seisukohale, et menetlusalusele isikule süüks arvatavad teod on toime pandud
ühe teoga, so KarS § 266 lg 1 ettenähtud väärteo toimepanemisega pandi toime ka KarS § 218 lg
1 ettenähtud väärtegu. Seetõttu tuleb karistuse mõistmisel kohaldada KarS § 63 lg 1 sätteid,
mille kohaselt kui isik on toime pannud ühe teo, mis vastab mitmele eri süüteokoosseisule, siis
mõistetakse talle karistus seadusesätte alusel, mis näeb ette raskeima karistuse. Antud juhul
näevad nii KarS § 218 lg 1 kui ka § 266 lg 1 ette ühesuguse karistuse, so rahatrahv kuni 300
trahviühikut või arest kuni 30 päeva. Seetõttu leiab kohus, et kuivõrd põhiteoks on KarS § 266
lg 1 ettenähtud väärtegu, millega kaasnes KarS § 218 lg 1 ettenähtud väärteo toimepanemine,
tuleb karistus mõista KarS § 266 lg 1 alusel. Vastavalt omaks võetud kohtupraktikale võetakse
karistuse lähtepunktiks ettenähtud sanktsiooni keskmine määr ning seejärel hinnatakse süü
suurust, karistust kergendavate ja raskendavate asjaolude olemasolu, võimalust mõjutada isikut
edaspidi hoiduma uute süütegude toimepanemisest ning õiguskorra kaitsmise huvisid.
Käesoleval juhul on menetlusalune isik ühe teoga toime pannud kaks väärtegu, mis muudab süü
suuremaks. Kogu väärteomenetluse kestel ei ole tuvastatud ei karistust kergendavaid ega
raskendavaid asjaolusid. Peale selle nähtub menetlusaluse isiku karistusandmetest, et
menetlusalust isikut on varem korduvalt karistatud erinevate süütegude toimepanemise eest ning
vahistamismäärusest nähtuvalt pani ta juba järgmisel päeval toime uue kuriteo ning sellele
järgnevalt pani viie päeva möödudes toime uue varavastase kuriteo. Seega ei ole varasemad
karistused ega ka süütegude toimepanemiselt kinnipidamised sundinud menetlusalust isikut
hoiduma uute süütegude toimepanemisest ning menetlusalune isik jätkab süsteemset
õigusvastast käitumist. Kehtiva kohtupraktika kohaselt võib ka keskmise süü korral mõista
karistuse keskmisest määrast raskemas määras kui varem korduvalt karistatud isikus on vaja
kinnistada arusaama keelunormi kehtivusest. Käesoleva juhul on menetlusaluse isiku süü
keskmisest suurem, kuivõrd menetlusalune isik on toime pannud kaks väärtegu, samuti on teda
varem korduvalt karistatud erinevate süütegude toimepanemise eest ning need karistused ei ole
oma eesmärki täitnud. Sellest tulenevalt leiab kohus, et on küllaldased alused mõista
menetlusalusele isikule karistus, mis ületab ettenähtud sanktsiooni keskmist määra.
Kuivõrd menetlusalune isik on vahistatud seoses kriminaalmenetlusega, siis tuleb temale
mõistetava karistuse algust arvestada alates menetlusaluse isiku suhtes kriminaalmenetluses
kohaldatud tõkendi vahistamine tühistamisest või mõistetava vangistuse ärakandmisest.
Menetlusaluse isiku süsteemne õigusvastane käitumine viitab üheselt temal õiguskuulekuse
puudumisele, mis annab küllaldase aluse eeldada, et menetlusalune isik pärast vahi alt
vabanemist või vangistuse ärakandmist ise vabatahtlikult aresti kandma ei läheks. Kuivõrd
menetlusaluse isiku alalise elukohana on märgitud Paide linn, siis kuulub mõistetav arest
ärakandmisele Lääne prefektuuri Paide kambris.
Kohus ei pea võimalikuks määrata ka aresti kandmist ositi, kuivõrd sellisel juhul peaks kohus
määrama kuupäevalise tähtaja, milliseks kuupäevaks peab karistus kantud olema ja määrama ka
ära kantava karistuse osa pikkuse. Käesoleval juhul ei ole kohtule teada kuupäev, millal
menetlusalune isik vahi alt või karistuse kandmiselt vabaneb, mistõttu ei ole ka võimalik ära
määrata karistuse ära kandmise tähtaega ega ositi kandmise tähtaegu. Puutuvalt võimalusse
asendada mõistetav arest üldkasuliku tööga asub kohus seisukohale, et nii menetlusaluse isiku
karistusandmed kui ka teistest dokumentidest nähtuvad kahtlustuse sisu viitavad sellele, et
menetlusalune isik ei asu üldkasulikku tööd tegema, kuivõrd tal puuduvad selleks vajalikud
enesedistsipliin, motiveeritus ja õiguskuulekus. Aresti asendamine tuleks kõne alla juhul, kui
menetlusaluse isiku puhul on tegemist kas varem karistamata isikuga või isikuga, kelle jaoks on
süütegude toimepanemine pigem juhuslik. Menetlusaluse isiku puhul tuleb seda eitada. Lisaks
sellele menetlusalune isik sellist taotlust ka ei esitanud.



/allkirjastatud digitaalselt/


                                              6
