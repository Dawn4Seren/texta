                             KOHTUMÄÄRUS
 Kohus                               Harju Maakohus

 Kohtunik                            Meelis Eerik

 Kohtujurist                         Kadi Kark

 Määruse tegemise aeg ja koht        05.10.2016.a, Tallinn, Kentmanni kohtumaja

 Tsiviilasja number                  2-15-8085
 Tsiviilasi                          XXXOÜ (pankrotis, registrikood XXXX, asukoht XXXX)
                                     pankrotimenetlus
 Menetlustoiming                     Jaotusettepaneku kinnitamise otsustamine

 Menetlustoimingu tegemise viis      Kirjalik menetlus

 RESOLUTSIOON
 1. Kinnitada XXXX OÜ (pankrotis) pankrotimenetluses jaotusettepanek.
 2. Võlausaldajate tunnustatud nõuded, nende rahuldamisjärgud ja jaotised:
    2.1. PankrS § 153 lg 1 p 2 kohases rahuldamisjärgus tunnustatud nõuded ja jaotised
  Jrk    Nimi                                            Tunnustatud nõue         Jaotis
   nr                                                           (eurodes)           (%)
   1.    Fairmont Commerce LLP                                 161 038,37            100
 3. Kinnitada pankrotimenetluse kulud ja massikohustused summas 257,16 eurot.
 4. Avaldada teade       jaotusettepaneku     kinnitamise    kohta   väljaandes    Ametlikud
    Teadaanded.
 Edasikaebamise kord
 Määrusele jaotusettepaneku kinnitamise osas võib võlgnik või jaotusettepaneku peale vastuväite
 esitanud võlausaldaja esitada määruskaebuse 15 päeva jooksul arvates kohtumääruse
 kättetoimetamisest Tallinna Ringkonnakohtule Harju Maakohtu Kentmanni kohtumaja kaudu,
 kuid mitte hiljem kui 5 kuu möödumisel määruse tegemisest. Menetlusabi taotluse esitamine ei
 vabasta kaebuse tähtaegse esitamise nõudest.

                                        Asjaolud
12.10.2015 määrusega kuulutas kohus välja XXXX OÜ pankroti ja nimetas pankrotihalduriks
Peeter Sepperi.
21.09.2016 esitas XXXX OÜ (pankrotis) pankrotihaldur kohtule võlgniku pankrotimenetluses
koostatud jaotusettepaneku. Teade jaotusettepanekuga tutvumise ja vastuväidete esitamise
võimaluse kohta on avaldatud 21.09.2016 väljaandes Ametlikud Teadaanded. Harju Maakohtule
vastuväiteid jaotusettepanekule esitatud ei ole.

Pankrotihaldur Peeter Sepperi poolt XXXX OÜ (pankrotis) pankrotimenetluses koostatud ja
kohtule esitatud jaotusettepanek on menetlusdokumendina võetud käesoleva tsiviilasja juurde.

                                   Kohtumääruse põhjendused
Pankrotiseaduse (PankrS) § 143 lg 1 ja 2 järgi, pärast viimast nõuete kaitsmise koosolekut koostab
haldur jaotusettepaneku ja esitab selle kohtule ja pankrotitoimkonnale 60 päeva jooksul viimase
nõuete kaitsmise koosoleku toimumisest arvates. PankrS § 145 lg 1 kohaselt otsustab kohus
jaotusettepaneku kinnitamise pärast vastuväidete esitamise tähtaja möödumist, tehes selle kohta
määruse. PankrS § 145 lg 5 kohaselt avaldab kohus teate jaotusettepaneku kinnitamise või
kinnitamata jätmise määruse kohta väljaandes Ametlikud Teadaanded ning saadab määruse
haldurile, võlgnikule ja vastuväite esitanud võlausaldajale.

Kohus leiab, et XXXX OÜ (pankrotis) pankrotimenetluses koostatud jaotusettepanek vastab
seaduses sätestatud nõuetele. Nõuded on kaitstud ja vaidlused nõuete või nende rahuldamisjärkude
üle on lõppenud. Pandiese puudub, müümata vara puudub. Jaotusettepanekule vastuväiteid
esitatud ei ole.

Kohus leiab PankrS § 145 lg 1 alusel, et XXXX OÜ (pankrotis) pankrotimenetluses koostatud
jaotusettepanekuga ei ole rikutud võlgniku ega võlausaldajate õigusi, mistõttu kuulub
jaotusettepanek kinnitamisele.

PankrS § 66 lg 1 kohaselt on halduril õigus nõuda oma kohustuste täitmiseks tehtud vajalike
kulutuste hüvitamist. Lõike 3 kohaselt jaotusettepaneku ja pankrotimenetluse lõpparuande
kinnitamisel kontrollib kohus halduri kohustuste täitmiseks tehtud kulutuste vajalikkust ja
põhjendatust ning kinnitab vajalike ja põhjendatud kulutuste suuruse. Haldur palub
jaotusettepanekus kinnitada tekkinud kulud ja massikohustused summas 257,16 eurot, mis seisneb
bürookulus ja kulus raamatupidamisteenusele. Võlausaldajate üldkoosolek on kinnitanud
pankrotimenetluse kulud ja massikohustused summas 257,16 eurot. Kohus leiab, et kulud ja
massikohustused kuuluvad kinnitamisele summas 257,16 eurot.

/Allkirjastatud digitaalselt/

Meelis Eerik
Kohtunik




                                                                                                     2
