                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number               2-16-115095
Otsuse tegemise aeg ja koht    23. november 2016.a, Jõhvi
Kohus                          Viru Maakohus
Kohtunik                       Piret Raik
Kohtuasi                       Korteriühistu Outokumpu 19           hagi   K.     T.   vastu
                               võlgnevuse 4 851, 67 euro nõudes
Kohtuistungi toimumise aeg     Kirjalik menetlus
Hagihind                       4 851,67 eurot


Menetlusosalised               Hageja:             KÜ Outokumpu 19 (RK 80204372)
                               Hageja              Aleksei        Naumkin       (e-post:
                               lepinguline         vismaior.oigusburoo@gmail.com)
                               esindaja:
                               Kostja:             K. T. (IK xxx, elukoht: xxx)




RESOLUTSIOON

1. Hagi rahuldada tagaseljaotsusega.

2. Välja mõista K. T.lt KÜ Outokumpu 19 kasuks võlgnevus 4 851 (neli tuhat
kaheksasada viiskümmend üks) eurot 67 senti.

3. Menetluskulud jätta kostja K. T. kanda.

Välja mõista kostjalt K. T.lt KÜ Outokumpu 19 kasuks menetluskulud kogusummas 670
(kuussada seitsekümmend) eurot.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.
                                                                                   1(3)
Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 250 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1.      KÜ Outokumpu 19 esitas hagi K. T. vastu võlgnevuse nõudes ja menetluskulude
hüvitamiseks.
Hagiavalduse kohaselt kostjale kuulub KÜ Outokumpu 19 elamus korteriomand, hageja on
esitanud kostjale igakuiselt kostja poolt tarbitud teenuste eest arveid, kostja ei ole aga esitatud
arvete alusel korrektselt ja õigeaegselt tasunud, mistõttu kostjal tekkis võlgnevus. 01.06.2016
seisuga on kostja põhivõlgnevus 4078,74 eurot ning viivisevõlgnevus 772,93 eurot.
Hageja palub kostjalt välja mõista
-       võlgnevuse 4851,67 eurot (so põhivõlg 4078,74 eurot + viivis kuni 01.06.2016 772,93
eurot),
-       menetluskulud kogusummas 860 eurot (sh riigilõiv 400 eurot ja õigusabikulud 460
eurot).

2.      Kohus saatis kostjale hagimaterjalid ja nõudis kirjalikku vastust. Kostjat hoiatati, et
kirjaliku vastuse tähtajaks andmata jätmise korral on kohtul õigus tagaseljaotsusega hagi
rahuldada. Hagiamaterjalid toimetati kostjale kätte 07.11.2016.a. isiklikult. Kostja kohtu
määratud tähtajaks ei vastanud ega esitanud vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

                                                                                                  2(3)
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud korteriühistuseaduse
(KÜS) § 13 lg 4, § 15 1 , § 7 lg 4 võlaõigusseaduse (VÕS) § 76, § 100, § 101.

Kohus mõistab kostjalt välja hageja kasuks:
-      võlgnevuse 4851,67 eurot (so põhivõlg 4078,74 eurot + viivis kuni 01.06.2016 772,93
eurot)
-      menetluskulud.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Kohus rahuldab hagi, seega menetluskulud jäävad kostja kanda.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulu on riigilõiv 400 eurot ja õigusabikulud 460 eurot.

Kui menetlusosaline peab menetluskulude jaotust kindlaksmäärava kohtulahendi kohaselt
kandma teist menetlusosalist esindanud lepingulise esindaja kulud, mõistab kohus need välja
põhjendatud ja vajalikus ulatuses (TsMS § 175 lg 1).

Kohus leiab, et nn masshagides (õigusabi kulud käiguta jätmise ja menetlusse võtmise
määrustega tutvumise, hagi koostamise ja kohtusse esitamise eest) on õigusabi hüvitamise
nõue summas 460 eurot ilmselgelt põhjendamatult suur ja ei vasta õigusabi tegelikule mahule
ja raskusele. Kuna tegemist on tavapärase keerukusega võlaõigusliku vaidlusega, loeb kohus
hagi koostamise ja materjalidega tutvumisele kulutatud põhjendatud ajakuluks 3 tundi. Seega
on põhjendatud ja vajalik õigusabikulu 270 eurot (3 x 90).

Kohus peab vajalikuks selgitada hageja esindajale, et riigikohus on lahendis 3-2-1-77-14 (p
12) asunud seisukohale, et menetluskulude kindlaksmääramise avalduse koostamine ja selle
kohtule esitamine on menetlusosalise kohustus selleks, et menetlusosaline saaks oma
menetluskulud hüvitatud. Kuna selle avalduse ja menetluskulude nimekirja koostamine ei
nõua õigusalaseid eriteadmisi ja need saab kohtule esitada menetlusosaline ka ise ilma
lepingulise esindajata, ei ole tegemist põhjendatud ja vajalike kuludega TsMS § 175 lg 1
mõttes.
Eeltoodust tulenevalt jätab kohus menetluskulude avalduse koostamise ja kohtule esitamisega
seotud õigusabikulud hageja lepingulise esindaja kuluna arvestamata.

Kohus mõistab kostjalt hageja kasuks menetluskulude katteks 670 eurot (riigilõiv 400 eurot +
õigusabikulu 270 eurot).


/allkirjastatud digitaalselt/

Piret Raik
Kohtunik


                                                                                                     3(3)
