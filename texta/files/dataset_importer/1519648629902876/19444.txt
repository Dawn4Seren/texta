                                                                 Tsiviilasi nr 2-16-1530




                            KOHTUMÄÄRUS

Kohus                        Tartu Maakohus Jõgeva kohtumaja
Kohtukoosseis                Kohtunik Ülle Raag
Kohtuistungisekretär         Margit Veike
Määruse tegemise aeg ja      04.aprill 2016. a, Jõgeva
koht
Tsiviilasja number           2-16-1530

Tsiviilasi                   Septo Grupp OÜ avaldus            tema enda       pankroti
                             väljakuulutamiseks
Menetlusosalised ja nende    Avaldaja (võlgnik):       Septo Grupp OÜ, registrikood
esindajad                    11139882; registrijärgne asukoht Aia t. 8 Jõgeva linn 48306
                             Jõgeva Maakond; faktiline asukoht Kivimäe küla Palamuse
                             vald 49201 Jõgeva Maakond;
                             Seaduslik esindaja: juhatuse liige Jxxxxx Pxxxx, isikukood
                             3xxxxxxxxxx,                                         elukoht
                             xxxxxxxxxxxxxxxxxxxxxxxxxxxxxxxxxxxxxxxxxx, telefon:
                             xxxxxxxx, e-post: e

                             Ajutine pankrotihaldur: vandeadvokaat Mart Sikut, Sikuti
                             Advokaadibüroo Tartu 8 Viljandi linn, telefon 50 40 266,
                             433 4192, faks 433 4416, e-post: pankrot@sikutiab.ee


Kohtuistungi aeg             29.02.2016.a



RESOLUTSIOON

1. Lõpetada Septo Grupp OÜ, registrikood 11139882, pankrotimenetlus pankrotti välja
   kuulutamata raugemise tõttu, kuna võlgnikul ei jätku vara pankrotimenetluse kulude
   katteks ja puudub vara tagasinõudmise ja tagasivõitmise võimalus.

2. Ajutisel pankrotihalduril Mart Sikutil tuleb Septo Grupp OÜ likvideerida
   likvideerimismenetluseta kahe kuu jooksul käesoleva määruse jõustumisest arvates.

3. Määrata võlgniku Septo Grupp OÜ dokumentide hoidjaks Jxxxxx Pxxxx, isikukood
   3xxxxxxxxxx, elukoht xxxxxxxxxxxxxxxxxxxxxxxxxxxxxxxxxxxxxxxxxxxxxxx.

                                                                                      1
4. Avaldada väljaandes Ametlikud Teadaanded            teade Septo Grupp OÜ
   pankrotimenetluse lõpetamise kohta pankrotti välja kuulutamata raugemise tõttu.
   Avaldamise tähtaeg – kolm kuud.

5. Edastada määrus äriregistrile.

Menetluskulude kindlaksmääramine:

1.    Määrata ajutise halduri tasu ja kulutused kokku summas 605,16 (kuussada viis
     eurot 16 senti) eurot, mille hulgas tasu ja kulud kokku 504,30 eurot ja käibemaks
     100,86 eurot.

2. Ajutise halduri tasu ja kulutused kanda büroole, mille kaudu Mart Sikut tegutseb-
   Sikuti Advokaadibüroo OÜ, registrikood nr. 10249999 - pangakontole nr
   EE691010220061887016 AS SEB Pank.

3. Ajutise halduri tasu ja maksud välja mõista võlgnikult Septo Grupp OÜ.
4. Kuna võlgnikul ei piisa rahalisi vahendeid ajutise halduri tasu ja kulutuste
   hüvitamiseks, määrata võlgnikule menetlusabi            riigi vahenditest     ajutise
   pankrotihalduri tasu katteks summas 397 eurot, millele lisandub käibemaks 79,40
   eurot. Riigi vahenditega katmata ulatuses jääb ajutise halduri tasu võlgniku kanda.


 Edasikaebamise kord
 Määrusele võib võlgnik esitada määruskaebuse Tartu Ringkonnakohtule (Kalevi 1, Tartu).
 Apellatsioonkaebuse esitamise tähtaeg on 15 päeva määruse kättetoimetamisest alates.
 Määruse peale ajutise halduri tasu ja kulutuste hüvitamise osas võib ka ajutine haldur esitada
 määruskaebuse.

I ASJAOLUD JA MENETLUSE KÄIK

Jxxxxx Pxxxx esitas Tartu Maakohtu Jõgeva kohtumajale 29.01.2016. a avalduse Septo Grupp
OÜ pankroti väljakuulutamiseks.

Pankrotiavalduses märgib võlgnik, et äriühing on püsivalt maksejõuetu. Maksejõuetuse on
põhjustanud asjaolu, et seoses suurtesse kaubanduskettidesse kuuluvate poodide avamisega
Jõgeva linnas hakkas võlgniku väikepoe käive langema. Kauplus asus rendipinnal, palgal kaks
müüjat. Igakuiselt tuli rendisummaks ja palkadeks välja maksta summa, millest langevast
kassavoost enam ei jätkunud. Tekkis maksuvõlgnevus Maksu- ja Tolliametile ja juhatus
otsustas kaupluse sulgeda, et otsida odavamat rendipinda Jõgeval ja kaaluti poe avamist mõnes
muus linnas. Selle mõttega on ringi vaadatud ja otsitud võimalusi aastaid, kuid iga aastaga saab
selgemaks, et väikepoel ei ole lootust suurte kettidega võistelda. Maksu-ja Tolliameti
põhivõlale 1836,79 eurot on nüüdseks lisandunud ka intress 1453,32 eurot. See kokku ületab
ettevõtte omakapitali. Sel põhjusel otsustas võlgnik esitada avalduse oma püsiva
maksejõuetuse kohta.

Varana on võlgnikul olemas omakapital 2556 eurot, kassa jääk 109,20 eurot, eelmiste
perioodide jaotamata kasum -4283,59 eurot. Võlgasid on ühele võlausaldajale- Maksu- ja
Tolliametile 1836,79 eurot, millele lisandub intress 1453,32 eurot.

                                                                                             2
Kohus võttis pankrotiavalduse menetlusse ja määras 03.02.2016.a määrusega Septo Grupp OÜ
ajutiseks pankrotihalduriks Mart Sikuti. Kohus määras kohtuistungi toimumise aja.
Ajutine haldur esitas 29.02.2016. a kohtule aruande. Äriühing alustas tegevust septembris
2005.

Ajutise pankrotihalduri aruandest nähtub:
Võlgniku vara
Võlgnikult, avalikest registritest ja asutustest saadud andmete alusel annab ajutine haldur
ülevaate, et võlgniku ainus vara on kassas olev 109,20 eurot. Muu vara puudub.

Võlgniku võlad
Võlgniku ainus võlg on Eesti Vabariigi ees Maksu- ja Tolliameti kaudu - maksuvõlg (kokku
töötuskindlustusmakse, sotsiaalmaksu, kinnipeetud tulumaksu, kogumispensionimakse, ja
varasem intressivõlg) 1836,79 eurot, sellelt arvutatud intress 1453,47 eurot.
Võlgniku kohustused ja võlad minimaalselt summas 3290,26 eurot.

Arvestades vara suurust- 109,20 eurot ja kohustuste suurust – 3290,26 eurot, on ilmselge, et
vara arvelt ei ole võimalik rahuldada võlausaldajate nõudeid ega katta ka pankrotimenetluse
kulusid.

Maksejõuetuse põhjuste kohta märgib ajutine haldur, et võlgniku majandustegevus on ammu
lõppenud, on möödunud dokumentide säilitamiseks kohustuslik tähtaeg, mistõttu ei ole
võimalik anda piisava kindlusega ülevaadet võlgniku finantsmajanduslikust seisundist. Juba
2006.a. majandusaasta aruandes väljendas võlgnik, et lihakauplus töötas kahjumiga ja
otsustati sulgeda. Ettevõtte maksudeklaratsioonide põhjal saab teha järelduse, et aastatel 2007
ja 2008 puudus ettevõttel püsiv majandustegevus, sooritati juhuslikke majandustehinguid.
Väljamakseid ühele töötajale nähtub perioodil 2007.a. jaanuarist märtsini ja septembrist
2008.a. septembrini. Alates 30.11.2008 on ettevõte kustutatud käibemaksukohustuslaste
registrist. Maksuvõlad tekkisid juba 2006.a. märtsis ja aprillis, s.o. juba pool aastat pärast
tegevuse alustamist. Maksu- ja Tolliamet alustas täitemenetlust maksuvõlgade sissenõudmiseks
augustis 2007.
Ajutise halduri hinnangul on püsiv maksejõuetus tekkinud hiljemalt 2009.a., mil on juhatus
deklareerinud, et ettevõtte omakapital muutus negatiivseks.

Ajutise halduri hinnangul ei saa praeguse seisuga väita, et võlgniku esindajad oleksid pannud
toime pankotikuritegusid või teinud raskeid juhtimisvigu PankrS § 28 lg.2 mõttes.
Maksejõuetuse tekkimise põhjuseks võivad olla muud asjaolud PankrS § 22 lg.5 tähenduses-
ettevõtte äriprojekti nõrkus, omakapitali ebapiisavus, juhtimisega seotud probleemid. Ajutine
pankrotihaldur märgib, et käesolevaks ajaks on möödunud igasugused tähtajad- nii
tagasivõitmise nõuete esitamiseks, tagasivõitmise võimalused puuduvad, kui ka juhatuse liikme
vastu nõuete esitamiseks. Pankrotiavalduse oleks juhatus pidanud esitama juba varem, kuid
sellise otsuse vastuvõtmisega viivitamine ei ole ajutise halduri hinnangul olnud kuritahtlik,
vaid pigem tingitud juhatuse liikme vähesest teadlikkusest.

Neid asjaolusid arvestades teeb ajutine haldur ettepaneku määrata tähtaeg ja summa
tasumiseks pankrotimenetluse kulude katteks kohtu deposiiti. OÜ Septo Grupp pankrot on
võimalik välja kuulutada vaid juhul, kui PankrS § 29 lg.3, § 30 alusel tasutakse vastav summa
kohtu deposiiti. Kui seda ei tehta, tuleb OÜ Septo Grupp pankrotimenetluse lõpetada PankrS
§ 29 lg.1 alusel raugemisega.

                                                                                              3
On esitatud ajutise halduri tasu ja kulude hüvitamise taotlus.

Kohus pidas pankrotiavalduse läbivaatamiseks 29.02.2016. a kohtuistungi.
Kohtuistungil osalesid ajutine haldur ja võlgniku seaduslik esindaja.
Võlgniku seaduslik esindaja Jxxxxx Pxxxx seletas, et lihakauplusega alustati tööd 2005.a.
Liha osteti erinevatelt lihatööstustelt. Kauplus toimis mitu aastat, olid kaks töötajat, kellega
töösuhted lõpetati aastal 2007. Maksu- ja Tolliamet esitas nõude juba kohtutäituri kaudu. Seda
ei olnud millestki tasuda. Töötajad vabastati 2007.a., palgavõlgnevusi ei ole. Muud vara kui
kassas olev sularaha umbes 100 eurot ei ole. Äriühingu dokumendid on seadusliku esindaja
käes ja ta on nõus neid ka edasi hoidma. Varem ei esitanud pankrotiavaldust, kuna lootis leida
uusi võimalusi edasi tegutsemiseks. Aastal 2009 oli esimest korda omakapital negatiivne.
Intressivõlg kasvab ja pankrot tuleks välja kuulutada.

Ajutine pankrotihaldur jäi istungil kirjalikus aruandes esitatud seisukoha juurde ja tegi
ettepaneku küsida võlausaldajatelt pankrotimenetluse kulude katteks deposiiti 1000 eurot ja
summa mittemaksmisel lõpetada pankrotiavalduse menetlus pankrotti välja kuulutamata
raugemise tõttu.

Kohus määras Septo Grupp OÜ võlausaldajatele võlgniku pankrotimenetluse kulude katteks
tasutava deposiidi suuruseks 1000 eurot ja tasumise tähtajaks 14.märts 2016.a. Teade avaldati
väljaandes Ametlikud Teadaanded 01.03.2016.a. Laekumisi ei ole.

II KOHTU SEISUKOHT

Kohus leiab, et esineb alus Septo Grupp OÜ pankrotiavalduse menetluse lõpetamiseks pankrotti
välja kuulutamata raugemise tõttu.

Ajutise halduri aruandest nähtub, et võlgnikul on vara 109,20 euro väärtuses ja võlgasid
vähemalt 3290,26 euro väärtuses. Käesoleval ajal puudub võlgnikul majandustegevus, töötajad
ja materiaalne baas, millel saaks põhineda majandustegevuse jätkamine. Seetõttu puudub
äriühingul tegutsemise ja võlgade maksmise perspektiiv.
Arvestades esitatud andmeid saab järeldada, et Septo Grupp OÜ ei suuda rahuldada
võlausaldajate nõudeid ja see suutmatus ei ole võlgniku majanduslikust olukorrast tulenevalt
ajutine. Seega on Septo Grupp OÜ maksejõuetu PankrS § 1 lg 2 mõistes.

Äriühingul puudub vara ka pankrotimenetluse kulude katteks ja võlausaldajad ei ole valmis
pankrotimenetlust rahastama.

Pankrotiseaduse (edaspidi PankrS) § 29 lg 1 näeb ette, et kohus lõpetab määrusega menetluse
pankrotti välja kuulutamata raugemise tõttu olenemata võlgniku maksejõuetusest, kui võlgnikul
ei jätku vara pankrotimenetluse kulude katteks ning ei ole võimalik vara tagasi võita või tagasi
nõuda, sealhulgas puudub võimalus esitada nõue juhtorgani liikme vastu.
PankrS § 29 lg.3 järgi kohus ei lõpeta menetlust raugemise tõttu käesoleva paragrahvi lõikes
1… sätestatud alusel, kui võlgnik, võlausaldaja või kolmas isik maksab pankrotimenetluse
kulude katteks kohtu deposiiti määratud summa.

Käesolevas asjas ei ole pankrotimenetluse kulude katteks kohtu deposiitarvele makseid tehtud,
mistõttu puudub PankrS § 29 lg.3 märgitud võimalus menetluse lõpetamata jätmiseks.



                                                                                             4
Pankroti väljakuulutamise mõte on olemas juhul, kui pankrotimenetluse käigus on võimalik
vara tagasi võita või nõuda või on võimalik esitada nõudeid juhtorgani liikme vastu. Selliste
toimingute tegemiseks on vajalikud vahendid pankrotimenetluse läbiviimiseks. Septo Grupp
OÜ -l puuduvad vahendid pankrotimenetluse läbiviimiseks. Puuduvad ka teadaolevad
võimalused (alused) vara tagasi võita või tagasi nõuda või esitada nõuet juhtorgani liikme
vastu.

Lähtudes eeltoodust, leiab kohus, et pankrotiavalduse menetlus tuleb PankrS § 29 lg 1 alusel
lõpetada pankrotti välja kuulutamata raugemise tõttu.
PankrS § 29 lg 4 alusel avaldab kohus teate menetluse lõpetamise kohta raugemise tõttu
väljaandes Ametlikud Teadaanded.

PankrS § 29 lg 8 näeb ette, et kui juriidilisest isikust võlgniku pankrotimenetlus lõpetatakse
raugemise tõttu, likvideerib ajutine haldur juriidilise isiku kahe kuu jooksul pankrotimenetluse
lõpetamise määruse jõustumisest arvates likvideerimismenetluseta. Kui pankrotimenetluse
raugemisel on võlgnikul mingi vara, makstakse sellest kõigepealt ajutise halduri tasu ja
kaetakse vajalikud kulutused.

Seega tuleb ajutisel halduril võlgnikettevõte likvideerida kahe kuu jooksul pankrotimenetluse
lõpetamise määruse jõustumisest arvates likvideerimismenetluseta. Võlgniku dokumente on
nõus hoidma juhatuse liige Jxxxxx Pxxxx.

III Menetluskulude jaotus

Ajutine haldur esitas kohtule taotluse temale tasu määramiseks summas 576 eurot (tasu 480
eurot, käibemaks 96 eurot) ja kulutuste määramiseks kokku summas 29,16 eurot (kulutused
24,30 eurot, käibemaks 4,86 eurot). On lisatud tasu ja kulutuste spetsifikatsioon: tasu 6 töötunni
eest tunnitasuga 80 eurot ja kulutused (paberikulu, kiletaskud, krediidiinfo faktiraport ja
majandusaasta aruanded, telefonikulu) kokku summas 24,30 eurot.

PankrS § 23 lg 1 järgi on ajutisel halduril õigus saada tasu oma ülesannete täitmise eest,
samuti nõuda oma ülesannete täitmiseks tehtud vajalike kulutuste hüvitamist. Tasu suuruse
määramisel arvestab kohus ajutise halduri ülesannete mahtu, keerukust ja ajutise halduri
kutseoskusi.
PankrS § 23 lg 3 kohaselt on ajutise halduri tunnitasu ülemmäär 96 eurot. Ajutise halduri
tasule maksude lisamisel lähtutakse sama seaduse § 65 lõikes 11 sätestatust.
PankrS § 65 lg 11 sätestab, et halduri tasu sisaldab seaduses ettenähtud makse, välja arvatud
käibemaks. Halduri tasule lisatakse käibemaks juhul, kui see makstakse välja büroole ning
büroo on käibemaksukohustuslane käibemaksuseaduse tähenduses.
PankrS § 23 lg 6 näeb ette, et kohus võib ajutise halduri tasu ja hüvitatavate kulutuste tasumise
määrata büroole, mille kaudu ajutine haldur tegutseb.

 Tasu tunnitasuga 80 eurot 6 tunni eest on kohtu hinnangul põhjendatud määrata, arvestades
töö mahtu menetluses ja asja keerukust.
Ajutine haldur taotleb kulutuste hüvitamist Sikuti Advokaadibüroo OÜ arvele. Sikuti
Advokaadibüroo OÜ on käibemaksukohustuslane registrinumbriga EE100234857.
Kantud kulutused (detailselt jaotatud) on samuti vajalikud.
Eeltoodu alusel määrab kohus ajutisele halduri tasu ja kulutused summas 605,16 eurot.
Ajutine haldur taotleb tasu määramist büroole, mille kaudu ta tegutseb, mis on PankrS § 23

                                                                                               5
 lg.6 alusel lubatud. Osutatud teenus kuulub käibemaksuga maksustamisele, mistõttu lisandub
 käibemaks.
 Ajutine haldur on taotlenud võlgnikul rahaliste vahendite ebapiisavuse tõttu määrata tasu
 hüvitamine riigi vahenditest.
  PankrS § 23 lg.4 sätestab: Kui võlgniku avalduse alusel alustatud menetlus lõpetatakse
 raugemisega pankrotti välja kuulutamata ja võlgniku varast ei jätku vajalikeks väljamakseteks,
 mõistab kohus ajutise halduri tasu ja hüvitatavad kulutused välja võlgnikult, kuid võib määrata
 nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
 suuremas summas kui 397 eurot (sealhulgas seaduses ettenähtud maksud, välja arvatud
 käibemaks).
 Sama sätestab TsMS § 183 lg.2 teine lause: Pankrotihalduri tasu ja kulutuste katteks määratud
 menetlusabi, mida ei mõisteta riigi tuludesse välja, ei või olla suurem kui 397 eurot, sealhulgas
 seaduses ettenähtud maksud, välja arvatud käibemaks.

 Käesoleval juhul on teada, et võlgnikul on rahalised vahendid 109,20 eurot, mille võlgnik on
 lubanud kanda ajutise halduri kontole. Selline varakogum ei kata ajutise pankrotihalduri tasu
 ja kulutusi. Seetõttu on põhjendatud määrata võlgnikule menetlusabi ja määrata TsMS § 183
 lg.2 alusel, et võlgnikule Septo Grupp OÜ tuleb määrata menetlusabi ajutise halduri tasu ja
 kulude katmiseks.
 PankrS § 150 lg.4, § 23 lg.4 alusel määrab kohus, et ajutise halduri tasu mõistetakse välja
 võlgnikult. Määrata võlgnikule Septo Grupp OÜ menetlusabi ja hüvitada ajutise halduri tasu
 summas 397 eurot riigi vahenditest, hüvitatavale ajutise halduri tasu summale (397 eurot)
 lisandub käibemaks 79,40 eurot.



/allkirjastatud digitaalselt/
Kohtunik
Ülle Raag




                                                                                                6
