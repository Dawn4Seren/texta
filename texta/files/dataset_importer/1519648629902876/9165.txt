                                                                       Tsiviilasi nr 2-16-6947




                       KOHTUMÄÄRUS
Kohus                            Tartu Maakohus

Kohtunik                         Eveli Vavrenjuk

Määruse avalikult teatavaks- 18. august 2016. a Tartu kohtumaja
tegemise aeg ja koht
Tsiviilasja number               2-16-6947
Tsiviilasi                       Circle K Eesti AS hagi OÜ Baltic Transport Group vastu
                                 võla nõudes
Menetlustoiming                  Kompromissi kinnitamine ja menetluse lõpetamine

Menetlusosalised ja nende           •   hageja: Circle K Eesti AS (registrikood 10180925;
esindajad                               asukoht A.H.Tammsaare tee 47, Kristiine linnaosa,
                                        Tallinn harju maakond 11316);
                                    •   hageja lepinguline esindaja: Krista Arraste (e-post
                                        krista@julianus.ee)
                                    •   kostja: OÜ Baltic Transport Group (registrikood
                                        11945790; asukoht Suur kaar 53, Tartu; telef 5811
                                        7997; e-post btg@groupmail.com),
                                    •   lepinguline esindaja: Armand Mark (e-post
                                        marmand@hot.ee)
Kohtuistungi toimumise aeg       17.08.2016
RESOLUTSIOON

I Kinnitada Circle K Eesti AS ning OÜ Baltic Transport Group poolt sõlmitud kompromiss
alljärgnevas:
1. Kostja OÜ Baltic Transport Group kohustub tasuma hagejale võla summas 7000 eurot.
2. Maksmine toimub järgnevalt: alates 25.09.2016 milliseks kuupäevaks kostja tasub
    esimese osamakse 500 eurot ja edaspidi tasub OÜ Baltic Transport Group igakuiselt 25.
    kuupäevaks 500 eurot kuus kuni võla tasumiseni.
3. OÜ Baltic Transport Group tasub maksed Julianuse Inkasso OÜ arvelduskontole nr
    XXX, viitenumber 707552330 selgituseks ts asi nr 2-16-6947.
4. Kostjal on võimalik 10 päeva olla maksega viivituses, peale mida muutub kogu
    kompromissis toodud lepingujärgne tasumata jääk täies ulatuses sissenõutavaks ja
    hagejal on õigus anda kogu võlgnevus sundtäitmiseks kohtutäiturile
5. Ülejäänud menetluskulud jäävad kummagi poole enda kanda.
6. Julianuse Inkasso OÜ palub tagastada pool tasutud riigilõivust.
7. Pooled loobuvad edasikaebeõigusest.
                                                                                      1
                                                                             Tsiviilasi nr 2-16-6947

 8. Pooled on teadlikud menetluse lõpetamise tagajärgedest.

 II Lõpetada menetlus Circle K Eesti AS hagis OÜ Baltic Transport Group vastu võla nõudes.

 III Tagastada hageja esindajale Julianuse Inkasso OÜ’le pool hagiavalduse esitamisel
 tasutud riigilõivust, so 300 eurot (kolmsada eurot). Riigilõiv summas 300 eurot tagastada
 Julianuse Inkasso OÜ arveldusarvele XXX, viitenumber 707552330 selgituseks ts asi nr 2-
 16-6947. Julianuse Inkasso OÜ on 29.04.2016 tasunud Rahandusministeeriumi
 arvelduskontole nr XXX Swedbankis oma arveldusarvelt nr XXX Swedbankis riigilõivu
 summas 550 eurot.

 Määrus saata menetlusosalistele.

 Pooled on loobunud edasikaebeõigusest.

ASJAOLUD JA KOHTU PÕHJENDUSED

Tartu Maakohtu menetluses oli Circle K Eesti AS hagi OÜ Baltic Transport Group vastu võla
nõudes. 17.08.2016 toimunud kohtuistungil jõudsid pooled kokkuleppele ja sõlmisid protokollilise
kompromisslepingu, paludes see kinnitada ja menetlus tsiviilasjas lõpetada.
Kohus leiab, et puuduvad alused, mis takistaksid kompromissi kinnitamist. Vastavalt TsMS § 430
lg 3 ei ole kompromiss vastuolus heade kommetega ega seadusega, sellega ei rikuta olulist
avalikku huvi ning seda on võimalik täita. Kohus kinnitab kompromissi ning lõpetab menetluse.
Hageja on esitanud kohtule ka taotluse poole menetluses tasutud riigilõivu tagastamiseks. TsMS
§ 150 lg 2 p 1 alusel kuulub hageja taotlus rahuldamisele. Hagi hinnast tulenevalt tuli hagejal
tasuda riigilõivu 500 eurot. Hageja on tasunud 50 eurot enam. Seega kuulub hagejale tagastamisele
seoses kompromissiga pool riigilõivust so 250 eurot ja enammakstus riigilõiv 50 eurot.
TsMS § 432 lg 1 kohaselt menetluse lõpetamise korral ei saa hageja uuesti pöörduda kohtusse
hagiga sama kostja vastu vaidluses sama hagieseme üle samal alusel.
Menetluse lõpetamise määruse peale võib TsMS § 433 lg 1 ning § 661 lg 1 ja 2 alusel esitada
määruskaebuse kirjalikult Tartu Ringkonnakohtule Tartu Maakohtu kaudu 15 päeva jooksul
määruse kättetoimetamisest alates.
Pooled on kompromissiga loobunud edasikaebeõigusest.



/allkirjastatud digitaalselt/
Kohtunik




                                                                                                  2
