                                   KOHTUOTSUS
                                        Eesti Vabariigi nimel
                                            resolutiivosa


                                                                                   1-16-2117
21. aprillil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko ja sekretär Maris Karna ja tõlgi Maria
Azman juuresolekul, abiprokuröri Enge Selge ja kaitsja vandeadvokaat Natalia Lausmaa osavõtul
arutas avalikul kohtuistungil lühimenetluses kuriteoasja

Maksim Vakarin, ik 38203130263, Eesti Vabariigi kodanik, emakeeleks vene keel, keskharidusega,
elukoht XXX, töökoht XXX SPA koristaja, kehtivaid kriminaalkaristusi 3, viimati karistatud
27.03.2013 Harju Maakohtu otsusega KarS § 199 lg 2 p 4, 7, 8 järgi vangistusega 5 kuud ja 28 päeva
(vabanes 2013.a.maikuus); kehtivaid väärteokaristusi 11, viimati karistatud 09.03.2015 Harju
Maakohtu otsusega LS § 201 lg 2 alusel (kahes episoodis 02.06.2014 ja 02.07.2014) 9 päeva arestiga
-
- süüdistuses KarS § 213 lg 2 p 1 ja § 4231 järgi.

Süüdistus
Maksim Vakarinit süüdistatakse selles, et tema olles 02.06.2014 ja 02.07.2014 toime pannud
juhtimisõiguseta juhtimise, mille eest karistati Harju Maakohtu poolt LS § 201 lg 2 järgi
kvalifitseeritavate väärtegude toimepanemise eest 09.03.2015 s.o korduva mootorsõiduki juhtimise
eest vastava kategooria mootorsõiduki juhtimisõiguseta isiku poolt, juhtis tahtlikult uuesti s.o
süstemaatiliselt 07.03.2015 kella 22.41 ajal Tallinnas Telliskivi tn ja Ristiku tn ristmikul, suunaga
Kolde pst poole, mootorsõidukit Volvo V40 registreerimismärgiga XXX omamata vastava kategooria
mootorsõiduki juhtimisõigust, millega rikkus süstemaatiliselt LS § 94 lg 1 /mootorsõidukit võib
juhtida isik, kellel on vastava kategooria mootorsõiduki juhtimisõigus ning kelle juhtimisõigust ei ole
peatatud, ära võetud või kehtetuks tunnistatud või keda ei ole juhtimisel kõrvaldatud/ nõuet.
Samuti tema olles 02.06.2014 ja 02.07.2014 toime pannud juhtimisõiguseta juhtimise, mille eest
karistati Harju Maakohtu poolt LS § 201 lg 2 järgi kvalifitseeritavate väärtegude toimepanemise eest
09.03.2015 s.o korduva mootorsõiduki juhtimise eest vastava kategooria mootorsõiduki
juhtimisõiguseta isiku poolt, juhtis tahtlikult uuesti s.o süstemaatiliselt 24.07.2015 kella 23.58 ajal
Tallinnas Toompuiesteel, suunaga Tõnismäe poole, mootorsõidukit BMW 525I
registreerimismärgiga XXX omamata vastava kategooria mootorsõiduki juhtimisõigust, millega
rikkus süstemaatiliselt LS § 94 lg 1 /mootorsõidukit võib juhtida isik, kellel on vastava kategooria
mootorsõiduki juhtimisõigus ning kelle juhtimisõigust ei ole peatatud, ära võetud või kehtetuks
tunnistatud või keda ei ole juhtimisel kõrvaldatud/ nõuet.
Seega Maksim Vakarin pani toime mootorsõiduki juhtimise vastava kategooria mootorsõiduki
juhtimisõiguseta isiku poolt süstemaatiliselt so KarS § 4231 järgi kvalifitseeritava kuriteo.

Samuti tema isikuna, keda on 27.03.2013 karistatud KarS § 199 lg 2 p 4, 7, 8 alusel varguse
toimepanemise eest, 19.05.2015 kuni 22.05.2015 saades ebaseaduslikult juurdepääsu XXX
pangakontole sisestas interneti pangas ebaseaduslikult saadud parooli ning tekitas varalist kahju XXX
arvutiprogrammi ja andmetöötlusprotsessi andmete ebaseadusliku sisestamise teel varalise kasu
saamise eesmärgil. Varalist kasu sai Maksim Vakarin kokku 250 eurot järgevalt:
                                                                                                     1
- 19.05.2015 kandis üle XXX kontolt raha XXX kontole 100 eurot;
- 19.05.2015 kandis üle XXX kontolt raha XXX kontole 20 eurot;
- 22.05.2015 kandis üle XXX kontolt raha XXX kontole 130 eurot.
Seega Maksim Vakarin pani toime teisele isikule varalise kahju tekitamise arvutiprogrammi ja
andmetöötlusprotsessi andmete ebaseadusliku sisestamise teel varalise kasu saamise eesmärgil so
KarS § 213 lg 2 p 1 järgi kvalifitseeritava kuriteo.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Maksim Vakarin KarS § 4231 järgi ja karistuseks mõista vangistus 4 kuud.
Süüdi tunnistada Maksim Vakarin KarS § 213 lg 2 p 1 järgi ning karistuseks mõista 1 aasta 2 kuud
vangistust.
KarS § 64 lg 1 alusel mõista kuritegude kogumi eest liitkaristuseks Maksim Vakarinile 1 (üks) aasta
6 (kuus) kuud vangistust.
KrMS § 238 lg 2 kohaselt vähendada Maksim Vakarinile mõistetavat põhikaristust 1/3 võrra ning
lõplikuks põhikaristuseks mõista vangistus 1 (üks) aasta.
KarS § 69 alusel asendada mõistetud vangistus üldkasuliku tööga 360 tundi, mille tegemise ajaks
määrata tähtaeg 2 (kaks) aastat. Üldkasuliku töö tegemise ajal kohustada Maksim Vakarinit täitma
KarS § 75 lg 1 p 1-6 sätestatud käitumiskontrolli nõudeid XXX Vangla XXX (XXX)
kriminaalhooldusosakonna juhataja poolt määratud kriminaalhooldaja järelevalve all.
Tõkend – elukohast lahkumise keeld – tühistada kohtuotsuse jõustumisel.

KrMS § 175 lg 1 p-de 4, 9 ning § 180 lg 1 alusel välja mõista Maksim Vakarinilt riigieelarve tuludesse
menetluskulud: sundraha 645 eurot ning kaitsjatasu 216 eurot.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Kriminaalmenetluse kulude tasumiseks vajalik makseinfo koos viitenumbri ja
selgitusega tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul.
Kohtuotsuse resolutiivosa avaldati 21.04.2016.a. Kohtuotsus tervikuna koostatakse ja see on
kohtumenetluse pooltele kohtus kättesaadav apellatsiooniteate esitamisest 15 päeva pärast.


Karin Olentšenko
kohtunik
/allkirjastatud digitaalselt/




                                                                                                    2
