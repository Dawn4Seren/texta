                                                                                           1
                                                                             2-16-104971




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number                2-16-104971

Otsuse tegemise aeg ja koht     30. august 2016, Jõhvi

Kohus                           Viru Maakohus

Kohtunik                        Helgi Vinni
                                Creditreform Eesti OÜ hagi G. S.`i vastu võlgnevuse
Kohtuasi
                                241,42 euro ja lisanduva viivise nõudes.
                                Hagihind 254,62 eurot

Kohtuistungi toimumise aeg      Kirjalik menetlus
                                Hageja:             Creditreform Eesti OÜ (RK 10887820,
Menetlusosalised   ja   nende
                                                    aadress: Pirita tee 20, 10127 Tallinn)
esindajad
                                Hageja esindaja: Triin Reinmaa (volikirja alusel, e-post
                                                 triin@rtce.ee)

                                Kostja:             G. S. (IK xxx, elukoht: xxx)

RESOLUTSIOON

   1. Rahuldada Creditreform Eesti OÜ hagi G. S.`i vastu võlgnevuse 241,42 euro ja
      lisanduva viivise nõudes tagaseljaotsusega.

   2. Välja mõista G. S.`ilt Creditreform Eesti OÜ kasuks 15.05.2014
      laenulepingust/laenutaotlusest nr. 425729 tulenev koguvõlgnevus 241 (kakssada
      nelikümmend üks) eurot 42 senti, sh põhivõlgnevus 160 eurot, käsitluskulu 5
      eurot, viivis 24,19 eurot ja kahjuhüvitis 52,23 eurot.

   3. Välja mõista G. S.’ilt Creditreform Eesti OÜ kasuks viivis protsendina
      põhinõudelt ja käsitluskulult (165 eurolt) alates 17.06.2016.a kuni nõude täies
      ulatuses täitmiseni VÕS § 113 lg 1 teises lauses sätestatud määras.

   4. Jätta menetluskulud täies ulatuses kostja G. S.`i kanda ja välja mõista G. S.’ilt
      Creditreform Eesti OÜ kasuks menetluskulud summas 295 (kakssada
      üheksakümmend viis) eurot, sh riigilõiv 75 eurot ja õigusabikulud 220 eurot.
   5. Välja mõista kostjalt G. S.`ilt Creditreform Eesti OÜ               kasuks viivis
      menetluskuludelt (295 eurot) alates käesoleva kohtuotsuse jõustumisest kuni
      nõude täitmiseni VÕS § 113 lg 1 teises lauses sätestatud määras.
                                                                                             2

   6. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale    apellatsioonkaebuse.     Apellatsioonkaebuse     võib    esitada   vahetult     Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel
tasutakse riigilõivu sama palju, kui tuleb tasuda esialgsel esitamisel maakohtule, arvestades
kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.


ASJAOLUD

Creditreform Eesti OÜ esitas kohtule hagiavalduse G. S.`i vastu võlgnevuse 241,42 euro,
lisanduva viivise ning menetluskulude 295 euro hüvitamiseks. Hagiavalduse kohaselt omab
Ferratum Estonia OÜ interneti portaali www.ferratum.ee. Antud interneti portaali kaudu on
füüsilistel isikutel võimalik võtta laenu. Laenu võtmise üldtingimused ja kord on kajastatud
portaali www.ferratum.ee leheküljel. 15.05.2014.a võttis kostja vastava laenutaotlusega nõude
loovutajalt laenu summas 160 eurot. 15.05.2014.a väljastati kostjale laenusumma. Kostja
võttis laenu 30 päevaks ning oli vastavalt Üldtingimuste p-dele 6.1., 6.3. kohustatud koos
sellega tasuma laenuandjale laenu väljastamise ja käsitlemise kulu fikseeritud suuruses 5
eurot. Laenu ja käsitluskulu tasumine pidi toimuma 30 päeva pärast laenusumma saamist.
Seega kohustus kostja kui laenuvõtja tagastama laenu koos käsitlemise kuluga, summas kokku
165 eurot, hiljemalt 14.06.2014.a. Intressis ei ole pooled kokku leppinud 21.11.2014.a algatas
nõude loovutaja soovil Creditreform Eesti OÜ kostja suhtes inkassomenetluse ning alates
selles ajast nõudis võla tasumist kohtuväliselt. Inkassomenetluse algatamise tasu oli 32,23
eurot (52,23-20=32,23). Nõude loovutamine hagejale toimus 01.01.2016.a. Kostjat teavitati
nõude loovutamisest e-posti teel. Hagiavalduse esitamise päeva seisuga ei ole kostja oma
rahalist kohustust nõuetekohaselt täitnud.
Kostja võlgenevus hageja ees moodustab kogusummas 241,42 eurot, sh põhivõlgnevus 160
eurot, käsitluskulu 5 eurot, viivis 24,19 eurot ja kahjuhüvitis 52,23 eurot. Peale võlgnevuse
                                                                                            3
summas 241,42 eurot palus hageja kostjalt välja mõista lisanduva viivise põhinõudelt ja
käsitlustasult alates hagi esitamisest kuni põhinõude täies ulatuses täitmiseni VÕS § 113 lg 1
sätestatud määras; menetluskulud summas 295 eurot, sh, hagi esitamisel tasutud riigilõivu
kogusummas 75 eurot ja õigusabikulud 220 eurot ja viivise menetluskuludelt alates käesoleva
kohtuotsuse jõustumisest kuni nõude täitmiseni VÕS § 113 lg 1 sätestatud määras.

ASJA KÄIK

Maakohus saatis kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest. Kostjat hoiatati, et kirjaliku vastuse
tähtajaks andmata jätmise korral on kohtul õigus tagaseljaotsusega hagi rahuldada.
Hagimaterjalid toimetati kostjale kätte 02.08.2016 isiklikult, mis leiab kinnitust allkirjaga.
Kostja kohtu määratud tähtajaks ei vastanud ega esitanud vastuväiteid.

Hagiavalduses esitas hageja seaduslik esindaja            kohtule taotluse hagi rahuldamiseks
tagaseljaotsusega vastavalt TsMS § 407 lg 1.

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks. Sama sätte lg 2, hageja nõusolekut eeldatakse, kui hageja ei ole kohtule
teatanud, et ta ei soovi tagaseljaotsuse tegemist.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagimaterjalid toimetati kostjale G. S.`ile kätte isiklikult.

Hagi on tõendatud kostja omaksvõtuga ning õiguslikult põhjendatud VÕS § 76, § 100, § 101,
§ 108, § 113, § 115 lg1 ning § 127 lg 4.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 241,42 eurot, samuti
alates 17.06.2016.a viivis protsendina põhinõudelt ja käsitluskulult (165 eurolt) kuni nõude
täies ulatuses täitmiseni VÕS § 113 lg 1 järgi sätestatud määras.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja G. S.`i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
                                                                                               4
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu summas 75 eurot ja
õigusabikulude summas 220 eurot, kokku 295 eurot, väljamõistmiseks. Kohus leiab, et hageja
taotlus menetluskulude väljamõistmiseks kostjalt on põhjendatud täies ulatuses.

Hageja esindaja palus kostjalt välja mõista menetluskulud ja viivise menetluskuludelt alates
kohtulahendi jõustumisest kuni täitmiseni VÕS § 113 lg 1 sätestatud määras vastavalt TsMS
§ 177 lg 2.

TsMS § 177 lg 2 kohaselt, kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist võlaõigusseaduse § 113 lõike 1 teises lauses ettenähtud ulatuses.

Seega kuulub kostjalt hageja kasuks väljamõistmisele menetluskulu summas 295 eurot,
samuti viivis menetluskuludelt (295 eurot) alates kohtulahendi jõustumisest kuni täitmiseni
VÕS § 113 lg 1 teises lauses sätestatud määras.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.


/allkirjastatud digitaalselt/

Helgi Vinni
Kohtunik
