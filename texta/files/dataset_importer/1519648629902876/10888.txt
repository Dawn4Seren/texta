                             KOHTUOTSUS
                                EESTI VABARIIGI NIMEL

Kohus                               Harju Maakohus
Kohtunik                            Geete Lahi
Otsuse avalikult teatavaks          08.07.2016 Tallinn, Kentmanni kohtumaja kantselei
tegemise aeg ja koht
Tsiviilasja number                  2-16-4393
Tsiviilasi                          XXX(XXX) ja XXX(XXX) hagi XXX(XXX) vastu
                                    elatise nõudes ja XXX(XXX) nõue ühise hooldusõiguse
                                    osaliseks lõpetamiseks
Tsiviilasja hind                    3870 eurot
Menetlusosalised ja nende           Hageja XXX (isikukood XXX, elukoht XXX)

esindajad                           Hageja XXX (isikukood XXX, elukoht XXX)

                                    Hageja ja hagejate XXXja XXXseaduslik esindaja      XXX
                                    (isikukood XXX, elukoht XXX, e-post XXX)

                                    Hagejate lepinguline esindaja Janne Kivistik (e-post:
                                    menetlus@kivistiku.ee)

                                      XXX ja     XXX riigi arvel hooldusõigust puudutavas
                                    osas määratud esindaja vandeadvokaat Natalja Santaševa
                                    (Advokaadibüroo CLARUS, e-post: natalja@clarusab.ee)

                                    Kostja:      XXX (isikukood XXX, elukoht XXX e-post:
                                    XXX)

                                    Kostja lepinguline esindaja advokaat Villy Lopman
                                    (Advokaadibüroo RASK, e-post: menetlus@rask.ee)

                                    Eestkosteasutus Kiili vald Kiili Vallavalitsuse kaudu,
                                    esindajad Egle XXX ja Ann XXX (e-post: XXX)
Kohtuistungi toimumise aeg          06.07.2016

RESOLUTSIOON
   1. Hagi rahuldada.
   2. Mõista välja           XXX        XXXkasuks XXXülalpidamiseks igakuine elatis
      miinimummääras, s.o ulatuses, mis vastab poolele Vabariigi Valitsuse poolt kehtestatud
      kuupalga alammäärale, alates 01.07.2016 kuni XXXtäisealiseks saamiseni.


                                                                                          1
    3. Mõista välja             XXX      XXXkasuks XXXülalpidamiseks igakuine elatis
       miinimummääras, so ulatuses, mis vastab poolele Vabariigi Valitsuse poolt kehtestatud
       kuupalga alammäärale, alates 01.07.2016 kuni XXXtäisealiseks saamiseni.
    4. Väljamõistetud elatis tuleb tasuda XXXarvelduskontole nr XXXXXXXXXXXXXX
       SEB Pangas iga jooksva kuu 10-ndaks kuupäevaks (selgitusse märkida „laste elatis).
    5. XXX on väljamõistetud elatise käsutamise õigus.
    6. Lõpetada osaliselt XXXja XXX ühine hooldusõigus ja anda          XXX laste XXXja
       XXXainuhooldusõigus laste igakordse viibimiskoha (sh elukoha) määramise osas.
    7. Poolte kantud menetluskulud jätta poolte endi kanda.
    8. XXX ja XXX riigi õigusabi korras õigusabi osutanud esindaja tasu ja kulud jätta
       Eesti Vabariigi kanda.
    9. Pooled loobusid edasikaebeõigusest.

Hagejate nõuded, kostja vastus, eestkosteasutuse ja laste esindaja seisukohad

18.03.2016 esitasid XXX ja XXX (hagejad, lapsed) kohtule hagiavalduse XXX(kostja, laste isa)
vastu elatise nõudes ja XXX (hageja, laste ema) nõude ühise hooldusõiguse osaliseks lõpetamiseks
ja XXX laste ainuhooldusõiguse andmiseks laste igakordse viibimiskoha (sh elukoha), hariduse ja
tervishoiu küsimustes.
Hagejad      XXX ja     XXX palusid kostjalt välja mõista kummalegi hagejale igakuine elatis
miinimummääras, s.o ulatuses, mis vastab Vabariigi Valitsuse poolt kehtestatud kuupalga
alammäärale, alates 18.03.2016 kuni hagejate täisealiseks saamiseni ja tagasiulatuv elatis perioodi
01.01.-17.03.2016 eest kummalegi hagejale 397,905 eurot.

Harju Maakohus 31.03.2016 kohtumäärusega määras lastele esindaja riigi arvel hooldusõigust
puudutavas osas ja kaasas selle nõude osas eestkosteasutusena Kiili valla Kiili Vallavalitsuse kaudu.

Laste esindaja oli arvamusel, et laste ema tagab oma lastele elamiseks vastavad elamistingimused,
vastava eakohase arengu ning muretseb laste heaolu pärast. Selgunud on, et hetkel laste vanematel
puuduvad tõsised erimeelsused lastega seotud küsimustes ning laste isa ei vaidle vastu kellega lapsed
elavad, kus lasteaias nad käivad jne. Laste esindaja leidis, et vanemad on võimelised teostama ühist
hooldusõigust lähtudes laste huvidest ning jõudma kokkuleppele laste elukorralduse osas.

Kiili vald Kiili Vallavalitsuse kaudu oli seisukohal, et lapsevanemad võiksid lahendada antud
küsimuse notariaalsel teel. XXX on nõus sõlmima notari juures kirjaliku kokkuleppe XXX laste
viibimiskoha, hariduse ja tervishoiu küsimustes, koheselt laste isa Eestisse saabumisel. Laste isa on
notariaalse kokkuleppega samuti nõus. Juhul, kui lapsevanemad ei tee notariaalset kokkulepet, oli
Kiili Vallavalitsus seisukohal, et vanematele peaks jääma alles ühine hooldusõigus. Põhjendatud on
osalise hooldusõiguse lõpetamine laste hariduse ja tervishoiu küsimustes ajal, mil       XXX viibib
väljaspool Eestit. Laste viibimiskoha ainuotsustusõiguse andmine laste emale on põhjendatud, kuna
see tagab lastele kindla elukoha ning stabiilsuse.

Kostja kirjalikus vastuses palus jätta avaldus rahuldamata osas, millega laste ema taotleb lõpetada
osaliselt laste ühine hooldusõigus laste suhtes ning anda ainuhooldusõigus laste hariduse ja
tervishoiu küsimustes üle laste emale. Kostja ei vaielnud vastu hagile elatise osas.

Menetluse käik

Kostja teatas 20.05.2016 kohtule, et likvideeritud on elatise võlg jaanuari ja veebruari eest summas
170 eurot ning tasutud nii märtsi, aprilli kui ka maikuu elatisrahad summas 430 eurot iga kuu.




                                                                                                   2
Kohtuistungil oli laste ema nõus tervise ja hariduse osas jätkama laste isaga ühist hooldusõigust,
laste viibimiskoht (sh elukoht) määrata laste ema juurde. Laste isal, lastele riigi õigusabi korras
määratud esindajal ja eestkosteasutusel sellele vastuväiteid ei olnud.

Elatise võlgnevuse on kostja tasunud, samuti tasub kostja igakuist elatist miinimummääras. Hagejad
palusid elatise välja mõista alates 01.07.2016. Pooled nõustusid, et väljamõistetud elatise tasumine
toimub laste ema pangakontole iga jooksva kuu 10-ndaks kuupäevaks.

Kohtuotsuse põhjendused

Tsiviilkohtumenetluse seadustiku (TsMS) § 550 lg 2 kohaselt vanema õiguste määramise lapse
suhtes võib kohus lahendada ka hagimenetluses, kui seda nõutakse koos elatise väljamõistmise
hagimenetluses.

Perekonnaseaduse (PKS) 96 kohaselt on ülalpidamist kohustatud andma täisealised esimese ja teise
astme ülenejad ja alanejad sugulased. Ülalpidamiskohustust ei mõjuta muudatused hooldusõiguses.
Tulenevalt PKS § 101 lg-st 1 igakuine elatis ühele lapsele ei või olla väiksem kui pool Vabariigi
Valitsuse kehtestatud kuupalga alammäära ja PKS § 105 lg-st 3 tulenevalt mitu sama astme sugulast
täidavad ülalpidamiskohustust osavõlgnikena.

Tuvastamist on leidnud, et menetluse kestel on kostja tasunud igakuist elatist ja võlgu olnud elatise.
Hagejad palusid välja mõista igakuise elatise alates 01. juulist 2016 miinimummääras. Kostja oli
sellega nõus. Pooled leppisid kokku, et väljamõistetud elatis tuleb kanda laste ema arvelduskontole
iga jooksva kuu 10-ndaks kuupäevaks.

Eeltoodust tulenevalt mõistab kohus kostjalt hagejate XXX ja XXX kasuks kummalegi hagejale
välja igakuise elatise miinimummääras, s.o ulatuses, mis vastab poolele Vabariigi Valitsuse poolt
kehtestatud kuupalga alammäärale, alates 01.07.2016 kuni hagejate täisealiseks saamiseni.

Lastekaitse seaduse § 5 kohaselt tuleb alati ja igal pool esikohale seada lapse huvid.
Perekonnaseaduse (PKS) § 116 lg 1 kohaselt on vanematel oma laste suhtes võrdsed õigused ja
kohustused. PKS § 116 lg-st 1 ja § 214 lg-st 1 tulenevalt on laste vanematel ühine hooldusõigus.

PKS § 116 lõike 2 teise lause kohaselt hõlmab vanema hooldusõigus õigust hoolitseda lapse isiku
eest (isikuhooldusõigus) ja õigust hoolitseda lapse vara eest (varahooldus) ning otsustada lapsega
seotud asju. Isikuhooldus on PKS § 124 lg-st 1 lähtudes kohustus last kasvatada, tema järele valvata
ning lapse igakülgse heaolu eest muul viisil hoolitseda. Ühise hooldusõiguse korral peavad vanemad
PKS § 118 lg 1 järgi teostama lapse suhtes hooldusõigust ja täitma hoolsuskohustust omal vastutusel
ja üksmeeles, pidades silmas lapse igakülgset heaolu. PKS § 123 kohaselt peab kohus vanemate
õigusi ja kohustusi käsitlevate asjade läbivaatamisel tegema lahendi, mis esmajoones lähtub lapse
huvidest.

Vastavalt PKS § 137 lg 1 on kummalgi vanemal õigus juhul, kui ühist hooldusõigust omavad
vanemad elavad lahus või ei soovi muul põhjusel hooldusõigust edaspidi ühiselt teostada, kohtult
taotleda, et lapse hooldusõigus antaks talle osaliselt või täielikult üle. Sama §-i lg 3 kohaselt lähtub
kohus ühise hooldusõiguse lõpetamise korral hooldusõiguse ühele vanemale andmise otsustamisel
eeskätt lapse huvidest, arvestades muu hulgas kummagi vanema vaimset ja majanduslikku
valmisolekut last kasvatada, hingelist seotust lapsega ja senist pühendumist lapse eest
hoolitsemisele.

Kohtuistungil oli laste ema nõus jätkama laste isaga ühist hooldusõigust laste hariduse ja tervise
küsimustes, laste viibimiskoha (sh elukoha) määramise ainuhooldusõigus anda laste emale. Laste
isal, lastele riigi õigusabi korras määratud esindajal ja eestkosteasutusel sellele vastuväiteid ei olnud.
                                                                                                        3
Kohus leiab, et laste ema nõue ühise hooldusõiguse osaliseks lõpetamiseks ja laste emale
ainuhooldusõiguse andmiseks laste igakordse viibimiskoha (sh elukoha) määramise osas on
põhjendatud ja kuulub rahuldamisele.

Poolte kantud menetluskulud jätta poolte endi kanda.

Lastele riigi õigusabi korras õigusabi osutanud esindaja tasu ja kulud jätta Eesti Vabariigi kanda.

Pooled loobusid edasikaebeõigusest.

/allkirjastatud digitaalselt/
Geete Lahi
Kohtunik




                                                                                                      4
