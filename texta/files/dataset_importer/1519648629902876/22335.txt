                        KOHTUMÄÄRUS
 Kohus                                  Tartu Maakohus

 Määruse tegemise aeg ja koht           1.märtsil 2016. a Tartu kohtumajas

 Väärteoasja number                     4-16-785

 Kohtukoosseis                          Kohtunik Peet Teidearu

 Sekretär                               Heli Nurmoja



 Väärteoasi                             Sissenõudja taotlus süüdlasele asenduskaristuse
                                        kohaldamiseks

 Taotluse esitaja                       Politsei- ja Piirivalveameti Lõuna Prefektuur
                                        asukoht: Riia 132, Tartu

 Süüdlane                               Jaanus Saarlaid
                                        Ik: 36603082718; elukoht: XXXX; tegevusala –
                                        XXXX
Juhindudes väärteomenetluse seadustiku (edaspidi VTMS) §-st 211, kohus

                                         määras:

Rahuldada sissenõudja taotlus Jaanus Saarlaidile asenduskaristuse kohaldamiseks.
Karistusseadustiku (edaspidi KarS) § 72 lg 1, § 5 lg-te 1, 2 ja § 69 (teo toimepanemise ajal
kehtinud redaktsioonis) alusel asendada Jaanus Saarlaidile (Saarlaid) Lõuna Prefektuuri
kiirmenetluse otsusega 01.01.2013 väärteoasjas 2602,13,000026 määratud ning tasumata
rahatrahv 92 eurot kahe(2) päevase arestiga.
Asendada arest kaks(2 ) päeva KarS § 69 lg. 1 alusel viie( 5)tunni üldkasuliku tööga.
KarS § 69 lg 3 alusel määrata Jaanus Saarlaidile üldkasuliku töö tegemise tähtajaks 1, 5
kuud, alates käesoleva kohtumääruse jõustumisest.

Edastada käesolev kohtumäärus sissenõudjale, kohtutäitur Sirje Taelale , Jaanus
Saarlaidile, Lõuna Prefektuurile.




                                                                                         1
Üldkasuliku töö tegemist koordineerib Lõuna Prefektuur. Üldkasuliku töö tegemiseks tuleb
Jaanus Saarlaidil pöörduda koheselt pärast määruse jõustumist Lõuna Prefektuuri
menetlusteenistuse liiklusjärelevalvetalituse korrakaitsebüroo spetsialisti Anžela Murumäe
(Murumägi) poole (tel 730 8786, 57705922; asukoht: Riia 132-A216, Tartu; e-posti aadress:
anzela.murumagi@politsei.ee).

Välja mõista KrMS § 180 lg. 1 alusel Jaanus Saarlaidilt riigituludesse menetluskulu
3(kolm) eurot ja 50 senti.
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele
nr EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC
Eesti filiaalis või arveldusarvele nr EE873300333499990003 Danske Bank AS Eesti filiaalis.
Menetluskulude tasumisel tuleb viitenumbriks märkida 99916700015720.
Selgituseks tuleb märkida kohustatud isiku nime, kohtuasja numbri ning makse liigi.

Menetluskulude vabatahtliku täitmise korral tasuda riigituludesse makstavad menetluskulud 30
päeva jooksul. Eelnimetatud tähtajaks menetluskulude tasumata jätmise korral pööratakse
kohtuotsus menetluskulude osas sundtäitmisele kohtutäituri kaudu. Sundtäitmisega kaasnevad
täitemenetluse kulud.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik
Politsei- ja Piirivalveameti Lõuna Prefektuuri 01.01.2013 otsusega väärteoasjas nr
2602,13,000026 määrati Jaanus Saarlaidile karistuseks rahatrahv 23 trahviühikut ,s.o. 92 eurot..
Rahatrahvi tasumise aeg pikendati kui 30.06 2013.
Kuna Jaanus Saarlaid rahatrahvi selle tähtaja jooksul vabatahtlikult ära ei tasunud, pöörati otsus
sundtäitmisele. Kohtutäitur Sirje Tael teostas täitemenetlust.
10.11.2016. a esitas sissenõudja Politsei- ja Piirivalveameti Lõuna Prefektuur Tartu Maakohtule
taotluse Jaanus Saarlaidile asenduskaristuse kohaldamiseks, kuna rahatrahv 92 eurot on tasumata
ning selle sundtäitmine on kohtutäituri andmetel isiku materiaalsest seisundist tulenevalt
võimatu.

Menetlusosalise seisukoht
Kohtuistungil 1.03.2016 tunnistas Jaanus Saarlaid võlgnevust.
Jaanus Saarlaid taotles karistuse asendusena temale üldkasulikku töö määramist.

Kohtu seisukoht
Jaanus Saarlaidile Politsei- ja Piirivalveameti Lõuna Prefektuuri 01.01.2013 otsusega
väärteoasjas nr 2602,13,000026 karistuseks määratud rahatrahv 23 trahviühikut ,s.o. 92 eurot
on tasumata.
Kohtutäitur Sirje Tael on kontrollinud ning välja selgitanud, et Jaanus Saarlaidil puudub ka vara
millele sissenõuet pöörata ning vara realiseerimiskulu ületaks müüdava vara maksumuse.
Eelnevast saab järeldada, et rahatrahvi täitmine on käesoleval juhul võimatu.




                                                                                               2
KarS § 72 lg-st 1 ja VTMS § 211 lg-st 1 tuleneb, et sellises olukorras asendatakse rahatrahv
nende tasumata osas arestiga või süüdlase nõusolekul üldkasuliku tööga KarS §-s 69 sätestatud
korras.

Kohus leiab, et Politsei- ja Piirivalveameti Lõuna Prefektuuri 01.01.2013 otsusega väärteoasjas
nr 2602,13,000026 Jaanus Saarlaidile karistuseks määratud rahatrahv 23 trahviühikut ,s.o. 92
eurot tuleb asendada arestiga kaks(2) arestipäeva ning see omakorda asendada viie (5)tunni
üldkasuliku tööga.

Lähtuvalt KarS § 69 lg-st 3 tuleb Jaanus Saarlaidil temale määratud üldkasulik töö ära teha 1, 5
kuu jooksul alates käesoleva kohtumääruse jõustumisest.
Kui üldkasulik töö jääb tegemata, asendatakse arestiga.


KrMS § 180 lg. 1 alusel tuleb kohtumenetluses tekkinud kohtukulu (kohtukutse kulu) 3,50 eurot
mõista välja Jaanus Saarlaidilt riigituludesse.


Peet Teidearu
Kohtunik
/allkirjastatud digitaalselt/




                                                                                             3
