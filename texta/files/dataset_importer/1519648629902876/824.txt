                                                                                 2-16-108059




                                 KOHTUOTSUS
                                   EESTI VABARIIGI NIMEL
                                         Tagaseljaotsus

   Kohus                            Viru Maakohus
   Kohtunik                         Tamara Šabarova
   Otsuse tegemise aeg ja koht      14. detsember 2016, Narva kohtumaja
   Tsiviilasja number               2-16-108059
   Tsiviilasi                       Aktsiaseltsi (lühend AS) PlusPlus Capital hagi D L
                                    vastu võla nõudes
   Tsiviilasja hind                 3196,95 eurot
   Asja lahendamise viis            Kirjalik menetlus
   Menetlusosalised ja esindajad    Hageja:    AS PlusPlus Capital (registrikood 11919806),
                                               lepinguline esindaja Tarvo Ilves (PlusPlus
                                               Inkasso OÜ)

                                    Kostja:    D L (isikukood XXX)
   RESOLUTSIOON

      1. Rahuldada AS PlusPlus Capital hagi tagaseljaotsusega.
      2. Välja mõista D L (isikukood XXX) AS PlusPlus Capital (registrikood 11919806)
         kasuks võlgnevus 2112,33 eurot, intressid 151 eurot ja viivised 469,98 eurot.
      3. Välja mõista D L AS PlusPlus Capital kasuks tulevikus sisse nõutavaks
         muutuvad viivised: Lepingu 1 tasumata põhisumma 1011,55 eurot jäägilt 0,063%
         päevas hagi esitamisele (05.09.2016) järgnevast päevast, Lepingu 2 tasumata
         põhisumma 1100,78 eurot jäägilt 0,0575% päevas hagi esitamisele (05.09.2016)
         järgnevast päevast.
4. Menetluskulud
      5. Jätta kõik menetluskulud D L kanda.
      6. Välja mõista D L AS PlusPlus Capital kasuks menetluskuluna tasutud riigilõiv
         300 eurot ja hageja õigusabikulud 288 eurot.
      7. Välja mõista D L AS PlusPlus Capital kasuks viivis menetluskuludelt (588 eurot)
         alates kohtulahendi jõustumisest kuni täitmiseni võlaõigusseaduse (VÕS) § 113
         lõike 1 teises lauses ettenähtud ulatuses.

      8. Tagaseljaotsus on viivitamata täidetav.

   Kohtuotsuse avalik kättetoimetamine

                                                                                          1(2)
                                                                                     2-16-108059

Toimetada D L kohtuotsus kätte avalikult väljaande Ametlikud Teadaanded kaudu,
milleks avaldada väljaandes Ametlikud Teadaanded otsuse resolutsioon ja
edasikaebamise kord. Teates märkida, et kohtuotsus loetakse kostjale avalikult
kättetoimetatuks 15 päeva möödumisel väljavõtte väljaandes Ametlikud Teadaanded
ilmumise päevast.

EDASIKAEBAMISE KORD

Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on
tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, võib esitada otsuse peale apellatsioonkaebuse.

TsMS § 632 lg 1 alusel esitatakse kaebus Tartu Ringkonnakohtule 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks. TsMS § 415 lg 2
alusel võib kaja esitada tagaseljaotsuse kättetoimetamisest alates 30 päeva jooksul. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Koos
kajaga tuleb kohtule esitada kõik asja ettevalmistamise lõpuleviimiseks vajalik, s.t. TsMS §
394 nõuetele vastav kirjalik vastus ning tasuda kajalt kautsjon.

Kaja esitamisel tuleb kostjal tulenevalt TsMS § 142 lg 2 tasuda kautsjon summas 75 eurot.
Kautsjon kanda Rahandusministeeriumi arveldusarvele: SEB Pank EE571010220229377229
või Swedbank EE062200221059223099 või Danske Bank EE513300333522160001 või
Nordea Bank EE221700017003510302 (viitenumbrita). Kautsjoni tasumise andmed esitada
kohtule.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot.

Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Menetlusabi taotlemise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Asjaolud ja kohtu selgitused

Hageja esitas 18.04.2016 Pärnu Maakohtule maksekäsu kiirmenetluse avalduse kostjalt 2564,75
euro saamiseks. Pärnu Maakohus 12.08.2016 määrusega lõpetas maksekäsu kiirmenetluse ja

                                                                                              2(2)
                                                                                     2-16-108059
andis hageja nõude kostja vastu Viru maakohtule menetluse jätkamiseks hagimenetluses, sest
kostjale ei õnnestunud mõistliku aja jooksul makseettepanekut kätte toimetada. Hageja esitas
05.09.2016 hagiavalduse kostja vastu võlgnevuse nõudes.

Hagiavalduse asjaolud ja hageja nõue

Leping 1: kostja ja Swedbank AS (edaspidi nimetatud pank) sõlmisid lepingu - Väikelaen nr. 12-
022080-VL, 09.04.2012. Lepingu kohaselt võimaldas pank kostjale laenusumma 3200,00 euro
kasutamist tema jooksvate vajaduste finantseerimiseks ning kostja kohustus kasutatud laenu
tagastama maksegraafiku alusel igakuiste maksetena 8.-ks kuupäevaks summas 103,09 eurot
alates 08.05.2012, kuni viimase osamakseni 08.04.2016 summas 103,06 eurot. Lepingu
põhitingimuste kohaselt oli lepingu sõlmimise hetkest intressimäär 23% aastas. Kostja asus
panga poolt võimaldatud laenu kasutama ja kohustus tagastama laenu igakuiste
annuiteetmaksetena graafikus toodud tingimuste kohaselt. Kostja rikkus Lepingu p. 4 ning ei
taganud arvelduskontol piisavate rahaliste vahendite olemasolu. Väikelaenu tüüptingimuste p
11.1.1 oli pangal õigus leping üles öelda ja nõuda kostjalt lepingu ennetähtaegset täitmist 2
nädala jooksul, kui Laenusaaja on täielikult või osaliselt viivituses 3 üksteisele järgneva
laenusumma tagasimaksega. Lähtudes kostja poolt toime pandud lepingu rikkumisest ja
juhindudes lepingust, teavitas pank lepingu ennetähtaegsest lõpetamisest ning andis kostjale
tähtaja võlgnevuse tasumiseks ning kuna kostja nimetatud tähtpäevast kinni ei pidanud kuulutas
Pank laenu tagastamise tähtpäeva saabunuks 01.09.2015.

Leping 2: kostja ja pank sõlmisid lepingu - väikelaen nr 12-067635-VL, 10.10.2012. Lepingu
kohaselt võimaldas pank kostjale laenusumma 1800 eurot kasutamist tema jooksvate vajaduste
finantseerimiseks ning Kostja kohustus kasutatud laenu tagastama maksegraafiku alusel
igakuiste maksetena 8.-ks kuupäevaks summas 48,96 eurot alates 08.11.2012, kuni viimase
osamakseni 08.10.2017 summas 48,79 eurot. Lepingule alla kirjutamisega kinnitas kostja, et on
sellega tutvunud ja nõustunud. Lepingu põhitingimuste kohaselt oli lepingu sõlmimise hetkest
intressimäär 21% aastas. Kostja asus panga poolt võimaldatud laenu kasutama ja kohustus
tagastama laenu igakuiste annuiteetmaksetena graafikus toodud tingimuste kohaselt. Kostja
rikkus lepingu p 4 ning ei taganud arvelduskontol piisavate rahaliste vahendite olemasolu.
Väikelaenu tüüptingimuste p 11.1.1 alusel teavitas pank lepingu ennetähtaegsest lõpetamisest
ning andis kostjale tähtaja võlgnevuse tasumiseks ning kuna kostja nimetatud tähtpäevast kinni
ei pidanud kuulutas pank laenu tagastamise tähtpäeva saabunuks 01.09.2015.

07.10.2015 loovutas pank oma nõuded kostja vastu hagejale, kes üritas kostjaga pidada
läbirääkimis võlgnevuse tasumise osas kuid võlgnik võlgnevust ei tasunud. Nõuete loovutamisest
teavitati kostjat kirjalikult. Alates loovutuslepingu sõlmimisest kohustus kostja täitma lepingust
ja selle lisast tulenevaid kohustusi hagejale.

Kostja võlgneb hagejale lepingust 1 tulenevalt järgnevad summad:
1) Põhivõlgnevus: 1011,55 eurot
2) Intressid: 76,10 eurot
3) Arvestuslikud viivised: 235,79 eurot.

Kostja võlgneb hagejale lepingust 2 tulenevalt järgnevad summad:
1) Põhivõlgnevus: 1100,78 eurot
2) Intressid: 74,90 eurot
3) Arvestuslikud viivised: 234,19 eurot.
Kostjale on hagi menetlusse võtmise määrus ja hagi toimetatud kätte 12.11.2016 avalikult
väljaande Ametlikud Teadaanded kaudu (teade on avaldatud 28.10.2016). Kostjale oli määratud


                                                                                             3(2)
                                                                                    2-16-108059
hagile vastamiseks 14 päeva kohtumääruse kättesaamisest arvates. Kohtu määratud tähtajaks ei
ole kostja kohtule vastanud.

Kohtu rahuldab hagi tagaseljaotsusega tsiviilkohtumenetluse seadustiku (TsMS) § 407 lg 1
alusel.

Tagaseljaotsuse võib kohus teha kirjeldava ja põhjendava osata (TsMS § 444 lg 3).

Kohus tunnistab tagaseljaotsuse viivitamata täidetavaks TsMS § 467 lg 1, 468 lg 1 p 2 alusel.

Menetluskulud

Lähtuvalt TsMS § 162 lg 1 ja lg 2 jätab kohus kõik menetluskulud täies ulatuses kostja kanda
ning kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.

Hageja on esitanud menetluskulude nimekirja. Hageja menetluskulud on riigilõiv summas 300
eurot ja õigusabikulud summas 288 eurot (sisaldab käibemaksu 48 eurot). Maksu- ja Tolliameti
andmetel ei ole hageja ei ole käibemaksukohustuslane.

Kohus leiab, et hageja menetluskulud summas 588 eurot, sh riigilõiv 300 eurot ja õigusabikulud
288 eurot, on riigilõivuseaduse (RLS) § 59 lg 1 ja RLS lisa 1 ning TsMS § 175 lg 1 alusel
põhjendatud ja kuuluvad hagejale hüvitamisele täies ulatuses.

TsMS § 177 lg 2 alusel tuleb mõista kostjalt välja viivis menetluskuludelt kohtuotsuse
jõustumisest alates kuni täitmiseni VÕS § 113 lõike 1 teises lauses ettenähtud ulatuses.

Kohtuotsuse avalik kättetoimetamine

Hagimaterjalid koos hagi menetlusse võtmise määrusega toimetati kostjale kätte avalikult
väljaande Ametlikud Teadaanded kaudu. Kuna käesolevaks ajaks ei ole teada kostja elu-,
viibimis- ega töökoht, samuti ei ole teada kostja dokumentide kättesaamiseks volitatud isikut,
kellele võiks olla võimalik kohtuotsust kätte toimetada, tuleb toimetada otsus kostjale kätte
avalikult TsMS § 317 lg 1 p 1, lg 3, lg 4 p-de 1 ja 3 alusel. Kohtuotsus loetakse TsMS § 317 lg 5
järgi kostjale avalikult kättetoimetatuks 15 päeva möödumisel väljavõtte väljaandes Ametlikud
Teadaanded ilmumise päevast.


/allkirjastatud digitaalselt/

Tamara Šabarova
kohtunik




                                                                                            4(2)
