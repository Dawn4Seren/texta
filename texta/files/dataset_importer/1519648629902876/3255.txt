                               KOHTUOTSUS
                                 EESTI VABARIIGI NIMEL

Kohus                            Pärnu Maakohus

Kohtunik                         Anne Randjärv

Prokurör                         Milvi Pruus

Otsuse tegemise aeg ja koht      09.november 2016 Rapla

Kriminaalasja number             1-16-9800

Kriminaalasi                     Tiiu Ulp süüdistusasi KarS § 263 lg 1 p 1 järgi käskmenetluses.

Süüdistatav                      Tiiu Ulp, isikukood 44611300307, EV kodanik, emakeel eesti,
                                 keskeriharidusega, vallaline, pensionär, varem kriminaalkorras
                                 karistamata, elukoht xxxxx maakond xxxxx alevik xxxxxx põik
                                 xxxx, telefon xxxxxxxxxx. Tõkendit ei kohaldatud.
Kaitsja                          vandeadvokaat Matti Reinsalu

RESOLUTSIOON

Süüdi tunnistada Tiiu Ulp KarS § 263 lg 1 p 1 järgi ja karistada teda rahalise karistusega ükssada
(100) päevamäära, millele vastab 1000 eurot. Seoses kahtlustatavana kinnipidamisega 14.-
15.09.2016 on karistus kuue päevamäära ulatuses tasutud ja tasuda jääb üheksakümmend neli (94)
päevamäära, millele vastab üheksasada nelikümmend (940) eurot.

Vabastada Tiiu Ulp KarS § 73 lg 2 ja 3 alusel rahalise karistuse tasumisest viiekümne (50)
päevamäära s.o viiesaja (500) euro ulatuses, kui ta ei pane ühe (1) aasta ja kuue (6) kuulise katseaja
jooksul toime uut tahtlikku kuritegu.

Kohesele täitmisel pöörata rahaline karistus neljakümne nelja (44) päevamäära s.o nelisada
nelikümmend (440) eurot ulatuses.

KarS § 66 lg 1 alusel määrata rahalise karistuse tasumine ositi kümne (10) kuu jooksul s.o ühes
kuus nelikümmend neli (44) eurot. Rahaline karistus tuleb tasuda Maksu- ja Tolliameti kontole nr
EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916400008448 ja kohtuasja nr
1-16-9800. Kui rahalised nõuded pole täies ulatuses tähtajaks täidetud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.
KarS § 180 lg 3 alusel vähendada Tiiu Ulp sundraha suurust poole võrra ja välja mõista Tiiu Ulpilt
riigi tuludesse 322.50 eurot sundraha ja 264 eurot kaitsja tasuks, kokku 586.50 eurot. Kaitsja
sõidukulud summas 73.44 eurot jätta riigi kanda.

Menetluskulud kokku 586.50 eurot on võimalik tasuda ositi kümne (10) kuu jooksul arvates
kohtuotsuse jõustumisest, s.o ühes kuus 58.65 eurot. Riigi kasuks välja mõistetud menetluskulud
tasuda Maksu- ja Tolliameti a/a nr: EE351010052031000004 SEB Pank AS-is või a/a nr:
EE502200221014193355 Swedbank AS-is või a/a nr: EE401700017002872300 Nordea Bank
Finland PLC Eesti filiaalis või a/a nr: EE873300333499990003 Danske Bank AS Eesti filiaalis,
kohustuslik on märkida maksekorraldusele viitenumber 99916700080807. Selgituseks märkida:
menetluskulud, isiku nimi, kriminaalasja number.Kui rahalised nõuded pole täies ulatuses tähtajaks
täidetud suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Asitõend - DVD-plaat 15.09.2016 videosalvestis jätta KrMS § 126 lg 3 p 1 alusel kriminaalasja
materjalide juurde.

Edasikaebamise kord
Süüdistataval on õigus kohtuotsuse kättesaamisele järgnevast päevast 15 päeva jooksul taotleda, et
kohus arutaks kriminaalasja üldkorras. Kui nimetatud tähtaja jooksul kohtule sellist taotlust ei
esitata, jõustub käesolev otsus.

Süüdistuse sisu
Tiiu Ulpi süüdistatakse selles, et ta 14.09.2016 kella 13.50 ajal xxxxxx maakonnas xxxxxx vallas
xxxxxx alevikus xxxxxx põik x maja trepikojas tungis kallale 7-aastasele SR, arvates, et viimane
kolistab meelega tema ukse taga, et teda häirida, sõimas SR ning lõi vähemalt kaks korda
kannatanut rusikaga näo piirkonda, põhjustades oma tegevusega kannatanule valu ja
ninaverejooksu. Lärmi peale tuli trepikotta naaber SO, kes nägi lapse löömist ja kelle sekkumise
järel lahkus Tiiu Ulp trepikojast oma korterisse.
Oma teoga rikkus Tiiu Ulp Korrakaitseseaduse §-s 55 sätestatud põhimõtet, et avalikus kohas on
keelatud teist isikut lüüa, tõugata, kakelda või käituda muul viisil vägivaldselt ja pani seega toime
KarS § 263 lg 1 p 1 järgi kvalifitseeritava käitumise üldnõuete rikkumise avalikus kohas, mis oli
toime pandud vägivallaga.

Prokurör teeb süüdistusaktis ettepaneku mõista põhikaristuseks rahaline karistus 100 päevamäära,
millele vastab 1000 eurot. Seoses kahtlustatavana kinnipidamisega 14.-15.09.2016 on karistus 6
päevamäära ulatuses tasutud ja tasuda jääb 94 päevamäära, s.o 940 eurot, millest rahalist karistust
50 päevamäära ulatuses ei pöörata KarS § 73 lg 2 ja 3 järgi kohaselt täitmisele 1 aasta ja 6 kuulise
katseajaga. Kohesele täitmisel pöörata rahaline karistus 44 päevamäära s.o 440 euro ulatuses, mis
tasuda 10 kuu jooksul, s.o ühes kuus 44 eurot.

Kohtu seisukoht
Süüdlase isikut ja kuriteo toimepanemise asjaolusid arvestades nõustub kohus prokuröri valitud
karistusega.

(allkirjastatud digitaalselt)

Anne Randjärv
kohtunik
