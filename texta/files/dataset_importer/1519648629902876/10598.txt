                                                                                1-14-7525




                         KOHTUMÄÄRUS
Kohus                             Viru Maakohus

Määruse tegemise aeg ja koht      15. juuli 2016, Narva kohtumaja

Toimiku number                    1-14-7525 (14230104254)

Täitmiskohtunik                   Galina Jasnjuk (kirjalikus menetluses)

Asi                               Viru Vangla kriminaalhooldusosakonna Narva esinduse
                                  kriminaalhooldusametnik Ülle Siigi erakorraline ettekanne
                                  Maria Nikolajeva suhtes

Hooldusalune                      Maria Nikolajeva
                                  isikukood 48104173713, elukoht xxx.
                                  Varasem karistatus:
                                  - 09.10.2014 Harju Maakohtu Liivalaia kohtumaja poolt
                                  KarS § 184 lg 2 p 1 järgi vangistusega 3 aastat. Harju
                                  Maakohtu Liivalaia kohtumaja 13.06.2016 kohtumäärusega
                                  vabastati tingimisi enne tähtaega katseajaga kuni
                                  15.04.2017.

RESOLUTSIOON

KarS § 75 lg 3 alusel kergendada Maria Nikolajevale Harju Maakohtu Liivalaia kohtumaja
13.06.2016 kohtumäärusega nr 1-14-7525 määratud kohustust – mitte suhelda talle
teadaolevalt kriminaalkorras karistatud isikutega, lisades antud kohustusele fraas
„eelnevalt selleks kriminaalhooldusametnikult luba taotlemata“. Seega kohustuseks on -
mitte suhelda talle teadaolevalt kriminaalkorras karistatud isikutega eelnevalt selleks
kriminaalhooldusametnikult luba taotlemata.

Määrus edastada Maria Nikolajevale, Viru Vangla Kriminaalhooldusosakonna Narva esindusse.

Edasikaebamise kord
Määruse peale võib 15 päeva jooksul arvates määruse kättesaamisele järgnevast päevast esitada
määruskaebuse Viru Maakohtu Narva kohtumajale.
                                                                                     1-14-7525
Asja läbivaatamisel maakohus tuvastas

Harju Maakohtu Liivalaia kohtumaja 09.10.2014 kohtuotsusega kriminaalasjas nr 1-14-7525
tunnistati Maria Nikolajeva süüdi KarS § 184 lg 2 p 1 järgi ja karistati vangistusega 3 (kolm)
aastat. Karistusaja alguseks loeti 15.04.2014. Kohtuotsus jõustus 13.01.2015.

Harju Maakohtu Liivalaia kohtumaja 13.06.2016 kohtumäärusega kriminaalasjas nr 1-14-7525
vabastati Maria Nikolajeva karistuse kandmisest tingimisi enne tähtaega katseajaga kuni
15.04.2017. KarS § 76 lg 5 alusel määrati allutada Maria Nikolajeva katseaja lõpuni KarS §-s 75
sätestatud käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid: 1) elama kohtu määratud alalises elukohas xxx; 2) ilmuma kriminaalhooldaja
määratud ajavahemike järel kriminaalhooldusosakonda registreerimisele; 3) alluma
kriminaalhooldaja kontrollile oma elukohas ning esitama talle andmeid oma kohustuste täitmise
ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. Kohaldati Maria Nikolajeva suhtes käitumiskontrolli ajal KarS § 75 lg
2 p 2, 2-1, 4, 7 ja 8 sätestatud kohustusi: mitte tarvitada alkoholi; mitte omada või tarvitada
narkootilisi või psühhotroopseid aineid; asuda tööle või võtta end Töötukassas arvele 3 (kolme)
nädala jooksul peale vanglast vabanemist; mitte suhelda talle teadaolevalt kriminaalkorras
karistatud isikutega;      osaleda kriminaalhooldaja poolt määratud sotsiaalprogrammis.
Kohtumäärus jõustus 29.06.2016.

13.07.2016 saabus Viru Maakohtu Narva kohtumajja erakorraline ettekanne Maria Nikolajeva
suhtes ettepanekuga kergendada temale karistusseadustiku § 75 lg 3 alusel kohtu poolt määratud
kohustus - mitte suhelda kriminaalkorras karistatud isikutega, lisades fraasi - eelnevalt selleks
kriminaalhooldusametnikult luba taotlemata.

Erakorralisest ettekandest võib näha, et Maria Nikolajeva ilmus 05.07.2016 registreerimisele
koos oma sugulase D L , kes Narvas on ainus teadaolev lähisugulane, ta on Maria Nikolajeva
vend. D L on varemalt kriminaalkorras karistatud.

Oma 05.07.2016 palub Maria Nikolajeva kergendada talle määratud kohustust ning lubada
jätkata suhtlemist oma ainsa sugulasega Narvas - venna D L .

Esmakohtumine Maria Nikolajevaga toimus 01.07.2016. Talle olid selgitatud kohustused-
õigused, ta kinnitas allkirjaga nendest arusaamist. Kohtu poolt määratud kohustuse rikkumise
kohta tunnistas, et see pole mitte tahtlikult toime pandud, vaid seetõttu, et isik, kes lubas teda
elamispinnaga vabanemisel kindlustada, ei saa seda nüüd paraku enam teha ning tal pole, kus
elada. Lähikondlase kriminaalkorras karistatuse kohta uskus Maria Nikolajeva, et see keeld neile
ei laiene. D L on varemalt kriminaalkorras karistatud ning Maria sõnul vajab ta praegu-
vabanemisel - venna tuge ja toetust, kuniks adapteerub ning iseseisvalt toime tulema hakkab. S G
, kes lubas kindlustada elamispinnaga ja kel on oma pere ja laps, seda enam teha ei soovi, kuid
Maria Nikolajeva soovib alustada Narvas venna abiga iseseisvat seadusekuulekat elu ning D L
kinnitas vestluses, et annab elamispinna ning võimaldab Maria Nikolajeval sellel pinnal elada,
kuniks hooldusalune omale munitsipaalpinna saab.

Maakohtu seisukoht

Karistusseadustiku (KarS) § 75 lg 3 kohaselt võib kohus kriminaalhooldusametniku ettekande
alusel kergendada või tühistada süüdimõistetule käitumiskontrolli ajaks määratud kohustusi või
panna süüdimõistetule täiendavaid kohustusi vastavalt käesoleva seadustiku paragrahvi lõikes 2
sätestatule.
                                                                                     1-14-7525

KrMS § 427 lg 1 tulenevalt KarS § 75 lg 3 kohaselt süüdimõistetule täiendavate kohustuste
määramise või kohustuste kergendamise või tühistamise otsustab süüdimõistetu elukoha järgse
maakohtu täitmiskohtunik oma määrusega.

Täitmiskohtunik leiab, et kriminaalhooldusametniku taotlus on põhjendatud. Harju Maakohtu
Liivalaia kohtumaja 13.06.2016 kohtumäärusega vabastati Maria Nikolajeva tingimisi enne
tähtaega temale Harju Maakohtu 09.10.2014 kohtuotsusega mõistetud karistuse kandmisest
katseajaga kuni 15.04.2017. Teda kohustati katseajal järgima karistusseadustiku § 75 lg1 p 1–6
sätestatud kontrollnõudeid ja § 75 lg 2 p 2,2-1,4,7,8 sätestatud kohustusi: mitte tarvitada
alkoholi; mitte omada või tarvitada narkootilisi või psühhotroopseid aineid; asuda tööle või võtta
end Töötukassas arvele 3 (kolme) nädala jooksul peale vanglast vabanemist; mitte suhelda talle
teadaolevalt kriminaalkorras karistatud isikutega; osaleda kriminaalhooldaja poolt määratud
sotsiaalprogrammis.

Maria Nikolajeva ilmus 05.07.2016 registreerimisele koos oma sugulase D L , kes Narvas on
ainus teadaolev lähisugulane, ta on Maria Nikolajeva vend. D L on varemalt kriminaalkorras
karistatud. Maria Nikolajeva sõnul vajab ta praegu - vabanemisel - venna tuge ja toetust, kuniks
adapteerub ning iseseisvalt toime tulema hakkab. Maria Nikolajeva soovib alustada Narvas
venna abiga iseseisvat seadusekuulekat elu ning D L kinnitas vestluses, et annab elamispinna
ning võimaldab Maria Nikolajeval sellel pinnal elada, kuniks hooldusalune omale
munitsipaalpinna saab. Ta esitas taotluse oma ainsa sugulasega Narvas, venna D L , suhtlemise
lubamiseks.

Seega juhindudes KarS § 75 lg 3 tuleb kergendada Marina Nikolajevile Harju Maakohtu
Liivalaia kohtumaja 13.06.2016 kohtumäärusega nr 1-14-7525 määratud kohustust – mitte
suhelda talle teadaolevalt kriminaalkorras karistatud isikutega, lisades antud kohustusele fraas
„eelnevalt selleks kriminaalhooldusametnikult luba taotlemata“.

Kohus teeb määruse eeltoodule tuginedes ja juhindudes KarS § 75 lg 3, ja KrMS § 427 lg-st 1.

/allkirjastatud digitaalselt/
Galina Jasnjuk
Täitmiskohtunik
