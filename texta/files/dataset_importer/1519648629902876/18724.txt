                         KOHTUMÄÄRUS
 Kohus                               Tartu Maakohus

 Kohtukoosseis                       Kohtunik Gerty Pau

 Määruse tegemise aeg ja koht        11. aprill 2016.a Tartu kohtumaja

 Tsiviilasja number                  2-15-122464
 Tsiviilasi                          OÜ XXXX hagi               OÜ     XXXX       vastu       võla
                                     väljamõistmiseks
 Menetlustoiming                     Menetluse lõpetamine

 Menetlusosalised ja nende           Hageja OÜ XXXX (registrikood XXXX, asukoht
 esindajad                           XXXX), seaduslik esindaja A.Õ.
                                     Kostja OÜ XXXX (registrikood XXXX, asukoht XXXX),
                                     seaduslik esindaja L.K.-S.

 RESOLUTSIOON
    1. Võtta vastu hagist loobumine.
    2. Lõpetada menetlus tsiviilasjas nr 2-15-122464.
    Menetluskulud
    3. Jätta menetluskulud kostja kanda.
    4. Mõista OÜ-lt XXXX OÜ XXXX kasuks välja riigilõiv 22.50 eurot.
    5. Tagastada OÜ-le XXXX riigilõiv 62.50 eurot.

 Edasikaebamise kord
 Määruse peale võib esitada määruskaebuse Tartu Ringkonnakohtule Tartu Maakohtu kaudu 15
 päeva jooksul alates määruse kättetoimetamisest. Määruskaebusele tuleb lisada
 määruskaebusega seotud menetluskulude nimekiri.

ASJAOLUD

Tartu Maakohtu menetluses on OÜ XXXX hagi OÜ XXXX vastu võla väljamõistmiseks.

07.04.2016 esitas hageja avalduse hagist loobumiseks ja palus poole riigilõivu tagastamist.



                                                                                               1
Kostja teatas vastuses hagile, et hagimenetluseks ei olnud alust. Kostja on arve ammu enne
hagiavalduse esitamist tasunud. Kostja palus menetluskulud jätta hageja kanda.

KOHTUMÄÄRUSE PÕHJENDUSED

Vastavalt tsiviilkohtumenetluse seadustiku (TsMS) § 428 lg 1 p-le 3 lõpetab kohus menetluse
otsust tegemata, kui hageja on hagist loobunud. TsMS § 429 lg 1 kohaselt võib hageja hagist
loobuda kuni hagi kohta tehtud lahendi jõustumiseni, esitades selleks avalduse. Kohus võtab
hagist loobumise vastu määrusega, millega ühtlasi lõpetab asja menetluse. Kohus leiab, et
käesolevas tsiviilasjas ei ole tuvastatud TsMS § 429 lg-s 4 sätestatud asjaolusid, mistõttu tuleb
hagist loobumine vastu võtta ja asja menetlus lõpetada. Kostja on vastusest nähtuvalt tsiviilasja
menetluse lõpetamisega nõus.

TsMS § 168 lg 4 kohaselt kui hageja loobub hagist või võtab selle tagasi, kannab ta kostja
menetluskulud, välja arvatud juhul, kui ta loobub hagist või võtab selle tagasi seetõttu, et kostja
on nõude pärast hagi esitamist rahuldanud.

Hageja esitas maksekäsu kiirmenetluse avalduse kostja vastu 20.10.2015 (tl 1-2). Kostja tasus
hagejale võla 07.12.2015 (tl 30), hageja esitas hagiavalduse 27.01.2016. Kuna kostja tasus võla
pärast maksekäsu kiirmenetluse avalduse ja enne hagi esitamist, tuleb hageja maksekäsu
kiirmenetluse avaldusega seotud menetluskulud jätta kostja kanda. Kostjalt tuleb hageja kasuks
välja mõista maksekäsult tasutud riigilõivust 45 eurot see osa, mida hageja tagasi ei saa, s.t
22.50 eurot.

Vastavalt TsMS § 150 lg 2 p-le 2 tagastatakse pool menetluses tasutud riigilõivust, kui hageja
loobub hagist. Hageja on tasunud riigilõivu 125 eurot, talle tuleb sellest tagastada 62.50 eurot.



/allkirjastatud digitaalselt/
Gerty Pau
Kohtunik




                                                                                                 2
