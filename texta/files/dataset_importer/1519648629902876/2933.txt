                                                                         Väärteoasi nr.4-16-8112




                      K O H T U M Ä Ä R US


Kohus                               Harju Maakohus Liivalaia Kohtumaja

Määruse kuupäev                     14.11.2016.a.

Kohtunik                            Aime Ivanson

Menetluse liik                      kaebemenetlus väärteoasjas

Kaebuse esitaja                     Emil Valge, isikukood 36907260315,
                                    Elukoht: XXXX
                                    e-post: XXXX
Vaidlustatud lahend                Politsei-ja Piirivalveameti Põhja prefektuuri
                                   korrakaitsebüroo liiklusjärelevalvekeskuse
                                   liiklusmenetlustalituse 23.08.2016.a. otsus
                                   väärteoasjas nr 2316,16,008415


LÕPPOSA
Jätta Emil Valge kaebus Põhja Prefektuuri korrakaitsebüroo liiklusjärelevalvekeskuse
liiklusmenetlustalituse 23.08.2016.a. üldmenetluse otsuse peale väärteoasjas nr.
2316,16,008415 läbi vaatamata ja tagastada kaebus.

Määruse koopia saata kaebuse esitajale.

Määruse peale võib esitada määruskaebuse Harju Maakohtule 15 päeva jooksul alates päevast,
millal ta sai vaidlustatavast kohtumäärusest teada või pidi teada saama.

Kohtu seisukoht
08.11.2016.a. saabus Harju Maakohtule Emil Valge petitsioon (kaebus) tema suhtes väärteoasjas
nr 2316,16,008415 koostatud otsuse peale.

Väärteomenetluse seadustiku (VTMS )§ 114 lg 4 kohaselt on menetlusosalisel õigus esitada
maakohtule kaebus kohtuvälise menetleja üldmenetluses tehtud otsuse peale 15 päeva jooksul,
alates päevast, mil kohtuvälise menetleja otsus on menetlusosalisele kohtuvälise menetleja juures
kättesaadav.

VTMS § 118 lg 2 p 1 kohaselt teeb maakohtunik kaebuse läbi vaatamata jätmise kohta määruse
ja saadab määruse koopia ning tagastab kaebuse selle esitanud isikule, kui kaebus on esitatud
pärast seadustiku § 114 lõikes 4 sätestatud tähtaja möödumist ja tähtaja ennistamise taotlust ei
ole esitatud või maakohtunik on jätnud tähtaja ennistamata.
Tutvunud kaebusega ja sellele lisatud kohtuvälise menetleja otsuse ja väärteoprotokolliga, leiab
kohus, et kaebus tuleb VTMS § 118 lg 2 p 1 kohaselt jätta läbi vaatamata.
Emil Valge suhtes on Põhja Prefektuuri liiklusjärelevalvekeskuse liiklusmenetlustalituse juht
politseikolonelleitnant Oleg Lodeikin teinud väärteoasjas nr. 2316,16,008415 otsuse
23.08.2016.a. Lahendis on selgelt kirjas, et otsusega mittenõustumisel on kaebuse esitamise
viimane tähtaeg 19.09.2016.a. Emil Valge on petitsiooni koostamise kuupäevaks märkinud
02.11.2016. Maakohtule saabus kaebus 08.11.2016.a. Seega on Emil Valge juba oma kaebuse
koostanud tunduvalt peale kaebuse esitamiseks ettenähtud tähtaja möödumist. Kaebuse esitaja ei
ole põhjendanud kaebuse hilinenult esitamist ega taotlenud tähtaja ennistamist.

Emil Valge poolt oli väärteoprotokolli märgitud soov saada tema suhtes tehtav otsus
elektronposti     teel.    Põhja  Prefektuuri   korrakaitsebüroo   liiklusjärelevalvekeskuse
liiklusmenetlustalitusest saadud informatsiooni kohaselt saadeti 23.08.2016.a. väärteoasjas
2316,16,008415 tehtud otsus samal kuupäeval Emil Valge poolt väärteoprotokollis omakäeliselt
kirjutatud e-posti aadressile.

Eeltoodust tulenevalt leiab kohus, et kuna Emil Valge on esitanud kaebuse pärast kaebetähtaja
möödumist, tähtaja ennistamist ei ole taotlenud, tuleb kaebus Põhja prefektuuri korrakaitsebüroo
liiklusjärelevalvekeskuse liiklusmenetlustalituse 23.08.2016.a. otsuse peale väärteoasjas nr
2316,16,008415 jätta läbi vaatamata.

Kohus juhindub VTMS §-st 118 lg 2 p 1.



Kohtunik
/allkirjastatud digitaalselt/
