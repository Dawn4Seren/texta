                                                                             1-16-903




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   11. märts 2016, Narva kohtumaja

Kriminaalasja number          1-16-903 (15233001330)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Andrei Laumetsa süüdistuses KarS § 202 lg 1 järgi,
                              kokkuleppemenetluse korras
Prokurör                      Viru Ringkonnaprokuratuuri abiprokurör Ragnar Plistkin

Süüdistatav                   Andrei Laumets

                              Elukoht: xxx; isikukood: 38601223734; Eesti Vabariigi
                              kodakondsus; põhiharidus; emakeel: vene keel; töökoht: xxx
                              Kriminaalkorras karistatud 2-l korral, neist viimane:
                              - 03.06.2015 Viru Maakohtu Narva kohtumaja poolt KarS § 121
                              lg 2 p 2 järgi; KarS § 68 lg 1, § 73 lg 1,3 alusel tingimisi
                              vangistusega 5 kuud 28 päeva katseajaga 3 aastat.
                              Tõkend– elukohast lahkumise keeld alates 15.05.2015.

Kaitsja                       Süüdistatav loobus kaitsja osalemisest kohtumenetluses

Kohtuistungi toimumise aeg    11.03.2016



RESOLUTSIOON
Tunnistada Andrei Laumets süüdi KarS § 202 lg 1 järgi ning mõista karistuseks 3 (kolm)
kuud vangistust.

KarS § 65 lg 1 ja § 64 lg 1 alusel liita mõistetud karistus Viru Maakohtu Narva kohtumaja
03.06.2015 kohtuotsusega mõistetud karistusega – 5 (viis) kuud 28 (kakskümmend kaheksa)
päeva vangistust – ning lugedes kergem karistus kaetuks raskeima karistusega mõista
Andrei Laumetsale liitkaristuseks 5 (viis) kuud 28 (kakskümmend kaheksa) päeva
vangistust.
                                                                                        1
                                                                                  1-16-903

Vastavalt KarS § 73 lg-tele 1 ja 3 jätta mõistetud vangistus täitmisele pööramata
tingimusel, et Andrei Laumets ei pane 3-aastase katseaja kestel toime uut tahtlikku
kuritegu.

Katseaja alguseks lugeda 11.03.2016.

Andrei Laumetsale valitud tõkend, elukohast lahkumise keeld, tühistada kohtuotsuse
jõustumisel.

Mõista Andrei Laumetsalt riigituludesse välja menetluskulud: kaitsja Igor Belugini poolt
osutatud õigusabi kulud 96 (üheksakümmend kuus) eurot.

Jätta riigi kanda sundraha 645 (kuussada nelikümmend viis) eurot.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700015306 ning
selgitus „Andrei Laumets, 1-16-903 kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Andrei Laumets on antud kohtu alla süüdistatuna KarS § 202 lg 1 järgi selles, et tema, olles
teadlik, et tema abikaasa xxx, töötades 09.08.2014 müüjana OÜ-le Icezone kuuluvas kaupluses
Hocky Point, mis asub Narvas aadressil 26.Juuli 4, võttis kassast 3000 eurot ning oli kohustatud
nimetatud summa kandma tööandja arveldusarvele Swedbankis, kuid ei teinud seda ja omastas
tööandjale kuuluva kassaraha, omandas xxx OÜ-le Icezone kuuluva raha summas 1500 eurot
ning kulutas nimetatud rahasumma ajavahemikul 09.08.2014 kuni 09.09.2014 hasartmängudeks,
külastades OÜ-le Novoloto kuuluvat Fenikss Casino mängusaali asukohaga Kangelaste prospekt
2, Narva, 26.08.2014 ja 03.09.2014.
Seega süüdistuse kohaselt Andrei Laumets, olles teadlik, et oma abikaasalt xxx omandatud raha
summas 1500 eurot on saadud viimase poolt kuriteo toimepanemise tulemusena, ajavahemikul
09.08.2014 kuni 09.09.2014, kulutas hasartmängudeks oma abikaasa xxx tööandja OÜ Icezone
raha summas 1500 eurot.

Kooskõlas Andrei Laumetsa, tema kaitsja Igor Belugini ja Viru Ringkonnaprokuratuuri Narva
osakonna abiprokurör Ragnar Plistkini vahel 03.11.2015 sõlmitud kokkuleppega nõuab prokurör
kohtus Andrei Laumetsale karistuseks KarS § 202 lg 1 ettenähtud kuriteo toimepanemise eest 3
kuud vangistust. Samuti palub prokurör KarS § 65 lg 1 ja § 64 lg 1 alusel liita 3 kuud vangistust
                                                                                               2
                                                                                1-16-903
Viru Maakohtu Narva kohtumaja 03.06.2015 otsusega nr 1-15-3927 mõistetud karistusega ning
mõista Andrei Laumetsale liitkaristuseks, lugedes kergem karistus kaetuks raskeima karistusega,
5 kuud 28 päeva vangistust. KarS § 73 lg-te 1,3 alusel mitte pöörata karistust täitmisele, kui
Andrei Laumets ei pane 3-aastase katseaja jooksul toime uut tahtlikku kuritegu. Süüdimõistva
kohtuotsuse korral kuulub Andrei Laumetsalt väljamõistmisele kaitsjatasu kriminaalasja
eeluurimisel osutatud õigusabi eest.

Kohtuistungil Andrei Laumets avaldas, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks, kokkuleppe sõlmimisel avaldas
oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Andrei Laumetsa
KarS § 202 lg 1 järgi vastavalt sõlmitud kokkuleppele.

Kohtu hinnangul tuleb sundraha jätta riigi kanda. Süüdistuse esemeks olev tegu pandi toime enne
eelmist kohtuotsust ning käesoleva kriminaalasja arutamine eraldi menetluses toimus
süüdistatavast mitteolenevatel põhjustel. 03.06.2015 kohtuotsusega on süüdistatavalt mõistetud
välja muu hulgas ka sundraha ning seetõttu ei ole põhjendatud uuesti sundraha väljamõistmine
olukorras, kus kriminaalasju oleks saanud arutada ühes menetluses. Ka sõlmitud kokkuleppes ei
ole sundraha tasumise kohustust kajastatud.
Ülejäänud menetluskulud kuuluvad KrMS § 180 kohaselt tasumisele süüdistatava poolt vastavalt
sõlmitud kokkuleppele.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                             3
