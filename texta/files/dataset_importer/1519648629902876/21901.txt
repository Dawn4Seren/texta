                                                                             2-15-126508




                             KOHTUMÄÄRUS

Kohus                             Tartu Maakohus

Määruse tegemise aeg ja koht      07. märts 2016. a, Jõgeva kohtumaja

Kohtunik                          Maimu Laumets

Tsiviilasja number                2-15-126508

Tsiviilasi                        ITM Inkasso OÜ hagi Mxxx Vxxxxx vastu 86.36€ nõudes

Menetlusosalised ja nende         Hageja: ITM Inkasso OÜ (registrikood 11100041, asukoht
esindajad                         Fr. Kreutzwaldi 4, 10120 Tallinn, e-post jurist@itm.ee),
                                  lepinguline esindaja Marek Aunver;
                                  Kostja: Mxxx Vxxxxx (isikukood xxxxxxxxxxx, elukoht
                                  xxxxxxxxxxxxxxxxxxxxxxxxxxxu,                     e-post
                                  xxxxxxxxxxxxxxxxxxxxxx
Menetlustoiming                   Kompromissi kinnitamine ja asja menetluse lõpetamine

Kohtuistungi toimumise aeg        Kirjalik menetlus

RESOLUTSIOON

   1. Rahuldada ITM Inkasso OÜ taotlus.
   2. Kinnitada ITM Inkasso OÜ ja Mxxx Vxxxxx vahel 08.02.2016. a kirjalikult sõlmitud
       kompromiss, mille tingimused on alljärgnevad:
   2.1. Kostja tasub hagejale põhivõlgnevuse 52,65 eurot ja kõrvalnõuded 34,30 eurot ja pool
        riigilõivu 22,50 eurot ning õigusabi kulud 20 eurot, kokku 129,45 eurot vastavalt
        järgmisele maksegraafikule:
        2.1.1 20.02.2016.a. osamakse 20 eurot;
        2.1.2 20.03.2016.a. osamakse 20 eurot;
        2.1.3 20.04.2016.a. osamakse 20 eurot;
        2.1.4 20.05.2016.a. osamakse 20 eurot;
        2.1.5 20.06.2016.a. osamakse 20 eurot;
        2.1.6 20.07.2016.a. osamakse 20 eurot;
        2.1.7 20.08.2016.a. osamakse 9,45 eurot.
   2.2 Pooled on kokku leppinud, et punktis 2.1 nimetatud kohustuse kohaseks täitmiseks loevad
        pooled vastavate rahasummade täies ulatuses laekumist hiljemalt ülalnimetatud
        kuupäevadeks OÜ ITM Inkasso             arvelduskontole nr EE172200221026942756
        Swedbank’is, selgitusega: kompromissilepingu täitmine ts.asjas nr 2-15-126508.



                                                                                        1
                                                                                  2-15-126508

    2.3 Kostja poolt Kompromissis sätestatud kohustuse täitmisel loobub Hageja kõigist
        käesolevas menetluses esitatud nõuetest Kostja vastu.
    2.4 Kompromiss lahendab ammendavalt ja lõplikult kõik vaidluse asjaoludega seotud poolte
        nõuded. Pooled loobuvad hagi asjaoludega seotud nõuetest, mis neil on, võivad olla ja/või
        tekkida ning omandavad uued õigused ja kohustused käesoleva kompromissi alusel
        (VÕS § 578 lg 2).
    2.5 Juhul, kui Kostja ei täida nõuetekohaselt kompromisslepingu punktis 2.1 märgitud
        kohustusi, sh eraldi võetuna iga 2.1.1 – 2.1.7 kohustust, on hagejal õigus koheselt ja ilma
        kostjale täiendavat tähtaega andmata pöörduda kohtutäituri poole kõigi käesolevas
        kokkuleppes kajastatud ja kostja poolt tasumata summade sissenõudmiseks täies ulatuses.
    3. Lõpetada tsiviilasja nr 2-15-126508 menetlus ITM Inkasso OÜ hagis MxxxxVxxxxx
       vastu 86.36€ nõudes.

 Menetluskulude jaotus

    1. Jätta menetluskulud poolte endi kanda.
    2. Tagastada pool hageja poolt tasutud riigilõivust s.o 22,5 eurot hageja arvelduskontole
       EE172200221026942756.


 Edasikaebamise kord
 Määruse peale ei saa esitada määruskaebust.

Menetluse käik
ITM Inkasso OÜ esitas 7.12.2015.a Pärnu Maakohtule maksekäsu kiirmenetluse avalduse
võlgnikult 86.36€ saamiseks. 14.12.2015.a tegi kohus võlgnikule makseettepaneku, mis on
kätte toimetatud 16.12.2015.a. 23.12.2015.a esitas võlgnik nõudele vastuväite. 18.01.2016.a
määrusega andis Pärnu Maakohus nõude üle Tartu Maakohtule. 20.01.2016.a jättis Tartu
Maakohus määrusega hagiavalduse käiguta ning andis tähtaja vormikohase hagiavalduse ja
täiendava riigilõivu tasumiseks.
Hageja esindaja edastas kohtule kompromisslepingu 08.02.2016a märkega, et see pole veel
kostja poolt allkirjastatud ja vormikohane leping edastatakse koheselt kui see on kätte saadud.
02.03.2016.a esitas hageja esindaja kohtule mõlema poole allkirjadega kompromisslepingu ja
taotluse kompromissi kinnitamiseks.


Kohtumääruse põhjendused
TsMS § 486 lg 1 p 3 sätestab: Makseettepaneku koostanud kohus jätkab asja menetlemist
hagimenetluses või annab asja hagimenetluses menetlemiseks üle maksekäsu kiirmenetluse
avalduses nimetatud kohtule või poolte ühises taotluses nimetatud kohtule, kui avaldaja ja
võlgnik on enne maksekäsu tegemist esitanud kohtule kirjaliku kompromissilepingu. Sama
paragrahvi lõike 2 kohaselt loetakse hagi hagimenetluses esitatuks alates maksekäsu
kiirmenetluse avalduse esitamisest.
Käesolevalt on maksekäsku menetlev kohus määrusega maksekäsu kiirmenetluse lõpetanud ja
andnud asja menetluse jätkamiseks üle hagimenetlusse, pooled on esitanud kompromissilepingu
enne hagiavalduse menetlusse võtmist.




                                                                                             2
                                                                                   2-15-126508

Kohus, tutvunud tsiviilasja materjalidega, leiab, et poolte kompromiss ei ole vastuolus heade
kommetega ega riku avalikku huvi ning on võimalik kinnitada. Kohus kinnitab kompromissi ja
lõpetab asja menetluse.
Vastavalt TsMS § 486 lg 4 menetleb kohus kompromisslepingut TsMS §-des 430 ja 431 sätestatu
kohaselt. TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi
tingimused. TsMS § 430 lg 3 järgi ei kinnita kohus kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita.
Kohus selgitab kompromissi sõlmimise ja menetluse lõpetamise õiguslikke tagajärgi:
TsMS § 432 näeb ette, et menetluse lõpetamise korral kompromissiga on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega, kui
seadusest ei tulene teisiti. Kooskõlas TsMS § 430 lg-ga 6 asendab kokkuleppe sõlmimine kohtu
kinnitatud kompromissina kokkuleppe notariaalset tõestamist. Kompromissi saab vastavalt
TsMS § 430 lg-s 8 sätestatule tühistada ja selle tühisusele saab tugineda tsiviilseadustiku üldosa
seaduses nimetatud alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või selle tühisusele tugineda
ning kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses. Kui
kohus sellise hagi rahuldab, loetakse, et kompromissil ei ole täielikult või osaliselt õiguslikke
tagajärgi ja menetlus asjas, milles kompromiss sõlmiti, jätkub.


Pooled on kompromissiga kokku leppinud, et loobuvad edasikaebamise õigusest
kohtumäärusele. Kohus leiab, et TsMS § 661 lg 4 alusel on võimalik poolte kokkuleppel
määrusele määruskaebuse esitamise õigus välistada.


Menetluskulude jaotus
TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses.
TsMS § 168 lg 3 kohaselt kannavad kompromissi sõlmimise korral pooled oma menetluskulud
ise, kui nad ei ole kokku leppinud teisiti.
Pooled on kompromissiga kokku leppinud, et poolte menetluskulud jäävad nende endi kanda.
Kohus määrab menetluskulude jaotuse vastavalt poolte kokkuleppele.
Hageja taotles poole riigilõivu ehk 22,50 euro tagastamist hageja arveldusarvele. TsMS § 150
lg 2 p 1 kohaselt tagastatakse pool menetluses tasutud riigilõivust, kui pooled sõlmivad
kompromissi. Kohus on tuvastanud, et hageja on käesolevas tsiviilasjas riigilõivu tasunud 45
eurot. Kuna kohus kinnitab kompromissi, tuleb pool riigilõivu ehk 22,50 eurot hagejale tagastada


/allkirjastatud digitaalselt/
Maimu Laumets
kohtunik




                                                                                               3
