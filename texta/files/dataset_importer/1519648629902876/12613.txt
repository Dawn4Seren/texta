                                  MÄÄRUS
Kohus                                Tartu Ringkonnakohus
Kohtukoosseis                        Tiina Pappel, Madis Ernits, Maili Lokk
Määruse tegemise aeg ja koht         15. juuni 2016, Tartu
Haldusasja number                    3-15-2297
Haldusasi                            Tiina Siilivase (Siilivask) kaebus Põllumajanduse
                                     Registrite ja Informatsiooni Ameti 15.12.2014. a otsuse
                                     nr 12-6/954 tühistamiseks.
Menetluse alus ringkonnakohtus       Põllumajanduse Registrite ja Informatsiooni Ameti
                                     apellatsioonkaebus Tartu Halduskohtu 26.04.2016. a
                                     otsuse peale
Asja läbivaatamine                   Kirjalik menetlus
Menetlusosalised                     Kaebaja Tiina Siilivask, esindaja Kalju Siilivask
                                     Vastustaja Põllumajanduse Registrite ja Informatsiooni
                                     Amet
RESOLUTSIOON
  1. Võtta     vastu   Põllumajanduse     Registrite   ja   Informatsiooni            Ameti
     apellatsioonkaebusest loobumise avaldus.
  2. Lõpetada apellatsioonimenetlus haldusasjas nr 3-15-2297.

EDASIKAEBAMISE KORD
Määruse peale võib esitada määruskaebuse otse Riigikohtule 15 päeva jooksul määruse
kättetoimetamisest (halduskohtumenetluse seadustik (HKMS) § 191 lg 6).

ASJAOLUD JA MENETLUSE KÄIK
1. Tiina Siilivask esitas 11.09.2015 Tartu Halduskohtule kaebuse Põllumajanduse Registrite
ja Informatsiooni Ameti (PRIA) 15.12.2014. a otsuse nr 12-6/954 tühistamiseks.
PRIA 15.12.2014. a otsuse kohaselt lõpetati ennetähtaegselt T. Siilivase ebasoodsamate
piirkondade toetuse kohustus ning nõuti temalt tagasi toetus summas 234,15 eurot.

2. Tartu Halduskohus rahuldas 26.04.2016. a otsusega T. Siilivase kaebuse ning tühistas
PRIA 15.12.2014. a otsuse nr 12-6/954 ja mõistis PRIA-lt T. Siilivase kasuks välja riigilõivu
15 eurot.

3. PRIA esitas 26.05.2016 Tartu Ringkonnakohtule apellatsioonkaebuse, milles palus Tartu
Halduskohtu 26.04.2016. a otsuse tühistamist ja uue otsuse tegemist, millega jäetaks
T. Siilivase kaebus rahuldamata.

4. Tartu Ringkonnakohus võttis 31.05.2016. a määrusega PRIA apellatsioonkaebuse
menetlusse ning kohustas kaebajat 21 päeva jooksul apellatsioonkaebusele vastama.
5. PRIA esitas 13.06.2016       ringkonnakohtule avalduse apellatsioonkaebusest
loobumiseks. PRIA kinnitas avalduses, et on teadlik apellatsioonkaebuse loobumise
õiguslikest tagajärgedest.

RINGKONNAKOHTU PÕHJENDUSED
6. Ringkonnakohus leiab, et PRIA avaldus apellatsioonkaebusest loobumiseks tuleb vastu
võtta ja apellatsioonimenetlus käesolevas asjas lõpetada.

7. HKMS § 191 lg 1 kohaselt võib apellant ringkonnakohtule esitatud avaldusega loobuda
apellatsioonkaebusest asja arutamise lõpetamiseni, kirjaliku menetluse puhul aga kuni
avalduste esitamiseks antud tähtaja möödumiseni. Kui teine menetlusosaline ei ole
halduskohtu otsuse peale edasi kaevanud, lõpetab ringkonnakohus määrusega
apellatsioonimenetluse (HKMS § 191 lg 3). HKMS § 191 lg 5 kohaselt märgib kohus
apellatsioonkaebusest loobumise kohta tehtud määruses apellatsioonkaebusest loobumise
õiguslikud tagajärjed.

8. Ringkonnakohus leiab, et vastustaja apellatsioonkaebusest loobumise avaldus on
tähtaegne ning apellatsioonkaebusest loobumine seega lubatav. Vastustaja on
apellatsioonkaebuse loobumise avaldusse märkinud, et ta on teadlik apellatsioonkaebuse
loobumise tagajärgedest. Eeltoodust tulenevalt saab ringkonnakohus PRIA 13.06.2016. a
avalduse vastu võtta. Kuna asjas on esitatud vaid üks apellatsioonkaebus, tuleb HKMS § 191
lg 3 alusel apellatsioonimenetlus käesolevas haldusasjas lõpetada.
9. Ringkonnakohus selgitab, et tulenevalt HKMS § 191 lg-st 2 loetakse apellatsioonkaebusest
loobumise korral, et apellant ei ole apellatsiooniastmes menetlustoiminguid teinud.
Apellatsioonkaebusest loobumise korral ei saa apellant esitada enam uut apellatsioonkaebust
sama apellatsioonieseme kohta ja kannab apellatsioonkaebusega seotud menetluskulud.




/allkirjastatud digitaalselt/   /allkirjastatud digitaalselt/   /allkirjastatud digitaalselt/
       Madis Ernits                    Tiina Pappel                       Maili Lokk




2                                               2
