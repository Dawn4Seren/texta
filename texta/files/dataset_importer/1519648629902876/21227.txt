                       KOHTUMÄÄRUS

 Kohus                               Harju Maakohus, Kentmanni kohtumaja
 Kohtunik                            Mati Maksing
 Määruse tegemise aeg ja koht        15. märts 2016. a, Tallinn
 Tsiviilasja number                  2-16-2722
 Tsiviilasi                          XxxOÜ sundlõpetamine
 Tsiviilasja hind                    3 500 eurot
 Menetlusosalised ja nende           Puudutatud isik I: XxxOÜ (registrikood xxx)
 esindajad                           Puudutatud isik I seaduslikud esindajad ja puudutatud
                                     isikud II ja III: juhatuse liikmed Xxx(isikukood xxx) ja
                                     Xxx(isikukood xxx)
 Menetlustoiming                     Äriühingu sundlõpetamise otsustamine

 RESOLUTSIOON
    1.   Sundlõpetada XxxOÜ (registrikood xxx) likvideerimismenetlust läbiviimata.
    2.   Kustutada registrist XxxOÜ (registrikood xxx).
    3.   Sundlõpetamise määrus kehtib ja kuulub täitmisele alates jõustumisest.
    4.   Määrus saata pärast jõustumist täitmiseks Tartu Maakohtu registriosakonnale
         (Pikk 32, 44307 Rakvere, e-post registriosakond@kohus.ee).
 Edasikaebamise kord
 Käesoleva kohtumääruse peale võib esitada määruskaebuse Tallinna Ringkonnakohtule Harju
 Maakohtu Kentmanni kohtumaja kaudu 15 päeva jooksul alates määruse kättetoimetamisest,
 kuid mitte hiljem kui viie kuu jooksul alates määruse tegemisest.
 Kohtumääruse peale määruskaebuse esitamisel tuleb tasuda riigilõiv 50 eurot.
 Kui menetlusosaline taotleb määruskaebuse esitamisel menetlusabi, peab ta seaduses sätestatud
 tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
 taotleb, eelkõige esitama määruskaebuse.

KOHTU PÕHJENDUSED
1. Tartu Maakohtu registriosakond esitas 19. veebruaril 2016 tsiviilkohtumenetluse seadustiku
(TsMS) § 595 lg 2 p 5 alusel kohtule XxxOÜ (puudutatud isik I) dokumendid, et algatada
menetlus äriseadustiku (ÄS) § 203 lg 1 p 1 alusel sundlõpetamise otsustamiseks. Puudutatud
isiku I netovara ei vasta seaduses sätestatud nõuetele.
2. Kohus algatas menetluse 23. veebruari 2016 kohtumäärusega, millega nõudis 14 päeva
jooksul puudutatud isiku I seaduslikelt esindajatelt Xxxja Xxx(puudutatud isikud II ja III)
                                                                                        2-16-2722

kirjaliku seisukoha esitamist puudutatud isiku I sundlõpetamise ja likvideerimismenetluse
läbiviimise kohta. Kohus kohustas puudutatud isikuid II ja III muu hulgas leidma likvideerija
kandidaat ning esitama likvideerija kirjalik nõusolek likvideerimise läbiviimiseks või tasuma
likvideerija kulutuste katteks 300 eurot kohtu arvele. Puudutatud isikud II ja III nimetatud
tähtajaks kohtu nõuet ei täitnud. Puudutatud isikud II ja III teatasid 9. märtsil 2016, et paluvad
kohtul puudutatud isiku I sundlõpetamist ilma likvideerimismenetluseta.
3. Kohus leiab, et puudutatud isik I tuleb sundlõpetada likvideerimismenetlust läbiviimata ning
registrist kustutada. Äriregistri pidaja on teatanud puudutatud isiku I juhatust osaühingu
netovara mittevastavusest ÄS § 136 ja § 176 nõuetele ning andnud 27. juuli 2010,
12. detsembri 2011, 4. oktoobri 2013 ja 5. novembri 2014 kirjadega ning 10. augusti
2015. aasta määrusega tähtaega esitamaks registripidajale otsust abinõude tarvitusele võtmise
kohta. Eelnimetatud määrusega andis registripidaja puudutatud isikule I tähtaja puuduste
kõrvaldamiseks 180 päeva alates määruse tegemisest. Tähtaja jooksul puuduseid ei
kõrvaldanud. Registripidaja on teostanud kontrolli kõigi esitatud (2008.-2014. aasta)
majandusaasta aruannete üle ja teinud kindlaks, et alates 2008. aasta majandusaasta aruandest
on netovara puudused kõrvaldamata. Viimati registripidajale esitatud, 2014. aasta aruandes on
omakapitali summa 1 588 eurot ja osakapital 2556 eurot. See annab alust arvata, et puudutatud
isiku I omakapital on puudulik ja seisund ei ole majanduslikust olukorrast tulenevalt ajutine.
Kohus kontrollis 14. märtsil 2016 äriregistrit. Puudutatud isikud II ja III ei ole ka äriregistrile
esitanud dokumente sundlõpetamise aluseks olevate asjaolude kõrvaldamise kohta.
4. ÄS § 136 järgi peab osaühingu osakapitali suurus olema vähemalt 2 500 eurot. Kooskõlas
ÄS §-ga 176 peavad osanikud võtma vastu ühe samas paragrahvis nimetatud otsustest, kui
osaühingul on netovara vähem kui pool osakapitalist või vähem kui §-s 136 nimetatud
osakapitali suurus või muu seaduses sätestatud osakapitali minimaalne suurus. ÄS § 203 lg 1
p 1 alusel lõpetatakse osaühing kohtumäärusega, kui osanikud ei ole vastu võtnud lõpetamise
otsust, kui selle vastuvõtmine oli seaduse või põhikirja alusel kohustuslik, samuti juhul, kui
osanikud ei ole vastu võtnud ühtegi §-s 176 ettenähtud otsust või kui §-s 176 nimetatud otsuste
tegemiseks ei ole osanike koosolekut kokku kutsutud. ÄS § 203 lg 2 alusel võib kohus
sundlõpetamise otsustada omal algatusel.
5. ÄS § 205 sätestab, et osaühingu lõpetamisel toimub selle likvideerimine
(likvideerimismenetlus), kui seaduses ei ole sätestatud teisiti. TsMS § 604 lg 2 alusel võib
kohus määrata, et isiku likvideerimismenetlust läbi ei viida ja juriidiline isik kustutatakse
registrist. Arvestades asjaolu, et puudutatud isikud II ja III ei ole kohtu määratud tähtajaks
viinud omakapitali seadusega vastavusse ning teatasid kohtule, et nad soovivad puudutatud
isiku I sundlõpetamist ilma likvideerimismenetlust läbiviimata, siis tuleb puudutatud isik I
registrist kustutada likvideerimismenetlust läbiviimata.
6. Kooskõlas ÄS § 204 lg 3 loetakse osaühing sundlõpetatuks alates lõpetamise kande
tegemisest äriregistrisse. Sundlõpetamine jõustub kohtulahendi jõustumisega. Sundlõpetamise
määrus kehtib ja kuulub täitmisele alates jõustumisest (TsMS § 629 lg 4). Sundlõpetamise
määruse peale võivad avaldaja ja juriidiline isik esitada määruskaebuse TsMS § 629 lg 5.

/ allkirjastatud digitaalselt /
Mati Maksing
kohtunik




                                                                                             2 (2)
