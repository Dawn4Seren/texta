                    KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    14.04.2016 Jõhvi kohtumaja


Kriminaalasja number           1-16-1146 (15922700073)

Kohtunik                       Anne PALMISTE

Kohtuistungi sekretär          Jane VÄLI

Prokurör                       Anu TOLUK

Kaitsja                        vandeadvokaadi vanemabi Andres VESKI

Asja läbivaatamise kuupäev     11.04.2016
                               Allan MIRKA süüdistus Karistusseadustiku §121
Kriminaalasi
                               (alates 01.01.2015 kehtiva Karistusseadustiku §121
                               lg.2 p.3) järgi
                               kokkuleppemenetluses
                               Allan MIRKA
Süüdistatav                    sünd. 04.06.1986, isikukood 38606045210, Eesti
                               Vabariigi kodanik, põhiharidus, emakeel eesti keel,
                               elukoht xxx, varem kriminaalkorras karistatud
                                   - Jõgeva Maakohtu 29.12.2003 otsusega KarS
                                      §199 lg.2 p.4, 8 järgi vangistusega 3 kuud
                                      tingimisi katseajaga 1 aasta 6 kuud;
                                   - Lääne-Viru Maakohtu 13.08.2004 otsusega
                                      KarS §263 p.4, §199 lg.2 p.4, 8, §215 lg.2 p.1,
                                      KrK §139 lg.2 p.1, 2, 3 järgi vangistusega 1
                                      aasta 11 kuud 27 päeva tingimisi katseajaga 1
                                      aasta 6 kuud;
                                   - Harju Maakohtu 13.02.2007 otsusega KarS
                                      §199 lg.2 p.4 järgi vangistusega 2 aastat 1 kuu
                                      27 päeva;
                                   - Harju Maakohtu 23.04.2010 otsusega KarS
                                      §199 lg.2 p.9, §121 järgi vangistusega 5 kuud
                                      10 päeva;
                                   - Harju Maakohtu 29.10.2010 otsusega KarS
                                                                                    1
                                       §199 lg.2 p.7, 8, 9 järgi vangistusega 5 kuud 3
                                       päeva;
                                   -   Harju Maakohtu 07.04.2011 otsusega KarS
                                       §274 lg.1, §199 lg.2 p.9-§25 lg.2 järgi
                                       vangistusega 3 kuud 28 päeva;
                                   -   Harju Maakohtu 06.09.2011 otsusega KarS
                                       §200 lg.2 p.7, §199 lg.2 p.5 järgi KarS §65 lg.1
                                       alusel vangistusega        3     aastat    tingimisi
                                       katseajaga 3 aastat;
                                   -   Harju Maakohtu 12.06.2012 otsusega KarS
                                       §199 lg.2 p.7, 9 - §25 lg.2, §121 järgi
                                       vangistusega 3 aastat 1 kuu 26 päeva (eelmise
                                       otsuse karistus liidetud);
                                   -   Harju Maakohtu 12.04.2013 otsusega KarS
                                       §199 lg.2 p.7, 8, 9 - §25 lg.2, §266 lg.2 p.1, 3-§25
                                       lg.2 järgi vangistusega 7 kuud 23 päeva,
                                       millele KarS §65 lg.2 alusel liideti 12.06.2012
                                       otsus, lõplikuks karistuseks 3 aastat 9 kuud
                                       19 päeva vangistust, karistuse kandmise algus
                                       08.10.2012



Juhindudes KrMS § 247, § 248 lg 1 p 5, § 249, § 306, § 309, § 310, § 313, § 315, § 318 lg
1 ja § 319 lg 1, 2, maakohus


OTSUSTAS:


Süüdi tunnistada Allan MIRKA Karistusseadustiku §121 (alates 01.01.2015 kehtiva
Karistusseadustiku §121 lg.2 p.3) järgi ja mõista karistuseks 2 (kaks) kuud vangistust.

Karistusseadustiku §65 lg.2 alusel liita mõistetud karistusele 2 (kaks) kuud vangistust
Harju Maakoht 12.04.2013 otsusega mõistetud karistus 3 (kolm) aastat 9 (üheksa)
kuud 19 (üheksateist) päeva vangistust ja liitkaristuseks mõista Allan MIRKALE 3
(kolm) aastat 11 (üksteist) kuud 19 (üheksateist) päeva vangistust.

Allan MIRKA karistuse kandmise algus on 08.10.2012.

Rahuldada vandeadvokaadi vanemabi Andres VESKI taotlus, määrata tema poolt
Allan MIRKALE kohtulikus menetluses osutatud õigusabi tasu suuruseks ja mõista
välja riigituludest 387 (kolmsada kaheksakümmend seitse) eurot 84 senti (s.h.
ettevalmistus 120 €, 23.02.2016 eelistungil osalemine 20 €, 11.04.2016 kohtuistungil
osalemine 20 €, käibemaks 32 €, sõidukulud 23.02.2016 Tartu – Jõhvi – Tartu 81,60 €,
sõidukulud 11.04.2016 Tartu – Jõhvi – Tartu 81,60 €, käibemaks 32,64 €).

Välja mõista Allan MIRKALT Kriminaalmenetluse seadustiku §179 lg.1 p.2 alusel
sundraha seoses teise astme kuriteos süüdimõistmisega 645 (kuussada nelikümmend
viis) eurot riigituludesse.


                                                                                          2
Jätta kaitsjale (vandeadvokaadi vanemabi Andres VESKI) kohtueelses menetluses
makstud tasu 267 (kakssada kuuskümmend seitse) eurot 84 senti ja kaitsjale
(vandeadvokaadi vanemabi Andres VESKI) kohtulikus menetluses makstud tasu 387
(kolmsada kaheksakümmend seitse) eurot 84 senti Eesti Vabariigi kanda.

Kriminaalmenetluse seadustiku §180 lg.3 alusel määrata, et kriminaalmenetluse kulud
645 (kuussada nelikümmend viis) eurot tuleb Allan MIRKAL tasuda ositi 12
(kaheteistkümne) kuu jooksul alates kohtuotsuse jõustumisest.

Sundraha tuleb Allan MIRKAL tasuda Maksu- ja Tolliameti arveldusarvele:
SEB pangas nr.EE351010052031000004
Swedbank nr.EE502200221014193355
Nordea pangas nr.EE401700017002872300
Danske Bank nr.EE873300333499990003.
Maksekorraldusele tuleb märkida viitenumber 99916700026285 ning selgitus „Allan
MIRKA 1-16-1146 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 14.04.2016.


Süüdistus

Allan Mirka on antud kohtu alla ja teda süüdistatakse selles, et tema, olles
12.06.2012 Harju Maakohtu poolt karistatud KarS §121 järgi (karistus kustumata),
pani toime uue kuriteo: 24.11.2014 Jõhvis Ülesõidu 1 asuva Viru Vangla S hoone S5
osakonna kambris nr.S503 peksis (lõi mitte vähem kui kahel korral) rusikas käega
kaaskinnipeetav Xxx Xxx rinna piirkonda, mille tagajärjel tundis kannatanu valu ning
kannatanu rinnale tekkisid hematoomid.

Sellega pani Allan Mirka toime teise inimese tervise kahjustamise, samuti peksmise
s.o. kuriteo KarS §121 järgi (alates 01.01.2015 kehtiva KarS §121 lg.2 p.3 järgi - teise
inimese tervise kahjustamise, samuti valu tekitava kehalise väärkohtlemise, toime
pandud korduvalt).


Kokkulepe

Ringkonnaprokurör Anu Toluk, süüdistatav Allan Mirka ja tema kaitsja
vandeadvokaadi vanemabi Andres Veski sõlmisid 11.04.2016 kokkuleppe, mille
kohaselt süüdistatav ja tema kaitsja nõustusid kuriteo kvalifikatsiooniga, tekitatud
kahju laadi ja suurusega ning jõudsid kokkuleppele prokuröri poolt kohtus nõutava
karistuse liigis ja määras. KarS §121 (alates 01.01.2015 kehtiva KarS §121 lg.2 p.3)
järgi ettenähtud kuriteo toimepanemise eest nõuab prokurör kohtus süüdistatavale

                                                                                      3
karistuseks 2 kuud vangistust. KarS §65 lg.2 alusel suurendada mõistetud karistust
Harju Maakohtu 12.04.2013 otsusega mõistetud karistuse 3 aastat 9 kuud 19 päeva
vangistust võrra ning liitkaristuseks mõista 3 aastat 11 kuud 19 päeva vangistust.
Karistuse alguseks lugeda 08.10.2012. Määratud kaitsja vandeadvokaadi vanemabi
Andres Veski kaitsjatasud jätta riigi kanda. Sundraha 1,5 palga alammäära ulatuses
summas 645 eurot välja mõista süüdistatavalt ja võimaldada tasuda ositi 1 aasta
jooksul.


Maakohtu istung

Ringkonnaprokurör Anu Toluk jäi maakohtu istungil kokkuleppe juurde, palus Allan
Mirka Karistusseadustiku §121 (alates 01.01.2015 kehtiva Karistusseadustiku §121
lg.2 p.3) järgi süüdi tunnistada ning mõista karistus vastavalt kokkuleppes sätestatule.

Süüdistatav Allan Mirka jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.

Kaitsja vandeadvokaadi vanemabi Andres Veski toetas maakohtu istungil kokkulepet
ja palus see kinnitada.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Allan Mirkale on esitatud süüdistus selles, et tema lõi mitte vähem kui kahel korral
rusikas käega kaaskinnipeetav Xxx Xxx rinna piirkonda, mille tagajärjel tundis
kannatanu valu ning kannatanu rinnale tekkisid hematoomid

Maakohus leiab, et Allan Mirka tuleb Karistusseadustiku §121 (alates 01.01.2015
kehtiva Karistusseadustiku §121 lg.2 p.3) järgi süüdi tunnistada.

Karistusseadustiku §121 (kuni 31.12.2014 kehtinud redaktsioonis) nägi karistusena
ette rahalise karistuse või kuni kolmeaastase vangistuse.

Karistusseadustiku §121 lg.2 p.3 (alates 01.01.2015 kehtivas redaktsioonis) näeb
karistusena ette rahalise karistuse või kuni viieaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem korduvalt
kriminaalkorras karistatud, käesoleva kuriteo pani ta toime vanglas reaalse vangistuse
kandmise ajal. Arvestada tuleb ka süüdimõistva kohtuotsusega kaasnevaid
kriminaalmenetluse kulusid.




                                                                                      4
Maakohus nõustub ka kokkuleppes sisalduva karistuse määraga – vangistus 2 kuud.
Karistuse suuruse määramisel on maakohtu hinnangul arvestatud konkreetse kuriteo
raskust, selle toimepanemise asjaolusid ja süüdistatava isikut.

Vastavalt Kriminaalmenetluse seadustiku        §180    lg.1   kuuluvad   süüdimõistetult
väljamõistmisele kriminaalmenetluse kulud.

Maakohus nõustub kokkuleppe ja ringkonnaprokuröri selgitusega maakohtu istungil
selles osas, et kaitsjatasu tuleb jätta Eesti Vabariigi kanda.

Eeltoodu alusel kuulub Allan Mirkalt kriminaalmenetluse kuludena väljamõistmisele
sundraha.

Süüdistatav Allan Mirka kinnitas maakohtu istungil, et kokkulepe on talle arusaadav,
selle sõlmimine oli tema vaba tahe ning ta palub kokkulepe kinnitada.

Kaitsja palus maakohtu istungil samuti kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 11.04.2016 ringkonnaprokurör Anu Toluki,
süüdistatav Allan Mirka ja tema kaitsja vandeadvokaadi vanemabi Andres Veski
poolt sõlmitud kokkuleppe.




(allkirjastatud digitaalselt)
Anne PALMISTE
kohtunik




                                                                                      5
