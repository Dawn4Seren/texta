                                                                                    1-16-89




                            KOHTUOTSUS
                         Eesti Vabariigi nimel

Kohus                            Harju Maakohus
Kohtuotsuse tegemise aeg ja 29. jaanuaril 2016.a Tallinnas Liivalaia kohtumajas
koht

Kriminaalasja number             1-16-89 (15230106135)
Kohtukoosseis                    Kohtunik Katre Poljakova

Sekretär                         Triin Pilberg

Tõlk                             Natalia Senkevitš

Abiprokurör                      Raigo Aas

Kaitsja                          Vandeadvokaadi abi Karine Nersesjan

Kriminaalasi                     KIRILL XXX süüdistus KarS § 184 lg 1 järgi
                                 kokkuleppemenetluses;

Süüdistatav                      Kirill XXX, isikukood: XXX, Eesti Vabariigi kodanik,
                                 emakeel vene keel, põhiharidusega, õpib XXX II kursusel
                                 keevitajaks, elukoht: XXX, varasemalt väärteokorras
                                 karistatud, kriminaalkorras karistamata, käesolevas
                                 kriminaalasjas KrMS § 217 alusel kahtlustatavana kinni
                                 peetud 08.11.2015.a kell 14.02 kuni 09.11.2015.a kell
                                 13.33, alates 09.11.2015.a kohaldatud tõkend elukohast
                                 lahkumise keeld tähtajaga 1 aasta, milline on kohtueelse
                                 menetleja poolt tühistatud 25.11.2015.a, tõkendid
                                 kohaldatud ei ole;

RESOLUTSIOON                     Juhindudes KrMS §-dest 126 lg 3 p.p 1, 4; § 173 lg 1 - 4
                                 ja § 175 lg 1 p. p 3, 4 ja 9; § 179 lg 1 p 1; § 180 lg 3; §
                                 248 lg 1 p 5; § 249; § 311; § 313; KarS § - dest 68 lg 1; §
                                 74 lg 1 ja lg 3; § 75 lg 1 p.p 1-6; § 75 lg 2 p 21 ja § 83 lg
                                 4; 184 lg 5 p 2 ja § 832 lg 1 kohus otsustas:

   1. Süüdi tunnistada KIRILL XXX KarS § 184 lg 1 järgi kvalifitseeritud kuriteo
      toimepanemise eest ja karistada teda vangistusega 1 (üks) aasta ja 3 (kolm) kuud.
   2. KarS § 68 lg 1 alusel lugeda karistusest kantuks Kirill XXX poolt eelvangistuses
      viibitud aeg 08.11.2015.a kuni 09.11.2015.a s.o 2 (kaks) päeva vangistust seega
      ärakandmata karistuseks Kirill XXXil on 1 (üks) aasta 2 (kaks) kuud ja 28
      (kakskümmend kaheksa) päeva vangistust.
3. Juhindudes KarS § 74 lg 1, 3 sätetest mitte pöörata Kirill XXXile mõistetud
    ärakandmata 1 (ühe) aasta 2 (kahe) kuu ja 28 (kahekümne kaheksa) päeva pikkust
    vangistust tingimisi täitmisele, kui ta ei pane 1 (ühe) aasta ja 3 (kolme) kuu pikkuse
    katseaja jooksul toime uut kuritegu ning täidab talle KarS § 75 lg 1 p.p 1-6
    sätestatud käitumiskontrolli ajaks pandud kontrollnõudeid ja kohustusi.
4. Kohustada Kirill XXXit täitma KarS § 75 lg 1 p.p 1-6 sätestatud kontrollnõudeid:
• elama alalises elukohas aadressil: XXX;
• ilmuma           kriminaalhooldaja            määratud          ajavahemike         järel
    kriminaalhooldusosakonda registreerimisele;
• alluma kriminaalhooldaja kontrollile oma elukohas ning esitama talle andmeid
    oma kohustuste täitmise ja elatusvahendite kohta;
• saama kriminaalhooldusametnikult eelneva loa elukohast lahkumiseks Eesti
    territooriumi piires kauemaks kui viieteistkümneks päevaks;
• saama kriminaalhooldusametnikult eelneva loa elu-, töö- või õppimiskoha
    vahetamiseks;
• saama kriminaalhooldusametnikult eelneva loa Eesti territooriumilt lahkumiseks
    ja väljaspool Eesti territooriumi viibimiseks.
5. Juhindudes KarS § 75 lg 2 p 21 kohustada Kirill XXXil käitumiskontrolli ajal mitte
    omama ega tarvitama narkootilisi aineid ja psühhotroopseid ained.
6. Määrata Kirill XXX katseajaks Viru Vangla Kriminaalhooldusosakonna
    kolmanda üksuse (alaealiste üksuse) juhataja poolt nimetatud kriminaalhooldaja
    järelevalve alla.
7. Kirill XXX katseaja algust arvestada kohtuotsuse kuulutamise päevast s.o
    29.01.2016.a.
8. Käesolevas kriminaalasjas ekspertiisiobjektiks olnud narkootiline aine –
    taimeosad (1-1) ja taimepurud (1-2 ja 2) (ekspertiisiakt nr 15E-AN1311), millised
    on hoiul Eesti Kohtuekspertiisi Instituudi keemiaosakonnas KarS § 83 lg 4 alusel
    kohtuotsuse jõustumisel konfiskeerida ja NPALS § 7 lg 3 alusel jätta
    ekspertiisiasutusele aine säilitamiseks, õppeotstarbel kasutamiseks või
    hävitamiseks.
9. Juhindudes KrMS § 126 lg 3 p 4 käesolevas kriminaalasjas ekspertiisiaktiga nr
    15E-AN1311 tagastatud fooliumitükid, minigripp, kilekotid, digikaalud, samuti
    tühjad (kasutamata) minigripp kilekotid ja sigaretipakend Winston, millised
    asuvad käesoleva kriminaalasja materjalide juures konfiskeerida ja kohtuotsuse
    jõustumisel hävitada.
10. Juhindudes KarS §-dest 184 lg 5 p 2 ja § 832 lg 1 kohtuotsuse jõustumisel
    konfiskeerida Kirill XXXi poolt kuriteo toimepanemise tulemusena saadud, Harju
    Maakohtu Liivalaia kohtumaja 07.12.2015.a määruse nr 1-15-9886 alusel
    arestitud, Rahandusministeeriumi, Politsei – ja Piirivalveameti tagatiskontol nr
    EE701700017001577198 olev (23.11.2015.a sularaha tagatiskontole kandmise
    määrus) sularaha summas 270,00.- (kakssada seitsekümmend) eurot.
11. KrMS §-de 173 lg 1 – 4; § 175 lg 1 p.p 4 ja 9 ja § 179 lg 1 p 1 alusel Kirill XXXilt
    või viimasel rahaliste vahendite puudumisel korral tema seaduslikult esindajalt
    XXX(isikukood: XXX) välja mõista riigituludesse menetluskuluna:
• sundraha esimese astme kuriteo toimepanemise eest summas 1075,00.- (üks tuhat
    seitsekümmend viis) eurot;
• kaitsjatasu kohtueelsel uurimisel ja kohtus osutatud õigusabi teenuse eest
    kogusummas 240,00.- eurot;
     •   KrMS § 180 lg 3 alusel jätta ekspertiisikulu narkootilise aine ekspertiisi
         (ekspertiisiakt nr 15E-AN1214) eest summas 588.- (viissada kaheksakümmend
         kaheksa) eurot riigi kanda.
     12. KrMS § 180 lg 3 alusel määrata, et menetluskulud tuleb Kirill XXXil või viimasel
         rahaliste vahendite puudumisel XXX tasuda ositi 12 kuu jooksul käesoleva
         kohtuotsuse jõustumisest arvates. Makseinfo menetluskulude tasumiseks
         edastatakse kohtuotsuse jõustumisel Kirill XXXile ja XXX posti teel nende
         elukoha aadressile: XXX ja XXX. Kirill XXX või XXXpoolt menetluskulude
         graafikus märgitud osamakse tähtajaks tasumata jätmise korral maksegraafik
         tühistada. Kui rahalised nõuded ei ole täies ulatuses tähtaegselt tasutud,
         suunatakse nõuded täitemenetluse läbiviimiseks kohtutäiturile täitemenetluse
         seadustikus sätestatud korras ning süüdimõistetul tuleb kanda ka kohtuotsuse
         täitmisega seonduvad kulud.

 Edasikaebe kord ja tähtaeg
 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
 juhul, kui on tegemist KrMS 9. peatüki 2. jao sätete või § 339 lg 1 rikkumisega.
 Süüdistatav ja kaitsja võivad esitada kokkuleppemenetluses tehtud kohtuotsuse peale
 apellatsiooni ka juhul, kui kokkuleppes kirjeldatud tegu ei ole kuritegu, see on
 karistusseadustiku järgi ebaõigesti kvalifitseeritud või kui süüdistatavale on kuriteo eest
 mõistetud karistus, mida seadus selle eest ette ei näe. KrMS § 319 lg 1 kohaselt
 apellatsioonkaebuse esitamise soovist teatatakse otsuse teinud kohtule kirjalikult seitsme
 päeva jooksul, alates kohtuotsuse resolutiivosa kuulutamisest. Apellatsiooniõiguse
 kasutamise soovist võib otsuse teinud kohtule teatada ka elektrooniliselt. KrMS § 319 lg
 2 kohaselt apellatsioon esitatakse Ringkonnakohtule kirjalikult 15 päeva jooksul alates
 otsuse avalikult teatavakstegemisest. KrMS § lg 3 kohaselt vahistatud süüdistatav või
 tema kaitsja võib esitada apellatsiooni 15 päeva jooksul alates süüdistatavale kohtuotsuse
 koopia kätteandmisele järgnevast päevast.

Süüdistus ja kokkuleppe sisu
Kirill XXX on kokkuleppemenetluses kohtu alla antud ja teda süüdistatakse selles, et tema
ebaseaduslikult omandas eeluurimisel täpselt tuvastamata isikult, kohas ja ajal, kuid enne
08.11.2015.a suures koguses narkootilist ainet (s.o rohkem kui kümnele inimesele narkojoobe
tekitamiseks mõeldud mõjudoosi) marihuaanat.
Osa eelnevalt ebaseaduslikult omandatud suures koguses narkootilisest ainest marihuaanast
andis Kirill XXX 08.11.2015.a enne kella 14.02 suitsetamiseks edasi Tallinnas Mooni tn 115
rõdu all XXX (XXX, XXX.a).
Ülejäänud osa eelnevalt ebaseaduslikult omandatud narkootilisest ainest hoidis ta enda juures
kuni 08.11.2015.a kella 14.02 ajal, mil ta kahtlustatavana kinni peeti ning tema õlakotist leiti ja
võeti ära 24 fooliumpaberitükki ja üks minigrip kilekott 8,76 grammi marihuaanaga
(tetrahüdrokannabinooli sisaldus 5,3-11%).
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ja psühhotroopsete ainete käitlemine keelatud, välja arvatud meditsiinilisel või teaduslikul
eesmärgil ning narkootiliste ainetega seotud kuritegude ennetamiseks, avastamiseks ning
tõkestamiseks või nimetatud seaduses ettenähtud õppeotstarbel kasutamise eesmärgil.
Kanep ja selle töötlemisprodukt marihuaana kuuluvad narkootiliste ja psühhotroopsete ainete
ning nende lähteainete seaduse § 31 lõike 1 ja § 4 lõike 15 alusel kehtestatud ja sotsiaalministri
18. mai 2005 määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1 narkootiliste
ja psühhotroopsete ainete I nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3
loetakse narkootilise aine suureks koguseks aine kogus, millest piisab joobe tekitamiseks
kümnele inimesele.
Kümnele inimesele piisab narkojoobe tekitamiseks EKEI kohtutoksikoloogiaeksperdi Mailis
Tõnissoni vastusest järelepärimisele nähtuvalt narkootilise aine marihuaana puhul 7,5
grammist. Seega käitles süüdistatav narkootilist ainet koguses, millest piisab narkojoobe
tekitamiseks vähemalt 12 inimesele.
Suures koguses narkootilise aine ebaseadusliku käitlemisega pani Kirill XXX toime KarS § 184
lg 1 järgi kvalifitseeritava kuriteo.
07. jaanuaril 2016.a sõlmisid Põhja Ringkonnaprokuratuuri abiprokurör Raigo Aas, süüdistatav
Kirill XXX ja tema kaitsja vandeadvokaadi abi Karine Nersesjan käesolevas kriminaalasjas
alljärgneva kokkuleppe ja nimelt, et abiprokurör nõuab kohtus Kirill XXXi süüdi tunnistamist
KarS § 184 lg 1 järgi kvalifitseeritud kuriteo toimepanemises ja tema karistamist märgitud
kuriteo toimepanemise eest vangistusega 1 aasta ja 3 kuud, millisest KarS § 68 lg 1 alusel
arvatakse maha Kirill XXXi poolt eelvangistuses viibitud aeg ja nimelt 08.11.2015.a kuni
09.11.2015.a s.o 2 päeva vangistust ning ärakandmata karistuseks loetakse 1 aasta 2 kuud ja 28
päeva vangistust, millist KarS § 74 lg 1, 3 alusel ei pöörata tingimisi täitmisele, kui Kirill XXX
ei pane 1 aasta ja 3 kuu pikkuse katseaja jooksul toime uut kuritegu ja täidab KarS § 75 lg 1 p.p
1 – 6 sätestatud käitumiskontrolli ajaks pandud kontrollnõudeid ja nimelt: elama kohtu
määratud alalises elukohas, ilmuma kriminaalhooldaja määratud ajavahemike järel
kriminaalhooldusosakonda registreerimisele, alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta, saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks, saama kriminaalhooldusametnikult eelneva loa elu-,
töö- või õppimiskoha vahetamiseks, saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Lisaks KarS § 75 lg 2
p 21 alusel kohustada, et Kirill XXXit käitumiskontrolli ajal mitte omama ja tarvitama
narkootilisi – ja psühhotroopseid aineid.
Menetlusosalised on kokku leppinud ka selles, et narkootiline aine, milline on jäetud hoiule
EKEI-sse keemiaosakonda konfiskeeritakse ning NPALS § 7 lg 3 alusel jäetakse
ekspertiisiasutusele aine säilitamiseks, õppeotstarbel kasutamiseks või hävitamiseks ning
narkootiliste ainete ekspertiisist (aktiga 19.11.2015.a nr 15E-AN1311) tagastatud
fooliumitükid, minigripp kilekotid, digitaalkaalud, samuti tühjad – kasutamata minigripp
kilekotid ja sigaretipakend Winston, millised asuvad kriminaalasja materjalide juures
konfiskeeritakse ja KrMS § 126 lg 3 p 4 alusel hävitatakse.
Kohtule esitatud kokkuleppest nähtub, et Kirill XXX on kinnitanud, et tema on nõus esitatud
süüdistuse sisu, kuriteo kvalifikatsiooniga, nõutava karistuse liigi ja määraga, samuti kinnitab
viimane, et temale on selgitatud, et ta peab tasuma süüdimõistva kohtotsuse korral sundraha
esimese astme kuriteo sooritamise eest summas 1075.- eurot ja kohtueelse menetluse kulud ja
nimelt käesoleva ning kaitsjatasu temale kohtueelsel uurimisel osutatud õigusabi teenuse eest
kogusummas 240,00.- eurot, prokuratuur taotleb KrMS § 180 lg 3 alusel jätta ekspertiisitasu
riigi kanda, samuti on viimasele selgitatud, et märgitud kuludele lisandub riigi poolt määratud
kaitsjale makstud tasu toimuval kohtuistungil osalemise eest.
Kohtule esitatud kokkuleppest nähtub, et Kirill XXX on nõus ka sellega, kui kohus KarS § 184
lg 5 p 2 ja § 832 lg 1 alusel konfiskeerib tema poolt kuriteo toimepanemise tulemusel saadud
vara ja nimelt sularaha summas 270,00.- eurot, milline on Harju Maakohtu Liivalaia kohtumaja
poolt 07.12.2015.a määruse nr 1-15-9886 alusel arestitud.
Harju Maakohtu Liivalaia kohtumajas 29.01.2016.a toimunud kohtuistungil Kirill XXX
tunnistas end temale KarS § 184 lg 1 järgi kvalifitseeritud kuriteo toimepanemises täielikult
süüdi ja nõustus sõlmitud kokkuleppega, kinnitades, et kokkuleppe sõlmimine oli tema vaba
tahe. Abiprokurör Raigo Aas ja kaitsja vandeadvokaadi abi Karine Nersesjan jäid sõlmitud
kokkuleppe juurde ja taotledes kohtult selle kinnitamist.
Kohus, tutvunud kohtusse saadetud kriminaaltoimikuga, ära kuulanud süüdistatava selgitused
sõlmitud kokkuleppe kohta ja kaitsja ning abiprokuröri arvamuse kokkuleppe kohta ning
veendunud, et menetlusosalised jäävad sõlmitud kokkuleppe juurde, asub seisukohale, et
süüdistatav on sõlmitud kokkuleppest aru saanud ning sellega nõustunud ja kokkulepet
sõlmides on süüdistatav väljendanud oma tõelist tahet, kokkulepe on sõlmitud
kriminaalmenetluse sätteid järgides.
Kohus leiab, et Kirill XXX tuleb süüdi tunnistada KarS § 184 lg 1 järgi kvalifitseeritud kuriteo
toimepanemise eest ja mõista talle karistus vastavalt kokkuleppele. Süüdistatavalt kuuluvad
väljamõistmisele sundraha esimese astme kuriteo toimepanemise eest summas 1075.- eurot
ning menetluskulud ja nimelt: temale kohtueelsel – ja kohtulikul uurimisel õigusteenuse
osutamisega kaasnenud kaitsjatasu kogusummas 240.- eurot - riigituludesse. Juhul, kui Kirill
XXXil menetluskulude tasumiseks piisavad rahalised vahendid puuduvad, kuuluvad viimaselt
välja mõistetud menetluskulud XXXväljamõistmisele ja viimase poolt tasumisele. KrMS §
180 lg 3 annab kohtule võimaluse menetluskulusid määrates arvestada süüdimõistetu varalist
seisundit ja resotsialiseerumise väljavaateid. Kohus võib määrata, et kriminaalmenetluse
kulud hüvitatakse ositi. KrMS § 180 lg 3 alusel jätta ekspertiisikulu riigi kanda.


Kohtunik Katre Poljakova /allkirjastatud digitaalselt/
