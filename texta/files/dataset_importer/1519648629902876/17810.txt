                                                                             1-16-1645




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   20. aprill 2016, Narva kohtumaja

Kriminaalasja number          1-16-1645 (12240103646)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Ertem Project OÜ süüdistuses KarS § 344 lg 2, § 345 lg 2
                              järgi; Servet Satan süüdistuses KarS § 344 lg 1, § 345 lg 1
                              järgi, kokkuleppemenetluse korras
Prokurör                      Viru Ringkonnaprokuratuuri abiprokurör Ragnar Plistkin

Süüdistatav                   Ertem Project OÜ
                              Juriidiline aadress: xxx, registrikood xxx, likvideerija Servet
                              Satan (ik 38104010060).
                              Kriminaalkorras karistamata.
Kaitsja                       Kaitsja osalemist kohtumenetluses ei ole taotletud.

Süüdistatav                   Servet Satan

                              Elukoht: xxx; isikukood: 38104010060; Türgi Vabariigi
                              kodakondsus; keskharidus; emakeel: türgi keel; xxx
                              Kriminaalkorras karistamata.
                              Tõkend – elukohast lahkumise keeld on aegunud.

Kaitsja                       Kaitsja osalemist kohtumenetluses ei ole taotletud.

Kohtuistungi toimumise aeg    20.04.2016




RESOLUTSIOON
                                                                                           1
                                                                          1-16-1645



Tunnistada Ertem Project OÜ süüdi KarS § 344 lg 2 järgi ning mõista karistuseks
rahaline karistus summas 3200 (kolm tuhat kakssada) eurot.

Tunnistada Ertem Project OÜ süüdi KarS § 345 lg 2 järgi ning mõista karistuseks
rahaline karistus summas 3500 (kolm tuhat viissada) eurot.

Vastavalt KarS § 64 lg 1, lugedes kergem karistus kaetuks raskema karistusega, mõista
Ertem Project OÜ-le liitkaristuseks rahaline karistus summas 3500 (kolm tuhat viissada)
eurot.

Rahaline karistus tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99915400013191 ning selgitus „Ertem Projekt OÜ, 1-16-1645 rahaline
karistus“. Kui rahaline karistus pole täies ulatuses tähtaegselt tasutud suunatakse nõue
täitemenetluse läbiviimiseks kohtutäiturile täitemenetluse seadustikus sätestatud korras.


Tunnistada Servet Satan süüdi KarS § 344 lg 1 järgi ning mõista karistuseks rahaline
karistus 100 päevamäära (lähtuvalt miinimumpäevamäärast 3,20 eurot), so summas 320
(kolmsada kakskümmend) eurot.

Tunnistada Servet Satan süüdi KarS § 345 lg 1 järgi ning mõista karistuseks rahaline
karistus 80 päevamäära (lähtuvalt miinimumpäevamäärast 3,20 eurot), so summas 256
(kakssada viiskümmend kuus) eurot.

Vastavalt KarS § 64 lg 1, lugedes kergem karistus kaetuks raskema karistusega, mõista
Servet Satanile liitkaristuseks rahaline karistus 100 miinimumpäevamäära (lähtuvalt
miinimumpäevamäärast 3,20 eurot), so summas 320 (kolmsada kakskümmend) eurot.

Vastavalt KarS § 73 lg-tele 1 ja 3 jätta mõistetud rahaline karistus täitmisele pööramata
tingimusel, et Servet Satan ei pane 1-aastase katseaja kestel toime uut tahtlikku kuritegu.

Katseaja alguseks lugeda 20.04.2016.


Mõista Ertem Project OÜ-lt riigituludesse välja menetluskulud: sundraha 645 (kuussada
nelikümmend viis) eurot, määratud kaitsja Jekaterina Jevšina poolt kohtueelses
menetluses osutatud õigusabi kulud summas 96 (üheksakümmend kuus) eurot.

Määrata, et Ertem Project OÜ-l on õigus tasuda väljamõistetud menetluskulud (summas
741 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.
Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700019975 ning selgitus „Ertem Project OÜ, 1-16-1645,
kriminaalmenetluse kulud“. Kui rahalised nõuded pole täies ulatuses tähtaegselt tasutud
                                                                                         2
                                                                                  1-16-1645


suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.
Mõista Servet Satanilt riigituludesse välja menetluskulud: sundraha 645 (kuussada
nelikümmend viis) eurot, määratud kaitsja Jaan Tedderi poolt kohtueelses menetluses
osutatud õigusabi kulud summas 216 (kakssada kuusteist) eurot ja määratud kaitsja Sergei
Politševi poolt kohtueelses menetluses osutatud õigusabi kulud summas 132 (ükssada
kolmkümmend kaks) eurot 72 senti.

Määrata, et Servet Satanil on õigus tasuda väljamõistetud menetluskulud (summas 993,72
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.
Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99915700087694 ning selgitus „Servet Satan, 1-16-1645,
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Ertem Projekt OÜ on antud kohtu alla süüdistatuna KarS § 344 lg 2 ja § 345 lg 2 järgi selles, et
juriidilise isiku juhatus, mida esindas ainuisikuliselt selle juhatuse liige Servet Satan, kes
tegutses juriidilise isiku huvides, võltsis Ida-Virumaa Veterinaarkeskuse poolt OÜ-le Ertem
Project väljastatud ettevõtte tunnustamise otsust (06.07.2012.a, nr 149), märkides sellele
käitlemisvaldkonnaks jaekaubandus, pärast mida esitas võltsitud dokumendi Narva Linna
Arenduse ja Ökonoomika Ametile, mille alusel kandsid linnavalitsuse ametnikud märgitud
tegevuse majandustegevuse registrisse. Kande kohaselt sai Ertem Project OÜ õiguse tegeleda
jaekaubandusega mitteeluruumides aadressil xxx.

Seega pani OÜ Ertem Project toime dokumendi, mille alusel on võimalik omandada õigusi,
võltsimise juriidilise isikuna, s.o KarS § 344 lg 2 järgi kvalifitseeritava kuriteo ning juriidilise
isikuna võltsitud dokumendi kasutamise eesmärgiga omandada õigusi, s.o KarS § 345 lg 2 järgi
kvalifitseeritava kuriteo.

Servet Satan on antud kohtu alla süüdistatuna KarS § 344 lg 1 ja § 345 lg 1 järgi selles, et ta
võltsis Ida-Virumaa Veterinaarkeskuse poolt OÜ-le Ertem Project väljastatud ettevõtte
tunnustamise otsust (06.07.2012.a, nr 149), märkides sellele käitlemisvaldkonnaks jaekaubandus,
pärast mida esitas võltsitud dokumendi Narva Linna Arenduse ja Ökonoomika ametile, mille
alusel kandsid linnavalitsuse ametnikud märgitud tegevuse majandustegevuse registrisse. Kande
kohaselt sai Ertem Project OÜ õiguse tegeleda jaekaubandusega mitteeluruumides aadressil xxx

                                                                                                  3
                                                                                1-16-1645


Seega pani Servet Satan toime dokumendi, mille alusel on võimalik omandada õigusi,
võltsimise, s.o KarS § 344 lg 1 järgi kvalifitseeritava kuriteo ning võltsitud dokumendi
kasutamise eesmärgiga omandada õigusi, s.o KarS § 345 lg 1 järgi kvalifitseeritava kuriteo.

Kooskõlas Ertem Projekt OÜ esindaja, tema kaitsja Jekaterina Jevšina ja abiprokurör Ragnar
Plistkini vahel 23.02.2016 sõlmitud kokkuleppega nõuab prokurör kohtus OÜ-le Ertem Project
karistuseks KarS § 344 lg 2 ettenähtud kuriteo toimepanemise eest KarS § 44 lg 8 alusel (kuni
01.01.2015 kehtinud KarS § 44 lg 8 redaktsioon) rahalist karistust summas 3200 (kolm tuhat
kakssada) eurot. KarS § 345 lg 2 järgi kvalifitseeritava kuriteo toimepanemise eest taotleb
prokurör kohtus OÜ-le Ertem Project KarS § 44 lg 8 alusel (kuni 01.01.2015 kehtinud KarS § 44
lg 8 redaktsioon) rahalist karistust summas 3500 (kolm tuhat viissada) eurot. KarS § 64 lg 1
alusel mõista liitkaristuseks, lugedes kergem karistus kaetuks raskeima karistusega, rahaline
karistus 3500 (kolm tuhat viissada) eurot. OÜ-lt Ertem Project mõista välja riigituludesse
menetluskulud: sundraha 645 (kuussada nelikümmend viis) eurot, kaitsja Jekaterina Jevšina
poolt kohtueelses menetluses osutatud õigusabi eest 96 (üheksakümmend kuus) eurot. Kokku
kuulub väljamõistmisele 741 (seitsesada nelikümmend üks) eurot. KrMS § 180 lg 3 alusel
võimaldada Ertem Project OÜ-l tasuda kriminaalmenetluse kulud kokku summas 741 eurot ositi
alates kohtuotsuse jõustumisele järgnevast kuust 1 aasta jooksul.

Kooskõlas Servet Satani, tema kaitsja Sergei Politševi ja abiprokurör Ragnar Plistkini vahel
26.02.2016 sõlmitud kokkuleppega nõuab prokurör kohtus Servet Satanile karistuseks KarS §
344 lg 1 ettenähtud kuriteo toimepanemise eest KarS § 44 lg alusel rahalist karistust 100
miinimumpäevamäära ulatuses, arvestades miinimumpäevamäära suuruseks kuni 01.01.2015
kehtinud KarS § 44 lg 2 lause 4 redaktsiooni järgi 3,20 eurot, s.o 320 (kolmsada kakskümmend)
eurot. KarS § 345 lg 1 järgi kvalifitseeritava kuriteo toimepanemise eest taotleb prokurör kohtus
Servet Satanile KarS § 44 lg alusel rahalist karistust 80 miinimumpäevamäära ulatuses,
arvestades miinimumpäevamäära suuruseks kuni 01.01.2015 kehtinud KarS § 44 lg 2 lause 4
redaktsiooni järgi 3,20 eurot, s.o 256 (kakssada viiskümmend kuus) eurot. KarS § 64 lg 1 alusel
mõista liitkaristuseks, lugedes kergem karistus kaetuks raskeima karistusega, rahaline karistus
100 miinimumpäevamäära ulatuses, s.o 320 (kolmsada kakskümmend) eurot. Prokurör taotleb
KarS § 73 lg 1,3 alusel jätta karistus täitmisele pööramata ning määrata katseajaks 1 aasta.

Kohtuistungil avaldas süüdistatav Servet Satan, kes on ühtlasi Ertem Projekt OÜ seaduslik
esindaja, et saab sõlmitud kokkulepetest aru, nõustub nendega, andis vabatahtlikult nõusoleku
kokkuleppemenetluse kohaldamiseks ning kokkulepete sõlmimisel avaldas oma tõelist tahet.

Prokurör toetas sõlmitud kokkuleppeid.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatavad on kokkulepetest aru saanud ja kokkulepete
sõlmimine vastab nende tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Ertem Projekt OÜ
KarS § 344 lg 2, § 345 lg 2 järgi ja Servet Satani KarS § 344 lg 1, § 345 lg 1 järgi vastavalt
sõlmitud kokkulepetele.


                                                                                               4
                                                                              1-16-1645


Menetluskulud kuuluvad KrMS § 180 kohaselt tasumisele süüdistatavate poolt vastavalt
sõlmitud kokkulepetele. Arvestades menetluskulude suurust on ilmne, et nende kohene ja täies
ulatuses tasumine käib süüdistatavatele üle jõu. Seetõttu annab kohus süüdistatavatele õiguse
tasuda väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.

(allkirjastatud digitaalselt)

Astrid Asi
Kohtunik




                                                                                                5
