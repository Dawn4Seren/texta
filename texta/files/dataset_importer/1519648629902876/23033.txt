                                                                                 2-15-117629




                                KOHTUOTSUS
                                 TAGASELJAOTSUS
                                 Eesti Vabariigi nimel

Kohtuasja number                2-15-117629
Otsuse tegemise aeg ja koht     22. veebruar 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtuasi                        OÜ Aktiva Finants hagi V G vastu võlgnevuse ja lisanduva
                                viivise nõudes
Kohtuistungi toimumise aeg      Kirjalik menetlus
Hagihind                        1789,86 eurot
Menetlusosalised ja esindajad   Hageja:             OÜ Aktiva Finants (RK 10746479)
                                Hageja esindaja:    Kadri Timuska (lepinguline esindaja)
                                Kostja:             V G (K XXX)

RESOLUTSIOON

   1. Hagi rahuldada tagaseljaotsusega.

   2. Välja mõista V G OÜ Aktiva Finants kasuks põhivõlgnevus 894 (kaheksasada
      üheksakümmend neli) eurot 93 senti ning sissenõutavaks muutunud viivis 571
      (viissada seitsekümmend üks) eurot 86 senti, kokku 1466 (üks tuhat nelisada
      kuuskümmend kuus) eurot 79 senti.

   3. Välja mõista V G OÜ Aktiva Finants kasuks viivised alates 20. augustist 2014 kuni
      põhinõude täitmiseni lepingujärgse viivisemääraga 0,15% päevas põhinõudelt kuni
      põhinõude täitmiseni, kuid mitte rohkem kuni summani 323 (kolmsada
      kakskümmend kolm) eurot 07 senti.

   4. Jätta menetluskulud V G kanda.

   5. Välja mõista V G OÜ Aktiva Finnats kasuks menetluskulud summas 405 (nelisada
      viis) eurot.

   6. Välja mõista V G OÜ Aktiva Finants kasuks viivis tasumata menetluskulude
      summalt alates kohtuotsuse jõustumisest kuni menetluskulude täieliku tasumiseni
      viivisemääras poolaasta kaupa Euroopa Keskpanga põhirefinantseerimis
      operatsioonidele kohaldatav viimane intressimäär enne iga aasta 1. jaanuari ja 1.
      juulit, millele lisandub 8 (kaheksa) protsenti aastas.
                                                                                           1(4)
                                                                                       2-15-117629


   7. Tagaseljaotsus kuulub viivitamatult täitmisele.

EDASIKAEBE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates. Kui tagaseljaotsus toimetati kostjale
kätte avalikult, teatavakstegemisega teadaandega väljaandes Ametlikud Teadaanded, siis võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kaja võib esitada, kui kostja poolt hagiavaldusele vastamata jätmine oli tingitud mõjuvatest
põhjustest. Kaja võib esitada sõltumata mõjuva põhjuse olemasolust, kui hagi toimetati kostjale
või tema esindajale kätte muul viisil kui isiklikult allkirja vastu üleandmisega. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.o. tsiviilkohtumenetluse
seadustiku (TsMS) § 394 nõuetele vastav kirjalik hagiavalduse vastus koos lisadega. Kajalt
tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

1. OÜ Aktiva Finants esitas hagi V G vastu võlgnevuse ja viivise nõudes.
Hagiavalduse kohaselt sõlmisid Tele2 Eesti AS ja kostja lepingu nr 30066210, mille alusel AS
Tele 2 Eesti kohustus pakkuma kostjale telekommunikatsiooniteenust ning kostja kohustus saadud
teenuste ja kauba eest vastavalt esitatud arvetele õigeaegselt ja regulaarselt tasuma. Kostja kasutas
Tele 2 Eesti teenuseid nende eest tasumata. Tele2 Eesti AS loovutas 03.10.2014 kostja nõude OÜ-
le Aktiva Finants, koos õigusega nõuda intresse, viiviseid, jm. Hagiavalduse esitamise ajaks on
kostja põhivõlgnevus 894,93 eurot ja viivis 571,86 eurot.
Hageja palub kostjalt välja mõista võlgnevuse 894,93 eurot, sissenõutavaks muutunud viivise
571,86 eurot, viivised alates avalduse esitamisest kuni põhinõude täitmiseni lepingujärgse
viivisemääraga 0,15% päevas põhinõudelt (894,93 eurot) ja mille tasumist hageja nõuab kuni
summani 323,07 eurot ning menetluskulud summas 640,43 eurot (sh riigilõiv 225 eurot ja
õigusabikulud 415,43 eurot).

2. Hagiavalduse kohaselt on kostja Y G elukohaks XXX, Narva, kuid materjalid tagastati kohtule
märkega „saaja ei viibinud kohal“/tl. 56/.. Kohus edastas kohtumaterjalid Politsei ja


                                                                                                2(4)
                                                                                           2-15-117629

Piirivalveameti poolt esitatud aadressile, mis tagastati teatega; korter välja üüritud, isik ei ela antud
aadressil /tl. 82/. Kostja tegelik elukoht on kohtule teadmata.
3. Kuna kostja tegelik asukoht oli teadmata, toimetati kostjale hagimaterjalid kätte avalikult,
väljaande Ametlikud Teadaanded kaudu 07. detsembril 2015.a. /tl. 87/. TsMS § 317 lg 5 kohaselt
loetakse dokument avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Hagimaterjalid loetakse kostjale kättetoimetatuks 21.
detsembril 2015.a. Kohus kohustas kostjat 14 päeva jooksul kirjalikult vastama.
Kohtuteates selgitati kostjale hagimaterjalide kättesaamise ja kohtule vastamise võimalust. Kostja
kohtule vastanud ja vastuväiteid hagile esitanud ei ole.

4. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTU PÕHJENDUSED

5. Kohus, tutvunud hagiavaldusega, leiab, et hagi on õiguslikult põhjendatud ja kuulub kooskõlas
TsMS § 407 lg 1 rahuldamisele tagaseljaotsusega.

6.Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle ning
hagi kuulub rahuldamisele kogu haginõude ulatuses.

7. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS) §
101 lg 1 p 1 ja p 6, § 108 lg 1, § 113 lg 1, TsMS § 367.

8. Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

9. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja V G.

10. TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse. Hageja nimetatud menetluskulud on riigilõiv hagi esitamiselt 225 eurot ja õigusabikulud
kokku 415,43 eurot.

11. Kohus leiab, et hageja menetluskulud on põhjendatud ja vajalikud riigilõivu 225 euro osas
täies ulatuses (RLS § 59 lg 1 ja lisa 1). Kooskõlas TsMS § 175 lg 1 leiab kohus, et hageja õigusabi
kulud on põhjendatud ja vajalikud osaliselt, 180 euro ulatuses. Kohus arvestab hageja õigusabi
kulude hindamisel, et esitatud on masshagi avaldus, mille koostamiseks, sealhulgas vajalike
andmete kogumiseks, ei kulu kohtu hinnangul üle kolme tunni Arvestades hagiavalduse ja asja
keerukust üldiselt, on põhjendatud esindaja tunnitasu 60 eurot. Kohus leiab, et kokku moodustavad
hageja vajalikud ja põhjendatud õigusabi kulud 180 eurot. Kohus mõistab kostjalt hageja kasuks
menetluskulude katteks 405 eurot.

                                                                                                    3(4)
                                                                                2-15-117629


12. Kohus mõistab kostjalt hageja kasuks viivis tasumata menetluskuludelt alates kohtulahendi
jõustumisest kuni täitmiseni VÕS § 113 lg 1 sätestatud määras.

/allkirjastatud digitaalselt/

Aarne Lõhmus
Kohtunik




                                                                                         4(4)
