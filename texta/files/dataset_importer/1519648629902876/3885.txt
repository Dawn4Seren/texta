                                KOHTUMÄÄRUS

Kohtuasja number                   2-16-102888

Määruse tegemise aeg ja koht       31. oktoober 2016. a, Jõhvi

Kohus                              Viru Maakohus

Kohtunik                           Olev Mihkelson
                                   AS MiniCredit hagi A. M. vastu võlgnevuse nõudes
Kohtuasi

Kohtuistungi toimumise aeg         Kirjalik menetlus

Menetlustoiming                    Hagiavalduse läbivaatamata jätmine

Menetlusosalised ja nende          Hageja:              AS MiniCredit (RK xxx, asukoht: Viru
esindajad                                               väljak 2, Tallinn)

                                   Hageja esindaja:     Ingrid Nook (lepinguline esindaja, e-
                                                        post: ingrid@minicredit.ee )

                                   Kostja:              Andrei M. (IK xxx, elukoht teadmata)


RESOLUTSIOON

   1. Jätta AS MiniCredit hagi A. M. vastu võlgnevuse nõudes läbi vaatamata.
   2. Määrus saata hageja esindajale teadmiseks.

Edasikaebe kord

Hagi läbivaatamata jätmise osas võib määruse peale esitada määruskaebuse Tartu
Ringkonnakohtule Viru Maakohtu kaudu 15 päeva jooksul kohtumääruse kättesaamise
päevale järgnevast päevast arvates. Kohtumääruse peale määruskaebuse esitamisel tasutakse
riigilõivu 50 eurot.

ASJAOLUD

Viru Maakohtu menetluses on AS MiniCredit hagi A. M. vastu võlgnevuse nõudes.

30.06.2016 määrusega võttis kohus hagi menetlusse ja andis kostjale tähtaja vastamiseks.

20.09.2016 kohtunõudega teatas kohus hagejale, et Viru Maakohtul ei õnnestunud kostjale
menetlusdokumente kätte toimetada. Hagimaterjalid on kohtule tagastatud märkega ``kaks
kättetoimetamise katset ebaõnnestunud``, ``ei ela/asu aadressil`` ja ``saaja viibib pikemat aega

                                                                                              1
mujal``. 20.09.2016 kohtunõudega kohustas kohus hagejat esitama hiljemalt 14 päeva jooksul
andmed kostja tegeliku viibimiskoha kohta. Kohus hoiatas, et kohtu nõudmise tähtpäevaks
täitmata jätmisel on kohtul TsMS § 423 lg 1 p 8 kohaselt õigus jätta hagi läbi vaatamata.

Hageja esindaja on kohtu nõude kätte saanud 12.10.2016 AET-i kaudu, mis leiab tõendamist
elektroonilise kinnitusega. Hageja esindaja ei ole kohtu nõuet täitnud ega teatanud kostja
andmeid, mis võimaldaksid kohtudokumente kostjale kätte toimetada.

KOHTUMÄÄRUSE PÕHJENDUSED

Kohus, tutvunud tsiviilasja toimikus olevate materjalidega, leidis, et hagi tuleb jätta läbi
vaatamata.

Vastavalt TsMS 423 lg 1 p 8 kohus jätab hagi läbi vaatamata, kui hageja ei ole kohtu
nõudmisele vaatamata esitanud kohtu määratud tähtpäevaks andmeid, mis võimaldaksid
kostjale menetlusdokumente kätte toimetada ning kohus ei ole vaatamata mõistlikele
pingutustele suutnud neid andmeid ka ise leida, samuti kui hageja ei tasu kohtu ette nähtud
ajaks kostjale hagi või muude menetlusdokumentide kättetoimetamiseks vajalikke kulusid,
muu hulgas kohtutäituri tasu, välja arvatud kui hagejale antakse kulude kandmiseks riigi
menetlusabi.
Hageja poolt kohtule hagiavalduses esitatud andmed ei ole võimaldanud menetlusdokumente
kostjale kätte toimetada. Kuna tsiviilkohtumenetluse seadustiku põhimõtetest tulenevalt
tsiviilasja lahendamine ilma kostjale hagiavalduse esitamisest teavitamiseta ei ole lubatud,
tuleb hagi jätta läbi vaatamata.

Viru Maakohtu 20.09.2016 kohtunõudega kohustas kohus hagejat esitama kohtule andmed
kostja tegeliku viibimiskoha kohta. Hageja ei ole 20.09.2016 kohtunõuet täitnud. Hageja ei
esitanud kohtule andmeid kostja elukoha/asukoha kohta, mis võimaldavad kostjale
hagiavalduse ärakirja koos lisadega kätte anda.

Kohus selgitab hagejale, et vastavalt TsMS § 426 lg 1 esimese lause kohaselt, hagi
läbivaatamata jätmise korral loetakse, et hagi ei ole kohtu menetluses olnud /---/.

Eeltoodu alusel ja juhindudes TsMS, § 423 lg 1 p 8, § 425, § 426, § 427, § 463 lg 1, § 465,
§ 661 lg 2 jätab kohus hagiavalduse läbi vaatamata.


/allkirjastatud digitaalselt/

Olev Mihkelson
Kohtunik




                                                                                          2
