                                                                            1-08-4040




                             KOHTUMÄÄRUS
Kohus                            Viru Maakohus

Määruse tegemise aeg ja koht     25. jaanuar 2016, Narva kohtumaja

Kriminaalasja number             1-08-4040 (07233000715)

Kohtunik                         Innokenti Menšikov

Kohtuistungi sekretär            Uljana Juganson

Tõlk                             Irina Galnykina

Avalduse esitaja                 Riigi Tugiteenuste Keskus
                                 asukoht Sõbra 56, 51013 Tartu
Kohtutäitur                      Rakvere kohtutäitur Kersti Vilbo
                                 büroo asukoht Turuplats 3, Rakvere
Võlgnik                          Nikolai Matrossov
                                 isikukood 35501183717, elukoht xxx viibimiskoht Ida
                                 Prefektuuri Narva kamber.
Avaldus                          Rahalise karistuse asendamiseks        täitemenetluse
                                 seadustiku § 206 lg 2 alusel
Täiteasi                         163/2010/1412

Istungil osalenud isikud         Võlgnik                         Nikolai Matrossov

Kohtuistungi toimumise aeg       25.01.2016

RESOLUTSIOON

Rahuldada Riigi Tugiteenuste Keskuse avaldus Nikolai Matrossovile asenduskaristuse
kohaldamiseks.
Asendada Nikolai Matrossovile Viru Maakohtu Narva kohtumaja 14.04.2008
kohtuotsusega kriminaalasjas nr 1-08-4040 mõistetud rahaline karistus 30 päevamäära
ulatuses ehk summas 1500 (üks tuhat viissada) krooni (ehk 95,87 eurot), 10 (kümne)
päeva vangistusega.

Karistuse kandmiseaega arvestada alates 24.01.2016.

Jätta Nikolai Matrossovile valitud tõkend - vahistamine – muutmata kohtumääruse
jõustumiseni või vangistuse tähtaja saabumiseni, seejärel tühistada.
Antud määrus edastada täitmiseks Nikolai Matrossovile, Viru Vanglale ning teadmiseks
Riigi Tugiteenuste Keskusele, Rakvere kohtutäitur Kersti Vilbo.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Maakohus tuvastas

Viru Maakohtu Narva kohtumaja 14.04.2008 kohtuotsusega kriminaalasjas nr 1-08-4040
tunnistati Nikolai Matrossov süüdi KarS § 121 järgi ja mõisteti karistuseks rahaline karistus
36 miinimumpäevamäära ulatuses, s.o 1800 (üks tuhat kaheksasada) krooni. KarS § 68 lg 1
alusel arvati karistusaja hulka eelvangistus 13.04.2007 kuni 14.04.2007, s.t 2 (kaks) päeva või
rahalise karistuse 6 (kuus) päevamäära. Lõplikult karistusena määrati rahaline karistus 30
(kolmkümmend) miinimumpäevamäära, s.o 1500 (üks tuhat viissada) krooni. Viru Maakohtu
Narva kohtumaja 14.04.2008 kohtuotsus jõustus 25.05.2010.

11.11.2015 saabus Viru Maakohtu Narva kohtumajja Riigi Tugiteenuste Keskuse avaldus
Nikolai Matrossovi suhtes asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada Täitemenetluse seadustiku § 206 lg 2 sätete alusel avalduses toodud rahalise
karistuse asendamine. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 1714,04 € ulatuses tasumata riiginõudeid.
Asjas pole toimunud ühtegi laekumist. Tasumata on ka sama kriminaalasja raames riigi
kasuks väljamõistetud muud rahalised nõuded ning kohtunõuded teises kriminaalasjas. Täituri
sõnul on tegemist varatu isikuga. Pole tõenäoline, et isik tasuks nõuded tähtaegselt.

Rakvere kohtutäitur Kersti Vilbo esitas Riigi Tugiteenuste Keskusele teate täitmise
võimatusest. Rakvere kohtutäitur Kersti Vilbo on algatanud täitemenetluse. Täitemenetluse
läbiviimise aluseks on 14.04.2008 Viru Maakohtu kohtuotsus nr 1-08-4040 ja sissenõudja EV
Kohtute Raamatupidamiskeskuse avaldus. Nõude sisu: rahaline karistus 1500 krooni. Nõude
suuruseks täitemenetluses on 95,87 eurot. Täitemenetlus võlgniku suhtes on algatatud
14.09.2010 ning täitmisteade on võlgnikule edastatud väljaande Ametlikud Teadaanded
kaudu 15.11.2010. Kohtutäitur on täitemenetluse jooksul teinud järgmiseid täitetoiminguid:
kontrollitud on võlgniku vara registrites, kontrollitud on võlgniku töökoha olemasolu –
puudub, arestitud on pangakontod, kuid laekumisi ei ole. Kohtutäitur on kontrollinud
võlgniku vara olemasolu ning talle teadaolevatel andmetel puudub võlgnikul vara või ei ole
selle väärtus küllaldane katmaks vara realiseerimisega tekkivaid kulusid.

16.12.2015 kohtuistungile võlgnik Nikolai Matrossov ei ilmunud. Kohtukutse aadressil II
Koolipõik 2a-5, Narva on jäänud kätte andmata. Kohtukutse on tagastatud kohtule
kohtukordniku märkusega „ei ela aadressil (elab Venemaal)“.

17.12.2015 tegi kohus Nikolai Matrossovi elukoha kindlakstegemiseks päringu Politsei-ja
Piirivalveametile. 28.12.2015 vastusest nähtub, et Politsei- ja Piirivalveameti Narva
politseijaoskonnal puudub informatsioon Nikolai Matrossovi võimaliku viibimiskoha kohta.


                                                                                             2
Viru Maakohtu Narva kohtumaja 08.01.2016 kohtumäärusega edasi lükati Riigi Tugiteenuste
Keskuse avalduse arutamine võlgnik Nikolai Matrossovile asenduskaristuse määramiseks
Viru Maakohtu Narva kohtumaja 14.04.2008 kohtuotsuse järgi kriminaalasjas nr 1-08-4040.
Nikolai Matrossov kuulutati tagaotsitavaks. Valiti Nikolai Matrossovi suhtes tõkend –
vahistamine kinnipidamise hetkest.

Kinnipidamise protokolli kohaselt peeti Nikolai Matrossov kinni 24.01.2016 Narvas.


Menetlusosaliste seisukohad kohtuistungil

25.01.2016 kohtuistungil võlgnik Nikolai Matrossov seletas, et tal puuduvad rahalised
vahendid rahalise karistuse maksmiseks. Ta on registreeritud Narvas, aga tegelikult elab ta
Venemaal.


Maakohtu seisukoht

Kohus, vaadanud läbi esitatud avalduse, kuulanud ära Nikolai Matrossovi arvamuse, leiab, et
Riigi Tugiteenuste Keskuse avaldus asenduskaristuse määramiseks on põhjendatud ning
kuulub rahuldamisele.

Kriminaalmenetluse seadustiku (edaspidi KrMS) § 417 lg 3 alusel kui süüdimõistetu ei ole
tasunud rahalist või varalist karistust määratud tähtpäevaks või osastatud rahalise karistuse
tähtaegu ei ole järgitud ja rahalise või varalise karistuse tasumise tähtaega ei ole käesoleva
seadustiku §-s 424 sätestatud korras pikendatud ega ajatatud ning süüdimõistetul ei ole vara,
millele sissenõuet pöörata, teatab kohtutäitur hiljemalt kolme aasta möödumisel rahalise või
varalise karistuse kohtutäituri menetlusse võtmisest, kuid hiljemalt seitsme aasta möödumisel
kohtuotsuse jõustumisest maakohtule täitmise võimatusest. Kui puuduvad karistuse
asendamist välistavad asjaolud, otsustab täitmiskohtunik rahalise või varalise karistuse
asendamise karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Karistusseadustiku (edaspidi KarS) § 70 lg 1 kohaselt kui süüdlane ei tasu talle mõistetud
rahalise karistuse summat, asendab kohus rahalise karistuse vangistusega või süüdlase
nõusolekul üldkasuliku tööga käesoleva seadustiku §-s 69 sätestatud korras või käesoleva
seadustiku §-s 692 sätestatud narkomaanide sõltuvusraviga.

KarS § 70 lg 2 kohaselt rahalise karistuse kolmele päevamäärale vastab üks päev vangistust.
Rahalise karistuse kolmele päevamäärale vastab üks päev vangistust. Seega kui võlgnik on
karistatud rahalise karistusega 30 päevamäära ulatuses, siis see vastab 10-päevale
vangistusele.

Viru Maakohtu Narva kohtumaja 14.04.2008 kohtuotsusega kriminaalasjas nr 1-08-4040
tunnistati Nikolai Matrossov süüdi KarS § 121 järgi ja mõisteti karistuseks rahaline karistus
36 miinimumpäevamäära ulatuses, s.o 1800 (üks tuhat kaheksasada) krooni. KarS § 68 lg 1
alusel arvati karistusaja hulka eelvangistus 13.04.2007 kuni 14.04.2007, s.t 2 (kaks) päeva või
rahalise karistuse 6 (kuus) päevamäära. Lõplikult karistusena määrati rahaline karistus 30
(kolmkümmend) miinimumpäevamäära, s.o 1500 (üks tuhat viissada) krooni. Võlgnikul
puudub ametlik töökoht ja vallasvara, millele sissenõuet pöörata. Samuti ta ei taotlenud
rahalise karistuse tasumise tähtaja pikendamist või ajatamist.



                                                                                             3
Kohus leiab, et Riigi Tugiteenuste Keskuse avaldus Nikolai Matrossovile määratud rahalise
karistuse asendamiseks vangistusega on põhjendatud ja kuulub rahuldamisele, kuna võlgnikul
puuduvad rahalised vahendid, et rahalist karistust tasuda.

Lähtudes eeltoodust ja juhindudes KarS § 69 lg 1 ja TMS § 206 lg 2 rahuldab kohus Riigi
Tugiteenuste Keskuse 11.11.2015 avalduse täiteasjas nr 163/2010/1412 ja asendab Nikolai
Matrossovile Viru Maakohtu Narva kohtumaja 14.04.2008 kohtuotsuse nr 1-08-4040 järgi
rahaline karistus summas 95,87 eurot, s.o 30 miinimumpäevamäära, 10 (kümne) päeva
vangistusega.

Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

/allkirjastatud digitaalselt/

Innokenti Menšikov
Kohtunik




                                                                                        4
