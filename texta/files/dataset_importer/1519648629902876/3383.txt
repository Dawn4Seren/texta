                                                                                    4-16-7070




                           KOHTUOTSUS
                                 EESTI VABARIIGI NIMEL


Kohus                              Harju Maakohus
Otsuse tegemise aeg ja koht        07. november 2016, Tallinn
Väärteoasja number                 4-16-7070 (2317,16,007872)
Kohtunik                           Märt Toming
Tõlk                               Maksim Tšurkin
Väärteoasi
                                   Narkootiliste ja psühhotroopsete ainete ning nende
                                   lähteainete seaduse §-s 151 lg 1 ettenähtud väärtegu

Menetlusalune isik                 Dmitri Tolstenko, ik 37901260266, elukoht: XXXX
Kohtuvälise menetleja esindaja     Oleg Klok, Põhja prefektuuri Lääne-Harju
                                   politseijaoskond
RESOLUTSIOON
   1. Dmitri Tolstenko süüdi tunnistada NPALS § 151 lg 1 ettenähtud väärteo
      toimepanemises ja karistada teda arestiga 5 (viis) päeva.
   2. KarS § 69 lg 1 alusel asendada mõistetud arest 5 päeva üldkasuliku tööga arvestusega,
      et ühele päevale arestile vastab üks tund üldkasulikku tööd. Seega tuleb
      asenduskaristusena menetlusalusel isikul teha üldkasulikku tööd 5 (viis) tundi.
   3. KarS § 69 lg 3 alusel määrata 5 tunni üldkasuliku töö tegemiseks 2 kuuline tähtaeg
      alates kohtuotsuse jõustumisest. Üldkasulik töö peab olema tehtud hiljemalt
      07.01.2017.
   4. Kui süüdlane hoiab üldkasulikust tööst kõrvale, võib politseiasutuse taotluse alusel
      pöörata KarS § 69 lg 6 kohaselt aresti täitmisele. Aresti täitmisele pööramisel
      arvestatakse karistusest kantuks süüdlase tehtud üldkasulik töö, mille üks tund võrdub
      ühe päeva arestiga. Alla kümne päevase aresti täitmisele pööramise korral arvestatakse
      karistusest kantuks süüdlase tehtud üldkasuliku töö tunnid proportsionaalselt
      mõistetud arestiga. Karistust täideviiva ametniku kontakt: Andres Tarvis, tel 6124962,
      andres.tarvis@politsei.ee.
   5. Dmitri Tolstenkolt välja mõista riiklikul ekspertiisiasutusel narkootilise või
      psühhotroopse aine sisalduse uuringu tegemisel tekkinud kulu 35 (kolmkümmend viis)
      eurot, mis tuleb 30 päeva jooksul kohtuotsuse jõustumisest tasuda kohtuotsuse lisana
      koostatavas makseinfos märgitud Maksu- ja Tolliameti arveldusarvele, märkides
      kohustusliku viitenumbri ja selgituse: „Dmitri Tolstenko, 4-16-7070, uuringu kulu“.
      Makseinfo koos viitenumbriga edastatakse kohtuistungil kätteandmise võimatusel
      Dmitri Tolstenkole tema elukoha aadressile tavapostiga.
   6. Kui rahalised nõuded ei ole täies ulatuses tähtaegselt tasutud, suunatakse nõuded
                                               1
       täitemenetluse läbiviimiseks kohtutäiturile täitemenetluse seadustikus sätestatud
       korras.
Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
alates selle kuulutamisest, so alates 07.11.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.

Väärteoasja kohtulikul arutamisel kohus tuvastas:
06.09.2016 koostatud väärteoprotokollist nr AB1440967 nähtuvalt peeti 05.08.2016 kell 22.42
Tallinnas Ed.Vilde tee 92 juures kinni Dmitri Tolstenko, kelle organismis tuvastati uuringu
tulemusena fentanüüli sisaldus, mistõttu koostati väärteoprotokoll selles, et menetlusalune isik
on toime pannud NPALS §-s 151 lg 1 ettenähtud väärteo, kuivõrd oli eelnevalt tarvitanud
narkootilist või psühhotroopset ainet fentanüüli ilma arsti ettekirjutuseta.
Kohtuistungil menetlusalune isik selgitas, et süüdistus on arusaadav, tunnistab ennast väärteo
toimepanemises süüdi. Olid perekondlikud probleemid, naine läks ära. Varem taolisi väärtegusid
toime ei pannud, olid kolm korda järjest ja seotud naise lahkumisega. Ülalpeetavaid ei ole.
Töötab veel endises töökohas kuu aega, siis läheb puhkusele. Ei tarvita regulaarselt, sõltuvust ei
ole. Ei tea mis teha, esimest korda puutub kokku, teeks parem üldkasulikku tööd. Saab aru, et
tegi mis ei olnud hea.
Kohtuvälise menetleja esindaja leidis, et isikut on varem samalaadsete väärtegude
toimepanemise eest karistatud ja karistused eripreventiivset rolli ei täitnud. Lühikesea aja
jooksul pani toime kolmanda väärteo, siis karistada arestiga 5 päeva ning välja mõista
menetluskulu 35 eurot. Ei vaidle vasatu kui arest asendatakse üldkasuliku tööga.
Kohus, kuulanud menetlusaluse isiku süüd tunnistavaid ütlusi, kontrollinud joobeseisundi
tuvastamise saatekirja ja uuringu akti, mille kohaselt tuvastati menetlusaluse isiku organismis
uuringu tulemusena narkootilise aine fentanüüli sisaldus, asub seisukohale, et menetlusaluse
isiku poolt NPALS §-s 151 lg 1 ettenähtud väärteo toimepanemine on tõendamist leidnud.
Arvestades süüteo asjaolusid ja menetlusaluse isiku karistusandmeid, leiab kohus, et süütegu on
toime pandud kavatsetult.
Süüd välistavaid ja õigusvastasust välistavaid asjaolusid kohus ei tuvastanud.
10.08.2016 tehtud uuringu 1640T tulemusena on menetlusaluse isiku organismis tuvastatud
fentanüüli sisaldus. Fentanüül kuulub NPALS § 31 lg 1 alusel koostatud sotsiaalministri
18.05.2005 määruse nr 73 lisa 1 II nimekirja. Väärteoasja materjalidest ei nähtu arsti
ettekirjutust eelmärgitud aine kasutamiseks. Seejuures ei kuulu fentanüül ka arsti ettekirjutusel
tarvitatavate ravimite koostisse. Kohus peab sellise aine tarvitamise ettekirjutuse tegemist ka
võimatuks, kuivõrd selline ettekirjutus oleks õigusvastane. Vastavalt NPALS § 3 lg 1 sätetele on
narkootiliste ja psühhotroopsete ainete käitlemine, sh tarvitamine keelatud, välja arvatud
meditsiinilisel või teaduslikul eesmärgil, narkootiliste või psühhotroopsete ainetega seotud
kuritegude ennetamiseks, avastamiseks ning tõkestamiseks või samas seaduses ettenähtud
õppeotstarbel kasutamise eesmärgil. Väärteoasja materjalidest ei ilmne asjaolusid, mis viitaks
menetlusaluse isiku poolt narkootilise aine fentanüüli tarvitamisele eelmärgitud lubatavusklausli

                                                2
alusel. Sellest tulenevalt on menetluslune isik narkootilist või psühhotroopset ainet tarvitades
rikkunud NPALS § 3 lg 1 sätestatud keeldu.
Seega on väärteoasja kohtuliku arutamisega tuvastamist leidnud, et menetlusalune isik oli
tarvitanud narkootilist või psühhotroopset ainet arsti ettekirjutuseta ja sellise aine käitlemine, sh
tarvitamine on NPALS § 3 lg 1 ja 11 kohaselt arsti ettekirjutuseta keelatud, mistõttu on
menetlusaluse isiku käitumine õigesti kvalifitseeritud NPALS §-s 151 lg 1 ettenähtud väärteona.
Karistuse liigi valikul lähtub kohus menetlusaluse isiku süü suurusest ja menetlusaluse isiku
isikut iseloomustavatest andmetest, millest nähtuvalt on menetlusalust isikut 2016 aasta jooksul
kahel korral samalaadsete väärtegude toimepanemise eest karistatud rahatrahvidega, millised on
tasutud. Sellele vaatamata, et menetlusaluse iisku suhtes on juba korduvalt kohaldatud
kergemaliigilist karistust, jätkab menetlusalune isik samalaadsete väärtegude toimepanemist.
Sellest tulenevalt tuleb asuda seisukohale, et seni kohaldatud karistuse liik oodatud mõju ei
avalda ja rahatrahv kui karistusliik on end ammendanud. Sellest tulenevalt leiab kohus, et
menetlusaluse isiku suhtes tuleb kohaldada aresti. Seetõttu kohus, juhindudes VTMS §-st 107 lg
1 p 1 asub seisukohale, et menetlusalune isik tuleb süüdi tunnistada temale inkrimineeritud
väärteo toimepanemises ja temale tuleb mõista karistusena arest. Kuivõrd menetlusalust isikut
süüdistatakse ühe väärteo toimepanemises ja teda ei ole varem arestiga karistatud, siis leiab
kohus, et menetlusaluse isiku süü on alla keskmise ja menetlusalusele isikule võib karistuse
mõista alla ettenähtud sanktsiooni keskmist määra. Kuna menetlusalune isik taotles mõistetava
aresti asendamist üldkasuliku tööga, leiab kohus, et kuna menetlusalust isikut ei ole varem
arestiga karistatud, siis võib esimesel korral aresti mõistes aresti asendada üldkasuliku tööga.
Samuti tuleb menetlusaluselt isikult VTMS § 111 p 8 alusel välja mõista menetluskulud, milleks
on uuringu kulu. Menetlusaluse isiku ankeetandmete kohaselt ta töötab ja menetlusalune isik ei
ole esitanud tõendeid oma maksejõuetuse kohta. Omaks võetud kohtupraktika kohaselt võib
osaliselt menetluskulude tasumisest vabastada isiku, kelle poolt süüteo toimepanemine võib olla
juhuslik. Antud juhul on menetlusalune isik isikuks, keda on aasta jooksul juba kahel korral
karistatud samalaadsete väärtegude toimepanemise eest ning isik on teadlik sellest, et sellise
iseloomuga väärtegude toimepanemisega kaasnevad menetluskulud. Seega tegutses isik
teadmises, et tema karistamisega kaasnevad tema kanda jäävad menetluskulud. Sellest tulenevalt
asub kohus seisukohale, et väärteomenetluses tekkinud menetluskulu tuleb täies ulatuses jätta
menetlusaluse isiku kanda.



/allkirjastatud digitaalselt/




                                                 3
