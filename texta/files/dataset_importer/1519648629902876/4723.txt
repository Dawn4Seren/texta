                                KOHTUMÄÄRUS
Kohus                               Viru Maakohus
Tsiviilasja menetlev kohtunik       Andres Hallmägi
Määruse tegemise aeg ja koht        19. oktoober 2016, Narva kohtumaja
Tsiviilasja number                  2-16-4651
Tsiviilasi, hageja nõue             N Z hagi I B vastu viiviste nõu-des
Menetlusosalised ja nende esin-
dajad                               Hageja: N Z (IK XXX)
                                    Hageja lepinguline esindaja: Denis Stepanov (IK XXX)

                                    Kostja: I B (IK XXX)
                                    Kostja lepinguline esindaja: Julia Tuštšenko, Lauteri Õigus-
                                    büroo.
Menetlustoiming                     Kompromissi kinnitamine ja menetluse lõpetamine


RESOLUTSIOON

   1. Kinnitada N Z hagi I B vahel 6. oktoobril 2016. a sõlmitud kompromiss alljärgnevas:

“Hageja loobub hagist ja hüvitab kostjale 125 eurot õigusabi. Hageja kannab 125 eurot Lauteri
Õigusbüroo OÜ arvelduskontole XXX hiljemalt 07.10.2016. a. selgitusega “Kostja lepingulise
esindaja kulud kompromissis tsiviilasjas 2-16-4651.”
Hageja palub tagastada pool riigilõivust arveldusarvele XXX.
Pooled loobuvad edasikaebamise õigusest.”

   2. Lõpetada menetlus N Z hagis I B vastu.
   3. Tagastada hagejale pool menetluses tasutud riigilõivust, see on 137,50 eurot N Z ar-
      velduskontole nr XXX. Määruse jõustumisel tagastada 137,50 eurot NAP-i kaudu.
   4. Saata määrus menetlusosalistele.



Edasikaebamise kord

Kohtumääruse peale ei või määruskaebust esitada. Kompromissimäärus jõustub alates selle kätte-
toimetamisest menetlusosalistele.

Asjaolud ja kohtumääruse põhjendused

N Z esitas 23.03.2016 Viru Maakohtule hagiavalduse I B vastu viiviste nõudes. Hagiavalduse
                                                                                            2-16-4651
kohaselt oli kostjalt hageja kasuks välja mõistetud võlgnevus 7634,25 eurot. Hageja pöördus koh-
tutäituri poole võlgnevuse sissenõudmiseks. Aprillis 2012 moodustas võlgne-vus 6444 eurot, ala-
tes sellest ajast ei maksa kostja enam võlga ning sellest ajast alates palub hageja välja mõista vii-
vist.

Kohus jättis 31.03.2016 määrusega hagiavalduse käiguta, paludes hagejal täpsustada hagi asjaolud
ja nõuded, samuti tasuda täiendavalt riigilõivu.

Hageja esitas 12.04.2016 puuduste kõrvaldamise. Hageja palub välja mõista kostjalt viivis summas
1965 eurot summalt 6444 eurot alates aprillist 2012 ning välja mõista kostjalt hageja kasuks viivis
0,022% päevas summalt 6758,66 eurot alates 29.11.2010. Hageja tasus täiendavalt ka riigilõivu
25 eurot, kokku on hageja tasunud 275 eurot.

03.10.2016 kohtuistungil saavutasid pooled kompromissi, mille kohaselt hageja loobub hagist ja
hüvitab kostjale menetluskulud suuruses 125 eurot Lauteri Õigusbüroo OÜ arvelduskontole XXX
hiljemalt 07.10.2016. a. selgitusega kostja lepingulise esindaja kulud kompromissis tsiviilasjas 2-
16-4651. Hageja palub tagastada pool riigilõivust arveldusarvele XXX. Pooled loobuvad edasikae-
bamise õigusest.


KOHTUMÄÄRUSE PÕHJENDUSED

Kohus, tutvunud kompromissiga, uurinud kohtule esitatud dokumentaalseid tõendeid, leidis et me-
netlusosaliste taotlus kompromissi kinnitamiseks on põhjendatud ja tuleb rahuldada.

Tsiviilkohtumenetluse seadustiku (TsMS) § 428 lg 1 p 4 kohaselt kohus lõpetab menetluse otsust
tegemata, kui pooled on sõlminud kompromissi ja kohus kinnitab selle. TsMS § 430 lg 1 kohaselt
pooled võivad menetluse kuni hagi kohta tehtud lahendi jõustumiseni lõpetada kompromissiga.

Kohus ei tuvastanud, et poolte sõlmitud kompromiss oleks vastuolus seaduse või heade kommete-
ga. Kohus kinnitab Natalja Zharinova hagi Irina Bazanova vahel sõlmitud kompromissi nende
poolt kokkulepitud tingimustel ja lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või te-
gemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.

Samuti selgitab kohus menetlusosalistele, et juhul, kui võlgnik ei täida kokkuleppega võetud ko-
hustust, siis vastavalt täitemenetluse seadustiku § 2 lg 1 p1 on võlausaldajal õigus pöörduda koh-
tutäituri poole kohtumääruse sundtäitmiseks.

Vastavalt TsMS § 661 lg 4 poolte kokkuleppel võib määruskaebuse esitamise tähtaega hagimenet-
luses lühendada või määruskaebuse esitamise õiguse välistada.

Pooled välistasid kompromissis määruskaebuse esitamise õiguse. Kohus leiab, et määruskaebuse
esitamise õiguse välistamine ei riku menetlusosaliste õigusi, mistõttu tuleb menetlusosaliste taotlus
rahuldada ning kompromissi kinnitav määrust ei saa edasi kaevata.

Menetluskulud

TsMS § 168 lg 3 kohaselt kompromissi sõlmimise korral kannavad pooled oma menetluskulud ise,
kui nad ei ole kokku leppinud teisiti.
                                                                                                        2
                                                                                         2-16-4651

Pooled leppisid kompromissis kokku, et hageja hüvitab kostjale menetluskuluna 125 eurot õigus-
abikulu.

Seega jäävad menetluskulud hageja kanda.

TsMS § 150 lg 2 p 1 alusel pool menetluses tasutud riigilõivust tagastatakse, kui pooled sõlmivad
kompromissi. Hageja taotles poole riigilõivust tagastamist. Hageja on tasunud asjas kahe makse-
korraldusega kokku 275 eurot riigilõivu. 25.03.2016 a 250 eurot ja 04.04.2016. a 25 eurot. Seega
tuleb hagejale tagastada 137,50 eurot.




(digitaalallkiri)
Andres Hallmägi
kohtunik




                                                                                                    3
