                          KOHTUMÄÄRUS

 Kohus                              Tartu Maakohus

 Määruse tegemise aeg ja koht       27. aprillil 2016. a Tartu kohtumajas
                                    Kohtuistungi aeg 27.aprill 2016
 Kriminaalasja number               1-13-11229

 Kohtukoosseis                      Kohtunik Peet Teidearu


 Kohtuistungi sekretär              Heli Nurmoja

 Tõlk                               Anna Jänes

 Prokurör                           Lõuna Ringkonnaprokuratuuri abiprokurör Meelis Juursoo
                                    (istungil ei osalenud)

 Kriminaalasi                       Andrei Kisseljovi tingimisi enne           tähtaja   lõppemist
                                    vangistusest vabastamise otsustamine

 Süüdimõistetu                      Andrei Kisseljov
                                    isikukood: 37510090355; viibimiskoht: XXXX; elukoht
                                    (vabanemisel): XXXX
Juhindudes kriminaalmenetluse seadustiku § 426 lg-test 1 ja 2 ja § 432 lg-test 3, 32, 33 kohtunik

                                       määras:
Jätta Andrei Kisseljov temale Harju Maakohtu 13.01.2014. a otsusega kriminaalasjas nr 1-
13-11229 mõistetud vangistuse kandmiselt tingimisi enne tähtaega vabastamata.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast kohtumäärusest
teada või pidi teda saama.
Menetluse käik ja asjaolud
Harju Maakohtu 13.01.2014. a otsusega kriminaalasjas nr 1-13-11229 tunnistati Andrei Kisseljov
süüdi karistusseadustiku (edaspidi KarS) § 121 järgi ja mõisteti temale karistuseks 6 kuud
vangistust. Sama ostsuega tunnistati Andrei Kisseljov süüdi KarS § 200 lg 2 p 4 järgi ja mõisteti




                                                                                                    1
temale karistuseks 4 aastat vangistust. KarS § 64 lg 1 alusel loeti mõistetud karistustest kergem
kaetuks rasekma karistusega ja kuritegude kogumi eest mõisteti Andrei Kisseljovile liitkaristuseks
4 aastat vangistust. KarS § 68 lg 1 alusel hakati karistusaja algust lugema alates 23.08.2013. a, mil
Andrei Kisseljov peeti kahtlustatavana kinni. Kohtuotsus jõustus 06.02.2014. a.

Kinnipeetava karistusaeg algas seega 23.08.2013. a ja lõppeks selle täieliku ärakandmise korral
23.08.2017. a.

21.04.2016. a esitas Tartu Vangla maakohtule materjalid Andrei Kisseljovi vangistusest tingimisi
enne tähtaega vabastamise kohta KarS § 76 lg 2 p 2 järgi. Materjalidest nähtuvalt on Andrei
Kisseljov enda ennetähtaegse vabastamise korral nõus vabatahtlikult võtma kohustuse alluda
elektroonilisele valvele oma elukohas. Vangla ei toeta Andrei Kisseljovi tingimisi ennetähtaegset
vabastamist, kuna leiab, et kinnipeetav võib vabaduses jätkuvalt toime panna õigusrikkumisi.

Kohtumenetluse poolte seisukohad
Prokurör esitas Andrei Kisseljovi tingimisi enne tähtaega vabastamise võimalikkuse kohta
kirjaliku seisukoha, mille kohaselt nõustub vangla arvamusega ning ei toeta Andrei Kisseljovi
vanglast vabastamist.

Andrei Kisseljov avaldas kohtus, et ta on sageli olnud asjaoludest tulenevalt vales kohas ja valel
ajal. Ta ei vaielnud vastu vangla poolt nimetatud kriminaalhoolduse kohustustele, kuid ei pidanud
vajalikus panna temale katseajal alkoholi keelu ja narkoainete keelu kohustust. Ta on paranenud
ning ei pidanud objektiivseks hinnangut, mille kohaselt on tema agressiivne. Küll on aga
kuritegusid toime pannes olnud alkoholijoobes.

Kohtuniku seisukoht
Andrei Kisseljov kannab karistust kehalise väärkohtlemise ning korduva röövimise eest, millest
viimane on tahtlik esimese astme kuritegu. KarS § 76 lg 2 p 2 kohaselt võib kohus tahtlikus esimese
astme kuriteos süüdlase katseajaga tingimisi enne tähtaega vabastada, kui ta on tegelikult ära
kandnud vähemalt kaks kolmandikku mõistetud karistusajast, kuid mitte vähem kui 4 kuud.
Käesolevaks ajaks on Andrei Kisseljov temale mõistetud karistusajast vähemalt kaks
kolmandikku, kuid mitte vähem kui 4 kuud ära kandnud. Seega on olemas formaalne alus tema
vangistusest tingimisi ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
materiaalse alusena kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib süüdlasele
kaasa tuua tingimisi enne tähtaega karistusest vabastamine.

Vangistuse kandmise ajal on Andrei Kisseljov tegelenud riigikeele õpingutega. Ta omandas
riigikeele XXXX, kuid katkestas X taseme õppe. Ta läbis ka kuriteopõhised sotsiaalprogrammid
„Sotsiaalsete oskuste treening“(02.02.-23.03.2015.a) ja „Eluviisitreening“(25.01.-21.03.2016. a),
olles aktiivne ja motiveeritud. Ajavahemikul 30.11.-30.12.2015. a töötas Andrei Kisseljov vangla
majandustöödel abitöölisena. Kinnipeetav ei ole rikkunud vangistust reguleerivaid norme, mistõttu
ei ole teda distsiplinaarkorras karistatud. Vanglateenistuse ametnikega suheldes ei ole Andrei
Kisseljovil probleeme täheldatud. Samas nähtub kohtule esitatud materjalidest, et 28.01.2015. a
kohaldati Andrei Kisseljovi suhtes kinnipeetavate omavaheliste konfliktide vältimiseks
täiendavaid julgeolekuabinõusid. Nimelt oli Andrei Kisseljov kaaskinnipeetavate suhtes




                                                                                                   2
agressiivne, mis meelestas kaaskinnipeetavad sellega enda vastu. Selline on olnud Tartu Vangla
hinnang.
Vabaduses oleks kinnipeetaval kindel elukoht aadressil XXXX, kus elavad ka tema vanemad ning
kus kinnipeetav elas ka enne vangitust. Vanematega on kinnipeetaval suhted väidetavalt head,
ehkki varem on kinnipeetav pannud toime kuriteo ka oma isa vastu ning on varastanud kodust. Tal
on ka kokkulepe kindla töökoha osas. Nimelt on XXXX lubanud Andrei Kisseljovi võtta tööle
elektrikuna.
Samas nähtub kohtule esitatud materjalidest seegi, et Andrei Kisseljov alustas kuritegeliku
käitumisega juba teismelise eas. Praeguseks ajaks on teda kriminaalkorras karistatud juba
korduvalt- 7 korda. Korduvalt on talle karistusena kohaldatud ka vangistust. Varem on teda
karistatud varguste, väljapressimiste, kehalise väärkohtlemise, süüteo toimepanemise tulemusena
saadud vara omandamise, hoidmise ja turustamise, raske tervisekahjustuse tekitamise ja
röövimiste eest. Nagu eelpool märgitud, kannab Andrei Kisseljov ka praegust vangistust kehalise
väärkohtlemise ja röövimise eest. Selline käitumine viitab Andrei Kisseljovil kuritegelike hoiakute
ja väärtushinnangute juurdumisele. Kannatanute läbielamised ei lähe talle korda. Ta ei lahenda
probleeme verbaalselt ning on oma eesmärkide saavutamiseks kõhklematult valmis kasutama
vägivalda. Kohtunik ei ole veendunud, et vangistuse viibimise ajal läbitud kaks sotsiaalprogrammi
muutsid tema hoiakuid ning käitumist olulisel määral paremuse poole.

Lisaks ei ole Andrei Kisseljov end toimunud kuritegudes mingilgi määral süüdi tunnistanud. Ta
pigem kaldub süüdistama faktoreid väljaspool ennast. See viitab asjaolule, et kinnipeetav ei näe
oma käitumises mingeid probleeme ega peagi vajalikuks oma hoiakuid ning käitumist muuta. Ka
ei ole Andrei Kisseljov seniajani tunnistanud oma sõltuvust alkoholist ning narkootikumidest.
Seega puudub tal motivatsioon tegeleda ka oma sõltuvuskäitumise kontrolli alla saamisega. Kuna
aga sõltuvusprobleemid olid Andrei Kisseljovi puhul kuritegude toimepanemist soodustavaks
teguriks, siis seda suurem on oht, et ta jätkab vabaduses oma endist kuritegelikku käitumist.

Seetõttu leiab kohtunik, et Andrei Kisseljovi ei saa tingimisi enne tähtaega vangistusest vabastada.
Vanglast ennetähtaegne vabastamine ei pea olema reegel, vaid erand nendele kinnipeetavatele,
kelle osas on kohtul kindel veendumus, et nad enam uusi kuritegusid toime ei pane.

Andrei Kisseljovi osas kohtul seda veendumust ei ole. Tartu Vangla on tema osas välja toonud
kõrge kuritegude jätkamise protsendi – 59 %. Ka Tartu Vangla ei toeta tema ennetähtaegset
vanglast vabastamist.
Töö- ning elukoha olemasolu seda tõenäosust ei vähenda, kuivõrd need olid Andrei Kisseljovil
olemas ka varem. Ka elektroonilise valve kohaldamine ei pruugi seda tõenäosust vähendada, kuna
varem on Andrei Kisseljov pannud kuritegusid toime ka oma lähikondsete vastu.
Lähtudes eeltoodust kohus ei vabasta Andrei Kisseljovi ennetähtaegselt vanglast

Peet Teidearu
Kohtunik
/allkirjastatud digitaalselt/




                                                                                                  3
