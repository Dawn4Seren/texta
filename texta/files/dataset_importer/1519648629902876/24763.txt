                                   TARTU HALDUSKOHUS
                                      Tartu Kohtumaja


                             KOHTUMÄÄRUS
 Kohtuasja number                 3-15-1806
 Määruse kuupäev                  01. veebruar 2016
 Kohtunik                         Roby Koik
 Kohtuasi                         Ott Kure (Kurg) kaebus Tartu Vangla 08.05.2015 otsuse nr 6-
                                  5/86-4 tühistamise ja asja uueks otsustamiseks kohustamise
                                  nõudes
 Menetlusosalised                 Kaebaja – Ott Kurg, esindaja vandeadvokaat Tarmo Pilv
                                  Vastustaja – Tartu Vangla
 Resolutsioon                         1. Jätta Ott Kure kaebus haldusasjas nr 3-15-1806 läbi
                                         vaatamata.
                                      2. Määrus saata kaebajale ja vastustajale.
 Edasikaebamise kord              Määruse peale võib esitada määruskaebuse Tartu
                                  Ringkonnakohtule Tartu Halduskohtu kaudu 15 päeva jooksul
                                  arvates määruse kättesaamisest.


Asjaolud ja menetluse käik

1. Tartu Halduskohtu menetluses on Ott Kure kaebus Tartu Vangla 08.05.2015 otsuse nr 6-5/86-4
tühistamise ja asja uueks otsustamiseks kohustamise nõudes.

2. 06.01.2016 teatas Tartu Vangla kohtule, et kinnipeetav Ott Kurg vabanes vanglast 14.12.2015
Jõgeva Maakohtu 26.11.2015 määruse nr 1-12/3338 alusel tingimisi enne tähtaega.

3. 19.01.2016 teatas kaebaja esindaja vandeadvokaat Tarmo Pilv kohtule, et kaebaja soovib menetlust
jätkata.

Kohtu seisukoht

4. HKMS § 151 lg 2 p 1 kohaselt võib kohus jätta kaebuse määrusega läbi vaatamata, kui pärast
kaebuse menetlusse võtmist ilmnevad HKMS § 121 lõikes 2 sätestatud asjaolud. HKMS § 121 lg 2
punkti 2 järgi võib kohus määrusega kaebuse selle esitajale tagastada kui kaebusega ei ole võimalik
saavutada kaebuse eesmärki.


                                                1
5. Kuigi kaebeõiguse olemasolule tuleb üldjuhul anda hinnang kaebuse esitamise hetke seisuga, ei ole
käesolevas asjas esitatud nõuet asjaolude muutumise tõttu kohtul võimalik enam rahuldada. Kaebaja
vabanes Tartu Vanglast 14.12.2015 ning kohus on seisukohal, et kohtuotsusega ei saa kohustada
vanglat uuesti läbi vaatama Ott Kure kaebust, kuna puudub avalik-õiguslik suhe kaebaja ja vastustaja
vahel. Et kaebaja eesmärgiks on kaebuse kohaselt pääseda Tallinna Vangla Maardu üksuse
avavanglasse, siis ei ole käesoleval hetkel kaebajal kui vabaduses viibival isikul kaebusega võimalik
saavutada soovitud eesmärki. Seega ilmneb, et esinevad HKMS § 121 lg 2 punktis 2 sätestatud
asjaolud.

6. Eeltoodust tulenevalt leiab kohus, et Ott Kure kaebus tuleb jätta läbi vaatamata HKMS § 151 lg 2
p 1 alusel koostoimes HKMS § 121 lg 2 p-ga 1.



(allkirjastatud digitaalselt)

Roby Koik
kohtunik




                                                 2
