                                                                        Tsiviilasi nr 2-15-8265




                          KOHTUOTSUS
                                EESTI VABARIIGI NIMEL
                                   TAGASELJAOTSUS
Kohus                                Tartu Maakohus
Kohtunik                             Donald Kiidjärv
Otsuse avalikult
teatavakstegemise aeg ja koht        16. veebruar 2016, Tartu kohtumaja kantselei
Tsiviilasi                           Eesti Inkasso OÜ hagi Sergei Uglovoy vastu võla
                                     väljamõistmiseks
Tsiviilasja hind                     4897,49 eurot
Menetlusosalised ja nende            hageja: Eesti Inkasso OÜ (registrikood 12438291,
esindajad                            asukoht Narva mnt 5 – pk 800, 10117 Tallinn, e-post
                                     menetlus@eestiinkasso.ee),     lepinguline  esindaja
                                     Olesja Polehhina (e-post olesja@corporate.ee)
                                     Kostja: Sergei Uglovoy (isikukood XXXX; elukoht
                                     teadmata)
Menetluse liik                       kirjalik menetlus
RESOLUTSIOON
1. Rahuldada tagaseljaotsusega Eesti Inkasso OÜ hagi Sergei Uglovoy vastu SNEL Grupp
   OÜ-ga 21.01.2014 sõlmitud laenulepingu nr 20140121045 alusel võla väljamõistmiseks.
2. Välja mõista Sergei Uglovoylt Eesti Inkasso OÜ kasuks:
   2.1. põhivõlg 2860,78 eurot, intress 295,94 eurot ja viivis 31.05.2015 seisuga 696,58
        eurot, kokku 3853,30 eurot;
   2.2. viivis perioodi 01.06.2015-16.02.2016 (261 päeva) eest 746,66 eurot;
   2.3. viivis 0,10% päevas põhivõlalt alates 17.02.2016 kuni põhivõla täitmiseni.
3. Tunnistada otsus tagatiseta viivitamata täidetavaks.
Menetluskulude jaotus ja kindlaksmääramine
4. Jätta menetluskulud Sergei Uglovoy kanda.
5. Välja mõista Sergei Uglovoylt riigilõiv 400 eurot ja lepingulise esindaja kulust 100 eurot,
   kokku menetluskulu 500 eurot OÜ Eesti Inkasso kasuks.
Kaja esitamine
6. Kostja võib esitada Tartu Maakohtule tagaseljaotsuse peale kaja, kui tema tegevusetus,
   mis oli tagaseljaotsuse tegemise aluseks, oli tingitud mõjuvast põhjusest. Kaja võib
   esitada sõltumata mõjuva põhjuse olemasolust, kui hagile vastamata jätmise puhul oli
   hagi kostjale või tema esindajale kätte toimetatud muul viisil kui isiklikult allkirja vastu
   üleandmisega või elektrooniliselt või tagaseljaotsust ei võinud seaduse kohaselt teha.
   Kaja võib esitada tagaseljaotsuse kättetoimetamisest alates 30 päeva jooksul. Kui
   tagaseljaotsus toimetatakse kätte avalikult, võib kaja esitada 30 päeva jooksul alates
   päevast, kui kostja sai tagaseljaotsusest või selle täitmiseks algatatud täitemenetlusest
     teada. Kajalt tasutakse kautsjon, mis vastab riigilõivule poolelt hagihinnalt, kuid mitte
     vähem kui 100 eurot ja mitte rohkem kui 1500 eurot. Kajale tuleb lisada kõik asja
     ettevalmistamise lõpuleviimiseks vajalik koos dokumentide ja nende lisade ärakirjadega
     vastavalt menetlusosaliste arvule.
 Apellatsioonkaebuse esitamine
 7. Hageja võib esitada otsuse peale apellatsioonkaebuse Tartu Ringkonnakohtule
    30 päeva jooksul alates otsuse kättetoimetamisest, kuid mitte hiljem kui viie kuu
    möödumisel otsuse avalikult teatavakstegemisest. Kui apellant soovib asja arutamist
    kohtuistungil, peab ta seda apellatsioonkaebuses märkima; vastasel juhul loetakse, et ta
    on nõus asja lahendamisega kirjalikus menetluses.
 Selgitus menetlusabi taotlejale
 8. Seaduses sätestatud tähtaja järgimiseks peab menetlusabi taotleja tegema tähtaja kestel
    ka menetlustoimingu, mille tegemiseks ta menetlusabi taotleb, eelkõige esitama
    kaebuse. Kaebuse põhjendamiseks või riigilõivu tasumiseks või kaebuses esineva
    sellise puuduse kõrvaldamiseks, mis on seotud menetlusabi taotlemisega, annab kohus
    mõistliku tähtaja pärast menetlusabi andmise taotluse lahendamist, kui nimetatud taotlus
    ei olnud esitatud põhjendamatult või tähtaja pikendamise eesmärgil.
 Otsuse kättetoimetamine
 9. Toimetada otsus kätte pooltele.
KIRJELDAV JA PÕHJENDAV OSA
10. Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava
    ja põhjendava osata.
11. Hagi menetlusse võtmise määrus ja hagimaterjalid toimetati kostjale kätte väljaande
    Ametlikud Teadaanded kaudu. Teade avaldati väljaandes Ametlikud Teadaanded
    22.12.2015 (lk 56). Hagi loetakse kostjale kättetoimetatuks 30 päeva möödumisel teate
    väljaandes Ametlikud Teadaanded ilmumise päevast, so 22.01.2016.
12. Menetluskulude nimekirja kohaselt on hageja lepingulise esindaja kulu 120 eurot (sh
    käibemaks 20 eurot). Hageja ei ole kinnitanud, et ta ei ole käibemaksukohustuslane või ei
    saa muul põhjusel käibemaksu tagasi arvestada. Maksu- ja Tolliameti andmetel on hageja
    käibemaksukohustuslane. Seega ei tule kostjal hagejale käibemaksu TsMS § 174 lg 10
    alusel hüvitada.


/allkirjastatud digitaalselt/
Kohtunik




                                                                                             2
