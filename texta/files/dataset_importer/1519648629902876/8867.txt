                                                                                       1-16-7196




                         KOHTUOTSUS
                              EESTI VABARIIGI NIMEL


Kohus                         Pärnu Maakohus
Otsuse tegemise aeg ja koht 23. august 2016. a Haapsalu kohtumaja
Kriminaalasja number          1-16-7196(15239000046)
Kohtukoosseis                 Kohtunik Piia Jaaksoo
Kohtuistungi sekretär         Gerda Raidla
Kriminaalasi                  Kristian Laaksoo süüdistus KarS § 344 lg 1, § 345 lg 1, § 213 lg 1, §
                              120 lg 1 järgi kokkuleppemenetluses
Prokurör                      Ülle Tamm
Kaitsja                       Advokaat Eve Grass
Süüdistatav                   Kristian Laaksoo – isikukood 38007195728, elukoht * , * kodanik,
                              keskharidus, emakeel * keel, *, kriminaalkorras * Väärteokorras *.
                              Kohaldatud tõkend elukohast lahkumise keeld.


RESOLUTSIOON
 1. Süüdi mõista Kristian Laaksoo KarS § 344 lg 1 järgi ja karistada vangistusega 2 (kaks)
     kuud.
 2. Süüdi mõista Kristian Laaksoo KarS 345 lg 1 järgi ja karistada vangistusega 3 (kolm) kuud.
 3. Süüdi mõista Kristian Laaksoo KarS § 213 lg 1 järgi ja karistada vangistusega 4 (neli)
     kuud.
4. Süüdi mõista Kristian Laaksoo KarS § 120 lg 1 järgi ja karistada vangistusega 2 (kaks)
    kuud.
5. KarS § 64 lg 1 alusel, mõista Kristian Laaksoo`le liitkaristuseks vangistus 6 (kuus) kuud.
6. Vastavalt KarS § 73 lg 1, 3 jätta ärakandmata vangistus Kristian Laaksoo suhtes tingimuslikult
    kohaldamata ning määrata, et mõistetud 6 kuulist vangistust ei pöörata täitmisele kui Kristian
    Laaksoo 18 (kaheksateistkümne) kuulise katseaja jooksul ei pane toime uut tahtlikku kuritegu.
7. Katseaja alguseks lugeda kohtuotsuse kuulutamise päev, s.o 23.august 2016. a.
8. Tühistada Kristian Laaksoo suhtes kohaldatud tõkend elukohast lahkumise keeld.
9. Välja mõista Kristian Laaksoo’lt riigi tuludesse kriminaalmenetluse kulud /tasuda Maksu-
    ja Tolliameti arveldusarvele nr EE351010052031000004 SEB Pank AS-is, a/a nr
    EE502200221014193355 Swedbank AS-is, a/a nr EE401700017002872300 Nordea Bank
    Finland PLC Eesti filiaalis või a/a nr EE873300333499990003 Danske Bank AS Eesti filiaalis,


    1                                                                                            1
                                                                                         1-16-7196


      kohustuslik on märkida maksekorraldusele viitenumber 99916700058538. Maksekorralduse
      selgitusse lisada: Haapsalu kohtumaja, otsus nr 1-16-7196, menetluskulu, Kristian Laaksoo/:
  - sundraha 645 (kuussada nelikümmend viis) eurot;
  - ekspertiisitasu 564 (viissada kuuskümmend neli) eurot.
  Ajatada välja mõistetud kriminaalmenetluse kulu tasumise tähtaeg 12 kuu peale - määrata
  menetluskulud kogusummas 1209 eurot tasumisele osade kaupa 12 kuu jooksul alljärgnevalt -
  esimene osamakse tasuda 15.septembriks 2016, järgnevad 11 osamakset järgnevate kuude 15.
  kuupäevaks. Osamakse suurus 100,75 eurot. Eelnimetatud tähtaja möödumisel pööratakse otsus
  täitmisele ja saadetakse kohtutäiturile ning lisandub kohtutäituri tasu.
  10. Rahuldada tsiviilhagi ja välja mõista Kristian Laaksoo’lt K. K. /arve nr */ kasuks 446
  (nelisada nelikümmend kuus) eurot.

 Edasikaebamise kord
 Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
 rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
 ole kuritegu, see on karistusseadustiku järgi ebaõigesti kvalifitseeritud või kui süüdistatavale on
 mõistetud karistus, mida seadus ette ei näe. Apellatsioon tuleb esitada kirjalikult Tallinna
 Ringkonnakohtule 15 päeva jooksul, alates kohtuotsuse kuulutamisest.
 Kriminaalmenetluse kulude hüvitamise otsustuse võib vaidlustada kohtuotsusest eraldi, esitades
 selles osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
 kuulutamisest.

Süüdistus
Kristian Laaksoo`d süüdistatakse selles, et tema eesmärgiga omandada õigus sõiduauto Mercedes-
Benz 300 TE registreerimisnumbriga * võõrandamiseks, võltsis 02.07.2015 Hiiu maakonnas * *
müügilepingul sõiduki omaniku K. K. allkirja.
Eeltoodu alusel süüdistatakse Kristian Laaksood KarS § 344 lg 1 järgi kvalifitseeritava kuriteo
toimepanemises, s.o. dokumendi võltsimises.
Peale selle süüdistatakse Kristian Laaksoo’d selles, et kasutas 02.07.2015 Hiiu maakonnas * * maja
juures sõiduauto Mercedes-Benz 300 TE registreerimisnumbriga * võltsitud müügilepingut, esitades
selle sõiduauto ostjale V. T-le.
Eeltoodu alusel süüdistatakse Kristia Laaksood KarS § 345 lg 1 järgi kvalifitseeritava kuriteo
toimepanemises, s.o. võltsitud dokumendi kasutamises.
Peale selle süüdistatakse Kristian Laaksoo’d selles, et olles eelnevalt saanud K. K. käest teada
pangakonto põhiparooli ja enda kasutusse K. K. paroolikaardi, sisenes andmetöötlusprotsessi lubamatu
käivitamise teel varalise kasu saamise eesmärgil K. K. nõusolekuta internetipanga vahendusel *
pankakontole nr * ning jätkuva tegevusena ajavahemikul 09.07.2015 kuni 24.07.2015 andis
internetipanga maksekeskkonnas korralduse raha kandmiseks enda arveldusarvele nr * alljärgnevalt:
    - 09.07.2015 50.- eurot
    - 15.07.2015 30.- eurot
    - 17.07.2015 50.- eurot
    - 17.07.2015 30.- eurot
    - 20.07.2015 60.- eurot
    - 24.07.2015 60.- eurot
    - 24.07.2015 40.- eurot,
saades sel viisil ebaseaduslikult arvutisüsteemi andmeid sisestades K. K. arvelduskontolt
kontoomaniku nõusolekuta kokku 320.- eurot sularaha.

      2                                                                                            2
                                                                                             1-16-7196


Eeltoodu alusel süüdistatakse Kristian Laaksood selles, et tema, sekkudes varalise kasu saamise
eesmärgil ebaseaduslikult andmetöötlusprotsessi, pani toime arvutikelmuse, s.o KarS § 213 lg 1
järgi kvalifitseeritava kuriteo.
Peale selle süüdistatakse Kristian Laaksoo’d selles, et viibides 30.01.2016 kella 20:00 paiku
sõiduautos Volkswagen Passat reg nr * , ähvardas sõidukit juhtinud K. K. tapmisega, öeldes, et laseb
K. K. maha lüüa. Arvesse võttes Kristian Laaksoo varasemat käitumist ja kriminaalkorras karistamist
tajus kannatanu ähvardust reaalsena. Tundes ohtu oma elule ja tervisele peatas kannatanu sõiduauto ja
väljus autost. Seejärel, takistamaks K. K-l lahkumast, haaras kinni kannatanul riietest, kuid kannatanul
õnnestus lahkuda Kärdlas * korterisse, kuhu järgnes ka Kristian Laaksoo ja kus takistamaks K. K-l abi
kutsumast ja hirmu tekitamiseks võttis ära K. K-le kuuluva mobiiltelefoni Samsung G386F Galaxy
Core LTE White maksumusega 126.- eurot, mille lõhkus ära, tekitades K. K-le varalise kahju 126.-
eurot.
Eeltoodu alusel süüdistatakse Kristian Laaksood KarS § 120 lg 1 järgi kvalifitseeritava kuriteo
toimepanemises, s.o. tapmisega ähvardamises.
Kannatanu on andnud nõusoleku kokkuleppemenetluse kohaldamiseks /tl 2-5, 14-16/.
Prokuröri poolt kohtus Kristian Laaksoo’le nõutud karistus: KarS § 344 lg 1 järgi kvalifitseeritava
kuriteo toimepanemise eest nõudis prokurör kohtus 2 kuud vangistust. KarS § 345 lg 1 järgi
kvalifitseeritava kuriteo toimepanemise eest nõudis prokurör kohtus 3 kuud vangistust. KarS § 213 lg
1 järgi kvalifitseeritava kuriteo toimepanemise eest nõudis prokurör kohtus 4 kuud vangistust. KarS §
120 lg 1 järgi kvalifitseeritava kuriteo toimepanemise eest nõudis prokurör kohtus 2 kuud vangistust.
KarS § 64 lg 1 alusel mõista liitkaristus 6 kuud vangistust, suurendades mõistetud üksikkaristustest
raskeimat karistust. KarS § 73 lg 1,3 jätta 6 kuud vangistust tingimuslikult täitmisele pööramata, kui
Kristjan Laaksoo 18 kuulise katseajal ei pane toime uut tahtlikku kuritegu.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad, kontrollnõuete ja kohustuste
rikkumiste tagajärjed on arusaadavad.
Prokurör ja kaitsja jäid kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Kristian Laaksoo süüdi, kohaldab tema suhtes kokkuleppes kokkulepitud karistuse.
Tsiviilhagi - kuriteoga tekitas Kristian Laaksoo K. K-le varalise kahju 446 eurot, mille osas on esitatud
tsiviilhagi /tl 17/. Kristian Laaksoo on kinnitanud kokkuleppes ja kinnitas ka kohtuistungil, et võtab
omaks kannatanu nõude tema vastu ja on nõus tsiviilhagis märgitud summa väljamõistmisega temalt.
Tsiviilhagi tuleb rahuldada VÕS § 1043, TsMS § 440 lg 1 alusel ja kuriteoga kannatanule tekitatud
kahju tuleb Kristian Laaksoo`lt välja mõista.
Tõkend - Kristian Laaksoo suhtes on kohaldatud tõkendit elukohast lahkumise keeld /tl 51/, mis tuleb
tühistada.
Asitõendid - puudub.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Kristian Laaksoo’lt kohtuotsusega välja mõista riigituludesse
teise astme kuriteos süüdimõistmisega seoses 1,5 palga alammäära suuruses summas s.o 645 eurot (1,5
* 430).

      3                                                                                                3
                                                                                          1-16-7196


Ekspertiisitasu on kriminaalmenetluse kulu KrMS § 175 lg 1 p 3 alusel ja käesolevas kriminaalasjas
on käekirjaekspertiisi (akt nr 16E-DK0027 13.04.2016 /tl 41-46/) tasu 564 eurot /tl 47/, mis tuleb K.
Laaksoo’lt välja mõista.
Kristian Laaksoo taotles kohtuistungil võimalust tasuda menetluskulud ositi 12 kuu jooksul. Kohus
rahuldab Kristian Laaksoo taotluse menetluskulude tasumise ajatamiseks KrMS § 180 lg 3 alusel.


/allkirjastatud digitaalselt/
Piia Jaaksoo
kohtunik




      4                                                                                            4
