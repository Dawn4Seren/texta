                        KOHTUOTSUS
                              EESTI VABARIIGI NIMEL



Kohus                                Harju Maakohus

Otsuse tegemise aeg ja koht          21.11.2016.a Tallinn (Liivalaia kohtumaja)

Väärteoasja number                   4-16-6784

Kohtukoosseis                        Kohtunik Aulike Salo

Kohtuistungi sekretär                Terje Liebert
Tõlk                                 Eevi Pant

Kohtuasi                             Dmitri Pavlenko (isikukood 37707050325, kodakondsus
                                     Eesti Vabariik, elukoht      XXXX, töökoht  puudub)
                                     väärteoasi KarS § 262 lg 1 järgi

Vaidlustatud lahend                  PPA Põhja prefektuuri Lääne-Harju PJ 05.09.2016.a
                                     üldmenetluse otsus väärteoasjas nr 2317,16,007451

Istungil osalenud isikud             kaebuse esitaja Dmitri Pavlenko
                                     kohtuvälise menetleja, PPA Põhja prefektuuri, esindaja
                                     Oleg Klok

RESOLUTSIOON
Juhindudes VTMS § 132 p 1, § 133-135, § 155-156, kohus
otsustas:
Jätta PPA Põhja prefektuuri Lääne-Harju PJ 05.09.2016.a üldmenetluse otsus väärteoasjas nr
2317,16,007451 muutmata ning Dmitri Pavlenko kaebus rahuldamata.

Edasikaebamise kord

Kohtuotsuse peale võib menetlusalune isik edasi kaevata Riigikohtule advokaadist kaitsja
vahendusel, kohtuväline menetleja ise või tema advokaadist esindaja, teatades kirjalikult
kassatsiooni esitamisest Harju Maakohtu Liivalaia kohtumajale 7 päeva jooksul alates lõpposa
kuulutamisest ning esitades Riigikohtule kirjalikult kassatsiooni 30 päeva jooksul, alates päevast,
mil kohtuotsus on kohtumenetluse pooltele kohtus tutvumiseks kättesaadav
Kassatsiooniõiguse kasutamise soovist teatamise korras on motiveeritud kohtuotsus kättesaadav
Harju Maakohtu Liivalaia kohtumajas 22.12.2016.a.
Asjaolud, menetluse käik

Politsei- ja Piirivalveameti Põhja prefektuuri Lääne-Harju PJ piirkonnapolitseinik Jekaterina
Frolova koostas 05.08.2016.a väärteoprotokolli AB 1441209 Dmitri Pavlenkole selle kohta, et
tema 25.07.2016.a kell 23.23 XXXXTallinnas, oma käitumisega korteris tekitas mürtsatusi,
millega häiris oma naaberid öörahu ajal. Oma käitumisega eksis üldtunnustatud tavade ja heade
kommete vastu, tekitades kestvalt teist isikut oluliselt häirivat müra. Kirjeldatud tegevusega
rikkus Dmitri Pavlenko korrakaitseseaduse (edaspidi KorS) § 56 lg 2 nõudeid; väärteo
kvalifikatsioon karistusseadustik (edaspidid KarS) § 262 lg 1. Kõnealuse rikkumise eest karistati
Dmitri Pavlenkot PPA Põhja prefektuuri Lääne-Harju PJ 05.09.2016.a üldmenetluse otsusega
väärteoasjas nr 2317,16,007451 KarS § 262 lg 1 alusel rahatrahviga 40 trahviühiku ulatuses, so
summas 160 eurot.
Dmitri Pavlenko esitas kaebuse kohtule, milles palub tühistada ülalmärgitud Politsei- ja
Piirivalveameti Põhja prefektuuri üldmenetluse otsus, kuivõrd naabrite öörahu ta ei ole rikkunud.
Tegelikult imes ta 25.07.2016.a kell 23.23 tolmuimejaga tolmu. Naabrite ütlused selles asjas ei
saa olla tema süü tõendiks, sellisel moel võiks igaühte süüdistada. Enne nende majja kolimist
elasid naabrid korterist 1 Viimsis eramajas, kus naaberid seina taga ei olnud. Selles ongi kogu
probleem.

Kohtuistungil jäi Dmitri Pavlenko esitatud kaebuse juurde, lisades, et kui inimene tahab teda
süüdistada müra tekitamises ja öörahu rikkumises, siis peab tema tõendama, kui tugev müra see
oli. Kuna tal kukkus lillepott maha, siis hakkas 25.07.2016.a kell 23.23 tolmuimejaga kogu
korterit koristama. Ta ei või ette teada, mis tema naabreid korteris nr 1 võib härida. Ta ei leia, et
häiris magavaid inimesi. Inimesed ise arvavad, et ta häirib neid. Ta ei tea, kas tolmuimeja müra
kostus korterisse nr 1. Aknad olid koristamise ajal lahti, kuna oli suvine aega. Tal ei tulnud pähe,
et võib teisi majaelanikke oma öise koristamisega häirida.

Kohtuväline menetleja leidis kohtuistungil, et kohtuvälise menetleja otsus on põhistatud ja
argumenteeritud ning palus jätta see muutmata.

Kohtuotsuse põhjendused

Kohus, kuulanud väärteoasja kohtuliku arutamise käigus ära kaebuse esitaja, tunnistajad ja
kohtuvälise menetleja esindaja seisukohad, uurinud väärteoasjas kogutud kirjalikke tõendeid
ning hinnanud kõiki tõendeid nende kogumis, leiab, et esitatud kaebus tuleb jätta rahuldamata ja
vaidlustatud otsus muutmata.

Menetlusalsust isikut süüdistatakse KarS § 262 lg 1 ettenähtud väärteo toimepanemises, mille
kohaselt karistatakse isikut avalikus kohas käitumise üldnõuete rikkumise eest.
Seoses avaliku korra rikkumise koosseisuga KarS § 262 on riigikohus 30.04.2010.a lahendis 3-1-
1-29-10 väljendanud järgmisi seisukohti: Avaliku korra rikkumine KarS §-de 262 ja 263 mõttes
eeldab obligatoorselt, et tegu oleks toime pandud avalikus kohas või et teo tagajärjel oleks
rikutud väljaspool vahetut tegutsemiskohta viibivate isikute rahu või avalikku korda muul viisil.
Seejuures loetakse avalikuks kohaks selline koht, kuhu on ligipääs ka kolmandatel isikutel, kes
pole õigusrikkujaga isiklikult seotud. Avaliku korra all on kohtupraktikas mõistetud tavade,
heade kommete, normide või reeglitega kinnistatud isikutevahelisi suhteid ühiskonnas, mis
tagavad igaühe avaliku kindlustunde ja võimaluse realiseerida oma õigusi, vabadusi ja kohustusi.
Teiste isikute rahu rikkumine eeldab personifitseeritud füüsilise isiku olemasolu, mistõttu selle
all tuleb eelkõige mõista teiste isikute turvalisust, elu ja tervist ning rahu häirivat tegevust,
samuti lugupidamatuse väljendamist teiste isikute suhtes, kui need teod ei moodusta eraldi
süüteo koosseisu, nt lärmamine või muu müra tekitamine, ebasündsate väljendite kasutamine,
teiste isikute tülitamine jms (vt RKKKo nr 3-1-1-102-03, p-d 8 ja 9 ning nr 3-1-1-7-07, p 7.1).

                                                                                                   2
KorS § 4 lõike 1 kohaselt mõistetakse avaliku korra all ühiskonna seisundit, milles on tagatud
õigusnormide järgimine ning õigushüvede ning isikute subjektiivsete õiguste kaitstus. Taoline
sõnastus ühtib kohtupraktikas omaks võetud seisukohtadega, millised on märgitud ülalpool.
Väärteoprotokolli kohaselt rikkus menetlusalune isik KorS § 56 lg 2, mille kohaselt on mujal kui
avalikus kohas ajavahemikus kella 22.00-st kuni 6.00-ni, puhkepäevale eelneval ööl kella 00.00-
st kuni 7.00-ni, keelatud tekitada kestvalt või korduvalt teist isikut oluliselt häirivat müra või
valgusefekte.
Vaidlust ei ole selle üle, et Dmitri Pavlenko elab Tallinnas aadressil XXXX, korter asub teisel
korrusel ning tema korteri alla asub korter nr 1, kus elavad XXXXja XXXX.

Kohtuistungil ülekuulatud tunnnistaja XXXXselgitas, et 25.07.2016 oli ta juba magama jäänud,
kui järsku kostnud mürtsatused ta üles ajasid. Tegemist oli öise ajaga. Ta kutsus politsei kohale.
Ka politsei kuulis neid mürtsatusi. Tegemist ei olnud olmemüraga, vaid tegemist oli tahtliku
tegevusega. Sel ööl kutsus ta politsei kohale kahel korral.
Tunnistaja XXXXütlused mürtsatuste kohta haakuvad ka tunnistaja XXXX ütlustega, kes
mäletab, et ema kutsus politsei välja, kuna üleval korteris tehti müra. Tegemist oli väga kõva
müraga, mida kuulis ka õues viibiv politseinik. Need olid nagu mingid löögid, mitte ei olnud
tegemist olmemüraga.
Samasisulisi ütlusi andis kohtus ka tunnistaja Antti Aruksaar, kes kinnitas, et olles tööl
politsepatrullis sai 25.07.2016 ööl 2 väljakutset aadressile XXXXseoses öörahu rikkumisega.
Autost väljudes kuulis tugevaid mürtsatusi, mis kostusid teise korruse aknast. Kohtunud Dmitri
Pavlenkoga, teavitas ta isikut öörahust, kuid viimane eitas mürtsatuste tekitamist ja öörahu
häirimist. Tunnistaja on kindel, et mürtsatused tulid kaebaja korterist ja kuna need olid väga
valjud, siis kindlasti see häiris majaelanike öörahu, mistõttu oli ka politsei väljakutsumine
põhjendatud. See ei olnud tavapärane müra, mis tekib olmetegevusest, vaid need olid
mürtsatused, mis tekivad tahtlikult raske asja maha viskamisest või millestki sellisest. Esimene
väljakutse oli kella 23.05-23.23 paiku, teine 2-3 tundi hiljem.

Seega on kõigi eelpool märgitud tunnistajate ütlused omavahel kattuvad ning kohtu hinnangul on
leidnud tõendamist, et 25.07.2016.a kell 23.23 tegeles kaebaja oma korteris tegevusega, mis
tekitas mürtsatusi. Kuivõrd Dmitri Pavlenko taolisele käitumisele reageeriti politsei
väljakutsumisega, saab järeldada, et Dmitri Pavlenko käitumist hinnati häirivana, millest kohus
järeldab, et kaebajaga ühes hoones viibinud isikud tundsid ennast olevat olukorras, kus öörahu
taastamiseks tuleb pöörduda abi saamiseks politsei poole.

Asja materjalidest nähtub, et Dmitri Pavlenko pani väärteo toime aadressil XXXX, kus asub
Dmitri Pavlenko korter. Seega ei ole teo toimepanemise kohaks avalik koht. Küll on aga kohtule
esitatud tõendid, et Dmitri Pavlenko käitumine rikkus väljaspool seda korterit viibinud isikute,
so XXXX ja XXXX, rahu. Seega ulatus Dmitri Pavlenko käitumise tagajärg väljapoole tema
enda korterit, s.t avalikku kohta. Järelikult on Dmitri Pavlenko käitumine, mida on kirjeldatud
väärteoprotokollis, käsitatav avaliku korra rikkumisena KarS § 262 järgi. Tulenevale eeltoodust
leiab kohus, et menetlusaluse isiku käitumine oli vastuolus heade komme ja ühiskonnas
üldtunnustatud reeglitega – tema öine tegevus tekitas teisi isikuid häirivat lärmi, mis tähendab, et
tema tegevus rikkus teiste isikute, so perekond Arro rahu. Seetõttu on Dmitri Pavlenko süütegu
kohtu arvates õigesti kvalifitseeritud KarS § 262 lg 1 ettenähtud väärteona.
Väärteona on KarS § 15 lg 3 kohaselt karistatav ka ettevaatamatu tegu, mis rikub avalikku korda.
Kuna kõik tunnistajad on öelnud, et tegemist ei olnud olmemüraga, vaid tegemist oli heliga, mis
tekib tahtliku tegevuse tagajärjel, siis on kohtu hinnangul kaebaja poolt tegu toime pandud
tahtlikult. Kaebaja on andnud ütlusi, et ei leia, et on häirinud magavaid inimesi, inimesed ise
arvavad, et ta häirib neid. Analüüsides kaebaja ütlusi märgib kohus, et neis on täheldatav tugev
ennastõigustav tendents, kus Dmitri Pavlenko püüab kogu vastutuse panna naabritele, saamata
                                                                                                  3
aru, et korterelamus elades tuleb arvestada ka teiste elanike huvidega. Selline käitumine ja
küünilisus kinnitavad kaebaja üleolevat suhtumist avalikku korda ja teistesse
ühiskonnaliikmetesse.

Kuna teo õigusvastasust ja kaebaja süüd välistavaid asjaolusid väärteoasja materjalidest ei nähtu
ja kohus on tuvastanud KarS § 262 lg 1 tunnuste esinemise menetlusaluse isiku käitumises, on
kaebaja karistamine KarS § 262 lg 1 järgi kvalifitseeritava väärteo toimepanemise eest olnud
põhjendatud ja õiguspärane.

Kaebajale määratud karistuse hindamisel juhindub kohus KarS § 56 lg 1, mille kohaselt on
karistamise aluseks süüdistatava süü ning karistuse mõistmisel arvestatakse kergendavaid ja
raskendavaid asjaolusid ning võimalust mõjutada süüdlast edaspidi hoiduma süütegude
toimepanemisest ja õiguskorra kaitsmise huvidest. Samuti lähtub kohus karistusele hinnangu
andmisel karistuse üld- ja eripreventiivsetest eesmärkidest.

KarS § 262 lg 1 ettenähtud väärteo toimepanemise eest on karistusena ette nähtud rahatrahv kuni
100 trahviühikut või arest kuni 30 päeva.

Kohtuväline menetleja on määranud Dmitri Pavlenkole karistuseks rahatrahvi 40 trahviühiku
ulatuses. Kohtu hinnangul vastab kohtuvälise menetleja poolt kaebaja karistamine ja määratud
karistuse määr KarS § 56 lg 1 sätestatud nõuetele. Menetleja on karistanud kaebajat rahatrahviga
alla sanktsiooni keskmist määra. Kohtu arvates on sellises suuruses karistuse määramine
põhjendatud, arvestades, et Dmitri Pavlenko rikkus oma käitumisega mitmete inimest öörahu, ta
ei ole kogu menetluse kestel aru saanud, et ühiselureeglid kehtivad ka temale. Samuti puuduvad
kaebaja käitumises karistust kergendavad ja raskendavad asjaolud.

Kuivõrd kohus ei ole tuvastanud väärteoasja menetlemisel väärteomenetlusõiguse rikkumist,
tõendatud on KarS § 262 lg 1 järgi kvalifitseeritava väärteo toimepanemine ja Dmitri Pavlenko
karistamine on toimud kohtu hinnangul vastavuses KarS § 56 lg 1 sätestatuga, tuleb esitatud
kaebus jätta rahuldamata.


Aulike Salo
Kohtunik




                                                                                               4
