                              KOHTUMÄÄRUS

Kohus                              Viru Maakohus
Määruse tegemise aeg ja koht       31. mail 2016 Jõhvi kohtumajas
Kohtuasja number                   1-14-5705
Kohtukoosseis                      Kohtunik Inna Kirsipuu
Kohtuistungi sekretär              Merike Erisalu
                                   Viru Vangla materjalid Heino Kure tingimisi enne tähtaega
Kohtuasi
                                   vabastamise otsustamiseks
Asja läbivaatamise kuupäev         31.05.2016 avalikul videokohtuistungil
Süüdimõistetu                      Heino Kurg, isikukood 35905070233, xxx

RESOLUTSIOON

Kohus, juhindudes KarS § 76 ja KrMS § 426, § 432 , määras:

Jätta Heino Kurg vangistusest tingimisi enne tähtaega vabastamata.


Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast, mil
isik sai vaidlustatavast kohtumäärusest teada.

Asjaolud

Harku ja Murru Vangla esitas 03.05.2016 Harju Maakohtule materjalid kinnipeetava Heino Kure
tingimisi enne tähtaega vangistusest vabastamiseks.

Seoses sellega, et 10.05.2016 viidi Heino Kurg Viru Vanglasse, edastati Harju Maakohtu
06.05.2016 määrusega KrMS § 28 lg 1 alusel Viru Maakohtule menetlemiseks Viru Vangla
kinnipeetava Heino Kure kohta koostatud materjalid tingimisi enne tähtaega vangistusest
vabastamise otsustamiseks.

Harju Maakohtu 22.08.2014 kohtuotsusega tunnistati Heino Kurg süüdi KarS § 121 järgi ja
karistati teda vangistusega 1 aasta 3 kuud. KarS § 74 lg 1, 3 määrati, et ei pöörata mõistetud
karistust täitmisele, kui Heino Kurg ei pane 2 aasta ja 6-kuulise katseaja kestel toime uut kuritegu
ja täidab talle KarS § 75 lg 1 p 1 - 6 määratud kontrollnõudeid ja kohustusi. KarS § 75 lg 2 p 2, 8
alusel kohustati Heino Kurge käitumiskontrolli ajal mitte tarvitama alkoholi ja narkootikume ning
osalema sotsiaalabiprogrammis. Kohtuotsus jõustus 09.09.2014.
Harju Maakohtu 10.02.2015 määrusega jäeti rahuldamata kriminaalhooldaja taotlus pöörata KarS
§ 74 lg 4 alusel täitmisele Heino Kurele Harju Maakohtu 22.08.2014.a otsusega mõistetud ja
                                                                                               1(5)
ärakandmata karistus. Kohustati Heino Kurge jätkama alkoholismivastast ravi ning esitada
kriminaalhooldusametnikule igakuiselt arstitõend ravil viibimise kohta kuni ravikuuri läbimiseni.
Kohtumäärus jõustus 25.02.2015.

Seejärel seoses sellega, et Heino Kurg ei täidetud nõuetekohaselt talle kohtuotsusega määratud
kontrollnõudeid, nimelt ei ilmunud õigeaegselt kriminaalhooldaja registreerimisele ning tarvitas
katseajal alkoholi, pöörati Harju Maakohtu 24.09.2015 määrusega täitmisele Heino Kurele Harju
Maakohtu 22.08.2014 otsusega mõistetud ja ärakandmata karistus – 1 aasta 3 kuud vangistust.
Kohtumäärus jõustus 12.10.2015.

Karistuse kandmise algus 17.09.2015 ja lõpp 17.12.2016.

Tingimisi ennetähtaegse vabanemise võimaluse avanemine 02.05.2016.

Kinnipidamisasutusest Heino Kure kohta koostatud iseloomustusest nähtub, et kinnipeetaval
puuduvad distsiplinaarkaristused. Isik töötab vanglas käesoleval ajal xxx. Ta on osalenud
psühholoogi konsultatsioonidel. Koostöös vangla sotsiaalosakonnaga on tegelenud elukoha
probleemi lahendamisega. Hetkel Heino Kurel ei ole püsivat elukohta, aga ta esitas taotluse xxx
omavalitsusele elamispinda saamiseks. Isikul on xxx. Samuti ta on omandanud puidupingitöölise
ja ehitaja oskused ning töökoha saamise eesmärgil on valmis ennast täiendama. Enne
kinnipidamist on töötanud erinevates puidutöö ettevõtetes ning muudes tootmisettevõtetes. Lisaks
on töötanud Trammi- ja Trollibussikoondises ja ehitusel. Igapäevase alkoholitarbimise tõttu on
esinenud probleeme töökohustuste täitmisega. Majandusliku toimetuleku oskus kesine, raha kulub
enamasti alkoholile ja tubakale. Isiku sõnul on tal mõningad terviseprobleemid, mis on tingitud
alkoholi liigitarbimisest.
Isiku lähedased (ema, õde ja täiskasvanud tütar) on näidanud valmidust isikut aidata, kuid Heino
Kure sõnul on emal ja õel samuti alkoholiprobleemid. Suhtlusringkonnas on enamasti alkoholi
tarbivad tuttavad, kelle poolt võib olla mõjutatav. Toime pandud Heino Kure kuriteod olid
alkoholijoobes. Vanglas olles on osalenud psühholoogilistel nõustamistel, kuid isik ei näita siiski
valmidust põhjalikult probleemilahendamisega tegelemiseks. Kuritegelikke hoiakuid ei väljenda.
Seisuga 08.04.2016 on isikul täitmata nõudeid summas 5135,69 eurot ja vabanemisfondis on 99,78
eurot.
Viru Vangla toetab Heino Kure tingimisi ennetähtaegset vabanemist.

Kriminaalhooldaja arvamuse kohaselt kinnipeetavale lähedasteks isikuteks on õde ja tütar.
Pxxxxxxe sõnade kohaselt on vennaga suhted head. Vabanemise järgselt on õde ja tütar valmis
kinnipeetavat toetama pigem moraalselt, sealhulgas aidates teda töökoha otsingutega.
Kinnipeetaval peamine probleem on seotud alkoholi kuritarvitamisega ning joobes võib muutuda
agressiivseks. Vabanedes kindel töökoht ja elukoht puudub. Isik on kahel korral viibinud
kriminaalhoolduse käitumiskontrolli all ning teisel katseajal pöörati karistus täitmisele isiku
sõltuvusprobleemide tõttu, isik rikkus korduvalt talle pandud lisakohustust "mitte tarvitada
alkoholi" ja ei ilmunud registreerimisele. Ravi xxx juurde tulemust ei andnud.

Prokuröri arvamuse kohaselt nõustub prokuratuur Harku ja Murra Vangla poolt 23.03.2016
koostatud kinnipeetava iseloomustuses toodud arvamusega katseajaks kohustuste valiku kohta
ning ei seisa vastu kinnipeetav Heino Kure tingimisi enne tähtaega vabastamisele. Vangistuses
viibib süüdimõistetu      esimest korda. Tema käitumine vangistuses (distsiplinaarkaristuste
puudumine, xxx) viitab sellele, et ta on teinud pingutusi õiguskuuleka elu suunas. Neil asjaoludel
leiab prokuratuur, et kinnipeetav omab motivatsiooni enda varasemat käitumist muuta ja edaspidi
elada seaduskuulekalt. Vabastades kinnipeetava vangistusest käesoleval ajal, on tema üle võimalik
teostada kontrolli vähemalt kuue kuu kestel.
Antud juhul oleks vangistusest tingimisi vabastamise efektiivsus suurem karistuse kandmisest
lõpuni vanglas, st kuni 17.12.2016. Käitumiskontrolli aja jooksul saaks Heino Kurel jätkuvalt
maandada uute kuritegude toimepanemise riski. Katseajal saaks süüdimõistetu kinnistada oma
positiivseid hoiakuid.

                                                                                              2(5)
Eeltoodu alusel toetab prokuratuur Heino Kure tingimisi ennetähtaegset vabastamist.

Heino Kurg selgitas kohtuistungil, et sooviks siiski koju. Ta tunnistab alkoholi liigtarvitamist
vabaduses, kuid tulevikus püüab seda vältida.

Kohtu põhjendused

Kohus, tutvunud esitatud materjalidega, ära kuulanud süüdimõistetu ja arvestades prokuröri
kirjalikku arvamust, leiab, et Heino Kurg tuleb jätta tingimisi enne tähtaega vangistusest
vabastamata. Kohtu hinnangul ei ole kinnipeetava ennetähtaegne vangistusest vabastamine
põhjendatud.

KarS § 76 lg 4 alusel, katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed – tema käitumist nii
kuriteole eelnenud ajal, kuriteo toimepanemisele ajal ning sellele järgnenud perioodil.

Süüdimõistetu omab keskeriharidust. Tal on mööblitisleri elukutse. Enne kinnipidamist töötas ta
eerinevates töökohtades, aga igapäevase alkoholitarbimise tõttu (isegi töökohtadel) on esinenud
probleeme töökohustuste täitmisega. Vangistuse ajal töötas xxxtegeles elukoha probleemi
lahendamisega. Kurel on tasumata nõudeid summas 5135,69 eurot. Vabanemisfondis on 99,78
eurot.

Karistusregistri andmetel on süüdimõistetut karistatud kahel korral ja käesoleval hetkel on tal üks
kehtiv kriminaalkaristus. Vangistuses viibib esimest korda.
Käesoleval hetkel kannab süüdimõistetu karistust selle eest, et tema 04.08.2013 õhtusel ajal xxx
korteris tiris oma xxx Vxxx Kxxx tugevasti juustest nii, et viimasel tulid juuksed peast ära, samuti
lõi vasakule silmapiirkonda, pigistas mõlemaid käsi ja kriimustas paremat kätt. Oma tegevusega
põhjustas Heino Kurg kannatanu Vxxx Kxxxx (xxx) füüsilist valu ja tervisekahjustusi: hematoomi
vasaku silma ümbruses ja mõlemal käsivarrel, haava paremal käsivarrel, paremal kukla piirkonnas
osad juuksed ära rebenenud.
Isikule on mõistetud karistuseks 1 aasta 3 kuud tingimisi vangistust 2 aasta ja 6-kuulise katsejaga.
Teda kohustati järgima KarS § 75 lg 1 p 1 - 6 ettenähtud kontrollnõudeid ja kohustusi ning määrati
KarS § 75 lg 2 p 2, 8 ettenähtud kohustusi.
Harju Maakohtu 10.02.2015 määrusega kohustati Heino Kurge jätkama alkoholismivastast ravi
ning esitada kriminaalhooldusametnikule igakuiselt arstitõend ravil viibimise kohta kuni ravikuuri
läbimiseni, aga isik rikkus korduvalt talle pandud lisakohustust, mitte tarvitada alkoholi, ja ei
ilmunud registreerimisele. Seega Harju Maakotu 24.09.2015 määrusega pöörati täitmisele Heino
Kurele Harju Maakohtu 22.08.2014 otsusega mõistetud ja ärakandmata karistus – 1 aasta ja 3 kuud
vangistust. Need faktid, et isik korduvalt rikkunud kohtu poolt määratud lisakohustusi, ilmestavad
kogumis kohtu hinnangul süüdimõistetu käitumismaneeri, mis ei ole varasemaga võrreldes
muutunud. Seega ei ole kohtu jaoks usutav, et isik hakkaks vabaduses õiguskuulekalt elama.

Samas tuleb positiivseks lugeda, et Heino Kurgel puuduvad vanglas distsiplinaarkaristused. Ta on
töötanud vangistuse ajal xxx lihttöödel. Kohus hindab neid kui asjaolusid, et vangistus mõjub talle
mingil määral distsiplineerivalt ja avaldab seega paremat mõju kui vabaduses viibimine.

Peale vabanemist puudub kinnipeetaval garanteeritud töökoht ja kindel elukoht. Süüdimõistetu
kuritarvitab alkoholi ning tema eluviis on seotud kange alkoholi sageda joomisega.

Kinnipeetaval on kehtiv isikut tõendav dokument – isikutunnistus, kehtivusega kuni 21.01.2020,
kuid see on rikutud. Samas ei ole rikutud dokumendi olemasolu otsene takistus isiku


                                                                                               3(5)
ennetähtaegseks vabastamiseks,       kuivõrd    tal   on   võimalik   oma     isikut   tõendada    ka
kinnipidamisõiendiga.

Kohus arvestab nimetatud asjaolusid, mis teatud määral suurendavad need uue kuriteo
toimepanemise riske.

Arvestades süüdimõistetu poolt toimepandud kuriteo asjaolusid eriliselt küüniline tegu ema suhtes
ning käitumist vabaduses, ei ole kohtu hinnangul kinnipeetava enne tähtaegne vangistusest
vabastamine õigustatud. Kohtul puudub alus arvata, et uue kuriteo toimepanemise risk oleks madal
või väheoluline. Kuna isik on korduvalt katseja jooksul rikkunud kohtu pool määratud kohustusi,
sealhulgas ka kohustust, mitte tarvitada alkoholi, leiab kohus, et kriminaalhooldus ei osuta isikule
piisavat mõju ja oleks ebaotstarbekas. Seega oleks kergemeelne arvata, et varasemalt korduvalt
lisakohustusi rikkunud ja alkoholi kuritarvitanud isik hakkaks nüüd kriminaalhooldaja kontrolli all
uut, seadusekuulekat elu, alustama.

Kohus rõhutab, et kõigepealt võtab kohus arvesse isiku toimepandud kuriteo asjaolusid nagu näeb
ette KarS § 76 lg 4. Kohus osutab tähelepanu asjaolule, et vabaduses viibides süüdimõistetu
käitumine oli väga ohtlik, kuna tegemist on vana ja lähedase inimese suhtes vägivaldse kuriteo
toimepanemisega, mille soodusteguriks on alkoholi tarvitamine. Samuti isik ei ole kaks korda
kasutanud võimalust (nii Harju Maakohtu 22.08.2014 kohtuotsusega kui Harju Maakohtu
10.02.2015 määrusega) käituda ennast korralikult ega ole teinud mingeid reaalseid jõupingutusi
katseaja korrektseks läbimiseks, nimelt ignoreeris ta kriminaalhooldaja juurde ilmumist ja tarvitas
alkoholi. See näitab, et Heino Kurg ei ole huvitatud katseaja korrektsest läbimisest ning oma
käitumisharjumuste muutmisest, mis võimaldaks tal edaspidi seadusekuulekalt elada. See fakt
tugevdab kohtu veendumust selles, et süüdimõistetu võib vabaduses toime panna uue kuriteo.
Sellise isiku ennetähtaegne vabastamine peab olema selge erand. Süüdimõistetu puhul selliseid
erandlikke asjaolusid kohus ei näe. Vanglas hea käitumine ja töötamine peab olema pigem reegel
mitte erand.

Eksisteerib suur tõenäosus, et kinnipeetav paneb vabaduses toime uue kuriteo. Tema
ennetähtaegsel vabanemisel saaks ühiskonna õiglustunne oluliselt riivatud, samuti ei oleks tema
vabastamine kooskõlas karistuse mõistmise üldiste eesmärkidega. Kohus on seisukohal, et
karistuse üldpreventsiooni eesmärgiks on muuhulgas näidata ühiskonnale, et kuritegeli käitumine
ei ole aktsepteeritav ning toob endaga kaasa tugeva riigipoolse sanktsiooni, mis väljendub reaalses
vangistuses ning eelduslikult selle täiel määral ära kandmises.

Kinnipeetava karistusaeg lõpeb 17.12.2016, s.o pisut vähem kui 7 kuu pärast. Kohus leiab, et
isiku vabastamisel ei oleks kohtul veendumust, et karistuse eesmärgid on saavutatud, muuhulgas,
et isik ei pane enam uusi kuritegusid toime, mistõttu tuleb tal jätkata karistuse kandmist
vangistuses. Kohtul puudub veendumus, et isik suudaks kuritegelikust käitumisest hoiduda.

Heino Kure puhul esinesid samad asjaolud ka enne vangistusse sattumist, kuid sellegipoolest
jätkas ta kuritegelikku eluviisi ning ilmutas ükskõiksust määratud kohtumäärusega lisakohustuste
täitmise vastu. See tähendab, et olenemata korduvatest võimalustest elada stabiilset ja
õiguskuulekat elu, ei ole isik sellest huvitatud. Kinnipeetaval on olulises ulatuses tasumata
võlanõudeid ja neidki peab kohus üheks riskifaktoriks uue kuriteo toimepanemise tõenäosuse
hindamisel.

Kohus peab vajalikuks viidata Riigikohtu varasemale praktikale, mille kohaselt on vangistusest
tingimisi ennetähtaegse vabastamise näol tegemist süüdimõistetu subjektiivse õigusega nõuda
seaduses toodud tähtaegade saabumisel enda tingimisi ennetähtaegse vabastamise avalduse
menetlemist. (RKKKo 3-1-1-18-11 p 9.1) See aga ei tähenda, et isiku vangistusest tingimisi
ennetähtaegne vabastamine oleks reegliks. Pigem on isiku ennetähtaegne vangistusest vabastamine
erand, mille puhul tuleb arvestada kõiki elulisi asjaolusid. Isik, kes pani toime kuriteo, peab
arvestama asjaoluga, et tal tuleb ära kanda kogu temale mõistetud karistus ning riik ei loo tingimisi

                                                                                                  4(5)
ennetähtaegselt vangistusest vabastamise korra kehtestamisega isikutele õiguspositsioone, millele
need hiljem võiksid toetuda. Süüdimõistmisel ei ole ennetähtaegne vabastamine isikule
garanteeritud.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm 3-
1-1-91-06 p 8.1). Käesolevas asjas on see tingimus küll täidetud (isikul puuduvad
distsiplinaarkaristused), kuid sellest ei piisa. Isikut ei saa vabastada vaid tema vangistusaegsele
normikuulekale käitumisele ja teda vabanemisel ees ootavatele headele elamistingimustele
tuginedes. Kohtul puudub alus arvata, et uue kuriteo toimepanemise risk isiku tingimisi
ennetähtaegsel vabanemisel oleks madal või väheoluline.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses viibimine.
Seega on kohus veendumusel, et süüdimõistetu puhul ei ole kriminaalhoolduslike vahenditega
võimalik korrigeerida tema käitumist õiguskuulekuse suunas ning tal tuleb jätkata karistuse
kandmist vangistuses. Seda argumenti toetab ka asjaolu, et nii on teiste inimeste elu ja tervis
paremini kaitstud.

Eeltoodust lähtudes ja juhindudes KarS § 76, KrMS § 426, 432, jätab kohus süüdimõistetu Heino
Kure temale Harju Maakohtu 22.08.2014 kohtuotsustega mõistetud vangistuse kandmisest enne
tähtaega vabastamata.


/allkirjastatud digitaalselt/
Inna Kirsipuu
kohtunik




                                                                                              5(5)
