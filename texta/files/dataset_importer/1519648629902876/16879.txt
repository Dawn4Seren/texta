                                 K O H T U O T S U S
                                        Eesti Vabariigi nimel
                                                                                           1-16-2656
29.aprillil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Maria Azman
juuresolekul, ringkonnaprokuröri Eve Soostar ja kaitsja Leelo Viil osavõtul arutas avalikul
kohtuistungil kokkuleppemenetluses kuriteoasja

Timofei Solomatov, ik 38508010222, emakeeleks vene keel, kodakondsuseta, põhiharidusega,
elukoht XXX, töökoht XXX, kaks kehtivat väärteokaristust, üks kehtiv kriminaalkaristus - karistatud
28.04.2011 Harju Maakohtu otsusega KarS § 200 lg 2 p 1,4,7,8,9,10 järgi vangistusega 3 a 11 k 27
p, vabanes 23.05.2014; 16.04.2014 Harju Maakohtu määrusega kohaldati KarS § 87-1 lg 1 alusel
karistusjärgset käitumiskontrolli tähtajaga üks aasta pärast karistuse ärakandmist, kahtlustatavana
kinni peetud 09.07.2015 -
- süüdistuses KarS § 121 (käesoleval ajal kehtiv KarS § 121 lg 1) ja § 4231 järgi.

Süüdistus: Timofei Solomatovit süüdistatakse selles, et tema 01.08.2014 kella 18.00 paiku, aadressil
Posti 24 Loksal, Harjumaal asuva maja juures lõi kannatanut XXX mitu korda rusikaga näo piirkonda,
seejärel lõi maha kukkunud kannatanut jalaga näo piirkonda üks-kaks korda, millega tekitas XXX
füüsilist valu ja vastavalt 01.08.2014 kannatanu läbivaatuse protokollile verevalumi parema silma all,
verevalumi parema kulmu all ja vasakult poolt oli välja löödud hammas.
Seega pani Timofei Solomatov toime teise inimese tervise kahjustamise löömise tulemusena, so KarS
§ 121 järgi kvalifitseeritava kuriteo (01.01.2015 jõustunud seadusemuudatuse kohaselt KarS § 121 lg
1 järgi kvalifitseeritava kuriteo- teise inimese tervise kahjustamise).
Samuti tema isikuna, kes on varasemalt juhtinud mootorsõidukit, omamata vastava kategooria
mootorsõiduki juhtimise õigust ning keda on selle eest karistatud 26.02.2015 ja 20.05.2015 Põhja
Prefektuuri poolt LS § 201 lg 2 järgi kvalifitseeritavate väärtegude toimepanemise eest, so korduva
mootorsõiduki juhtimise eest vastava kategooria mootorsõiduki juhtimisõiguseta isiku poolt, juhtis
tahtlikult uuesti, so süstemaatiliselt 9.07.2015 kella 4.25 ajal Tallinnas Rahu teel suunaga Peterburi
tee poole mootorsõidukit Nissan Primera reg nr XXX, omamata vastava kategooria mootorsõiduki
juhtimisõigust. Seega Timofei Solomatov pani toime mootorsõiduki juhtimise vastava kategooria
mootorsõiduki juhtimisõiguseta isiku poolt süstemaatiliselt, s.o KarS § 4231 järgi kvalifitseeritava
kuriteo.

Kokkuleppe sisu: Kriminaalasi saadeti kohtusse arutamiseks üldmenetluses, kuid enne kohtuliku
arutamise algust sõlmisid kohtumenetluse pooled kokkuleppe. Süüdistatava, tema kaitsja ja
ringkonnaprokuröri vahel sõlmitud kokkuleppe kohaselt on taotletav karistus süüdistatavale KarS §
121 järgi kvalifitseeritava kuriteo toimepanemise eest vangistus 6 kuud ja KarS § 423¹ järgi
kvalifitseeritava kuriteo toimepanemise eest vangistus 5 kuud. KarS § 64 lg 1 kohaselt on
liitkaristuseks 7 kuud vangistust. KarS § 68 lg 1 alusel arvatakse karistusaja hulka Timofei
Solomatovi kahtlustatavana kinnipidamise aeg 09.07.2015, s.o 1 päev, mistõttu ärakandmata
karistuseks jääb 6 kuud ja 29 päeva vangistust, mis jäetakse KarS § 73 alusel tingimisi täielikult
täitmisele pööramata, kui süüdimõistetu ei pane 1 aastase katseaja jooksul toime uut tahtlikku
kuritegu. Tsiviilhagi suurusega on süüdistatav nõus.

Kohtuliku arutamise järeldused: Süüdistatav tunnistas ennast süüdi ja kinnitas, et ta on
kokkuleppest aru saanud ja nõustub sellega. Ringkonnaprokurör ja kaitsja jäid samuti sõlmitud
kokkuleppe juurde. Kohtuliku arutamise põhjal teeb kohus järelduse, et süüdistatava poolt
kokkuleppe sõlmimine on olnud tema tõelise tahte avaldus. Süüdistatava käitumine on õigesti
kvalifitseeritud ning ta tuleb süüdi tunnistada ning karistus mõista vastavalt sõlmitud kokkuleppele.
Esitatud tsiviilhagi summas 186 eurot tuleb rahuldada.
KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 4, 9 ning § 179 lg 1 p 2 alusel süüdimõistetult välja mõista riigieelarve
tuludesse menetluskulud: kaitsjatasu 288 eurot ning süüdimõistva kohtuotsusega kaasnev sundraha
645 eurot. KrMS §§ 313 lg 1 p 7, 417, 423 ja 424 alusel annab kohus võimaluse tasuda menetluskulud
12 kuu jooksul kohtuotsuse jõustumisest.
Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                                 o t s u s t a s:

Süüdi tunnistada Timofei Solomatov KarS § 121 (kehtiv KarS § 121 lg 1) järgi ja põhikaristuseks
mõista vangistus 6 (kuus) kuud.
Süüdi tunnistada Timofei Solomatov KarS § 4231 järgi ja karistada vangistusega 5 (viis) kuud.
KarS § 64 lg 1 kohaselt, suurendades üksikkaristustest raskeimat, mõista Timofei Solomatovile
liitkaristuseks vangistus 7 (seitse) kuud.
KarS § 68 lg 1 kohaselt arvata karistusaja hulka kahtlustatavana kinnipidamise aeg 09.07.2015, so 1
päev, kandmisele jääks vangistus 6 kuud ja 29 päeva.
KarS § 73 lg 1 ja 3 alusel vangistust täielikult ei pöörata täitmisele, kui Timofei Solomatov ei pane 1
(üks) aastase katseaja jooksul toime uut tahtlikku kuritegu.
KarS § 78 p 1 kohaselt on katseaja alguseks 29.04.2016.a.

VÕS § 1043 ja TsMS § 440 lg 1 alusel rahuldada Aleksei Jefremovi tsiviilhagi ja välja mõista
Timofei Solomatovilt XXX (arve XXX Krediidipangas) kasuks 186 eurot.

KrMS § 175 lg 1 p 4, 9, § 179 lg 1 p 2 ning § 180 lg 1 alusel välja mõista Timofei Solomatovilt
riigieelarve tuludesse menetluskulud: sundraha 645 eurot ning kaitsjatasu 288 eurot.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Menetluskulude tasumiseks vajalik makseinfo koos viitenumbri ja selgitusega tehakse
avalikult teatavaks kohtu kantselei kaudu ja kättesaadavaks e-toimiku süsteemi kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõend – CD-plaat helisalvestisega - jätta kohtuotsuse jõustumisel kriminaaltoimiku juurde.

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui süüdistatavale
on kuriteo eest mõistetud karistus, mida seadus selle eest ette ei näe (KrMS § 318 lg 4) 15 päeva
jooksul alates päevast, mil kohtumenetluse poolel on võimalik tutvuda kohtuotsusega, teatades
apellatsiooniõiguse kasutamise soovist 7 päeva jooksul alates kohtuotsuse kuulutamisest Harju
Maakohtule. Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, see on määruskaebe korras 15 päeva jooksul.

Kohtunik
/allkirjastatud digitaalselt/


                                                                                                      2
