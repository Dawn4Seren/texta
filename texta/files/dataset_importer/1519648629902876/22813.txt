                         KOHTUMÄÄRUS

Kohtuasja number                2-15-18906

Määruse tegemise aeg ja koht    25. veebruar 2016.a, Jõhvi

Kohus                           Viru Maakohus

Kohtunik                        Piret Raik


Kohtuasi                        N. I. hagi OÜ Partner City vastu töövaidluses.
                                (OÜ Partner City taotlus N. I. töövaidluskomisjonile
                                esitatud avalduse läbivaatamiseks hagimenetluses,
                                töövaidlusasi nr 4-1/2167-2015).
Menetlustoiming                 Hagiavalduse läbivaatamata jätmine

Menetlusosalised ja nende       Hageja:             N. Ivasyuk (IK xxx, elukoht: xxx)
esindajad
                                Kostja:             OÜ Partner City (RK xx, asukoht:
                                                    Pauliku küla 13-B, Jõhvi 41550)
                                Kostja seaduslik    I. P. (IK xxx, tel xxx)
                                esindaja:

RESOLUTSIOON

1.     Jätta N. I. hagi OÜ Partner City vastu töövaidluses (OÜ Partner City taotlus N. I.
töövaidluskomisjonile esitatud avalduse läbivaatamiseks hagimenetluses, töövaidlusasi
nr 4-1/2167-2015) läbi vaatamata.

2.   Määrus saata menetlusosalistele ja pärast jõustumist Tööinspektsiooni Ida
inspektsiooni Töövaidluskomisjonile (e-post ida.tvk1@ti.ee ).


EDASIKAEBAMISE KORD

Määruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättesaamise päevale järgnevast päevast arvates.



ASJAOLUD


                                                                                        1
OÜ Partner City esitas 15.12.2015.a Viru Maakohtule taotluse N. I. töövaidluskomisjonile
esitatud avalduse (töövaidlusasi nr 4-1/2167) läbivaatamiseks hagimenetluses.
18.11.2015.a otsusega rahuldas töövaidluskomisjon N. I. avalduse osaliselt ja mõistis Partner
City OÜ-lt avaldaja kasuks saamata jäänud lähetustasu 872,43 eurot.

Viru Maakohtu 26.01.2016 määrusega võeti OÜ Partner City taotluse menetlusse, kohustati
hagejat, so N. I. esitama 20 päeva jooksul määruse kättesaamisest TsMS § 363 nõuetele
vastava hagiavalduse (ITVS § 24 lg 4 ja 5).
Hagejat hoiatati, et kui hageja ei esita oma avaldust hagiavaldusele ettenähtud vormis kohtu
määratud tähtajaks, jätab kohus hagiavalduse läbi vaatamata. Sel juhul töövaidluskomisjoni
otsus vaidlustatud ulatuses ei jõustu (ITVS § 24 lg 7).
N. I. õde N. I. on kohtu 26.01.2015 määruse kätte saanud 01.02.2016. Kohtu määratud
tähtajaks hagiavaldust maakohtule ei esitatud.

KOHTUMÄÄRUSE PÕHJENDUSED

Kohus jätab hagi läbi vaatamata.

18.11.2015.a otsusega rahuldas Tööinspektsiooni Ida Inspektsiooni töövaidluskomisjon N. I.
avalduse osaliselt ja mõistis Partner City OÜ-lt avaldaja kasuks saamata jäänud lähetustasu
872,43 eurot.
OÜ Partner City esitas maakohtule taotluse N. I. töövaidluskomisjonile esitatud avalduse
läbivaatamiseks hagimenetluses.
Individuaalse töövaidluse lahendamise seaduse (ITVS) § 24 lg 4 kohaselt kui
töövaidluskomisjon avalduse täielikult või osaliselt rahuldab, võib teine pool esitada kohtule
taotluse, et kohus vaataks töövaidluskomisjonile esitatud avalduse läbi hagimenetluse korras
hagina.
Sama paragrahvi 5. lõikest tulenevalt loetakse ITVS § 24 lg 4 juhul töövaidluskomisjonile
esitatud avaldus hagiavalduseks. Kohus annab pooltele vajaduse korral tähtaja avalduse
esitamiseks hagimenetluses ettenähtud vormis, oma seisukohtade täiendavaks põhjendamiseks
ja täiendavate tõendite esitamiseks.
Kohus pidas vajalikuks nõuda N. I.lt oma nõude esitamist TsMS § 363 hagiavaldusele
ettenähtud vormis.
Tulenevalt ITVS § 24 lg 7 kui töövaidluskomisjoni poole pöördunud isik ei esita ITVS § 24
lõikes 5 sätestatud juhul oma avaldust hagiavaldusele ettenähtud vormis kohtu määratud
ajaks, jätab kohus hagiavalduse läbi vaatamata.
Sel juhul töövaidluskomisjoni otsus vaidlustatud ulatuses ei jõustu.

Viru Maakohtu 26.01.2015 määrusega kohustas kohus hagejat, so N. I. esitama 20 päeva
jooksul määruse kättesaamisest TsMS § 363 nõuetele vastava hagiavalduse (ITVS § 24 lg 4
ja 5). Kohus selgitas hagejale ITVS § 24 lg 7 sätestatut (tl 18)

Kohtu poolt määratud tähtajaks N. I. kohtule hagi ei esitanud, mitõttu jätab kohus hagi läbi
vaatamata.

/allkirjastatud digitaalselt/

Kohtunik
Piret Raik




                                                                                            2
