                                  KOHTUMÄÄRUS
Kohus                              Viru Maakohus

Otsuse tegemise aeg ja koht        24. november 2016, Rakvere kohtumajas

Väärteoasja number                 4-16- 6979

Kohtunik                           Kristel Vedro

Kohtuasi                           Rain Veissbachi kaebus PPA Ida Prefektuuri 30.08.2016
                                   otsuse peale väärteoasjas nr 2590,16,003854

Kaebuse esitaja                    Menetlusalune isik Rain Veissbach, isikukood
                                   38112105212, elukoht xxxx, töökoht xxxx

Kaitsja                             Monica Meristo- Dmitrijev

Kohtuväline menetleja               Politsei- ja Piirivalveameti Ida Prefektuuri

                                   esindaja Ave Uue

                                   e-post: ppa@politsei.ee

Õiguslik alus                      VTMS § 127 lg 1

RESOLUTSIOON:

Jätta Rain Veissbachi kaebus PPA Ida Prefektuuri 30.08.2016 otsuse peale väärteoasjas
nr 2590,16,003854, läbi vaatamata.

Edasikaebe kord

Kohtumääruse peale on kohtumenetluse poolel õigus esitada määruskaebus 15 päeva
jooksul alates päevast, mil ta sai vaidlustatavast määrusest teada või pidi teada saama.

Asjaolud ja kohtumääruse põhjendus

26.09.2016 saabus Viru Maakohtusse Rain Veissbachi kaebus PPA Ida Prefektuuri otsuse peale
väärteoasjas nr 2590,16,003854.
24.11.2016 esitas Rain Veissbachi kaitsja Monica Meristo- Dmitrijev kaebusest loobumise
taotluse.

VTMS § 127 lg 1 kohaselt on kaebuse esitanud isikul õigus kaebusest osaliselt või täielikult
loobuda kuni kohtuliku arutamise lõppemiseni.


                                                                                          1
VTMS § 127 lg 2 kohaselt kaebusest loobumise avaldus esitatakse maakohtule kirjalikult või
kohtuistungil suuliselt. Kirjalik avaldus lisatakse väärteotoimikusse ning suuline avaldus
kantakse kohtuistungi protokolli ja sellele võetakse kaebuse esitanud isiku allkiri.
VTMS § 127 lg 4 kohaselt kui maakohus tuvastab, et on ebaõigesti kohaldatud materiaalõigust
või oluliselt rikutud väärteomenetlusõigust, millega on raskendatud menetlusaluse isiku
olukorda, ei võta kohus loobumist vastu.
VTMS § 127 lg 5 kohaselt kui kaebusest loobutakse enne kohtuliku arutamise algust, jäetakse
kaebus määruse alusel läbi vaatamata. Kui kaebusest loobutakse kohtuliku arutamise ajal,
lõpetatakse menetlus määrusega.

Kohus leiab, et kuna kaebuse esitaja on loobunud kaebusest enne kohtuliku arutamise algust ja
kohus ei tuvastanud, et PPA Ida Prefektuuri otsusega oleks ebaõigesti kohaldatud
materiaalõigust või oluliselt rikutud väärteomenetlusõigust, siis on põhjendatud võtta kaebusest
loobumise taotlus vastu ja jätta kaebus läbi vaatamata.

(allkirjastatud digitaalselt)
Kristel Vedro
kohtunik




                                                                                              2
