                                    KOHTUMÄÄRUS

Kohus                           Pärnu Maakohus
Kohtunik                        Ingrid Niinemägi
Määruse tegemise aeg ja koht    03.märts 2016.a. Paide kohtumajas
Tsiviilasja number              2-15-8633
Tsiviilasi                      Priit Vungo hagi Kert Küüsmaa vastu võlgnevuse nõudes
Hagihind                        3189.17 eurot
Menetlusosalised ja nende       Hageja: Priit Vungo, isikukood xxxxxxxxx, elukoht xxxxx xxxx
esindajad
                                xxxxxxxxxxxx xxxxxxxxxxxxx,       lepingulised esindaja Tanel
                                Riivits, e-post:x ja Birgit Jõgi
                                Kostja: Kert Küüsmaa, isikukood xxxxxxxxxxx, elukoht
                                xxxxxxxxxx xx xxxxxxxx, esindaja riigi õigusabi korras Argo
                                Küünemäe, e-post: x
Menetlustoiming                 Menetluse lõpetamine kompromissi kinnitamisega

RESOLUTSIOON
1. Lõpetada menetlus tsiviilasjas nr 2-15-8633 ja kinnitada Priit Vungo ja Kert Küüsmaa vahel
sõlmitud kompromiss, mille kohaselt:
1.1. Kostja Kert Küüsmaa kohustub tasuma hageja Priit Vungole võla summas 2500 (kaks tuhat
viissada) eurot hageja Priit Vungo kontole IBAN: xxxxxxxxxxxxxxx, SWIFT: xxxxxxxx kümne
osamaksega iga kuu 26.kuupäevaks järgneva maksegraafiku alusel:
Kuupäev              Kuumakse
26.07.2016           250 eurot
26.08.2016           250 eurot
26.09.2016           250 eurot
26.10.2016           250 eurot
26.11.2016           250 eurot
26.12.2016           250 eurot
26.01.2017           250 eurot
26.02.2017           250 eurot
26.03.2017           250 eurot
26.04.2017           250 eurot.
KOKKU                2500 eurot.

1.2. Pooled on kokku leppinud maksetega viivitamise korral viivise määras 0,5% päevas iga
viivitatud päeva eest, mida arvestatakse tasumata võla põhisummalt. Viivise määr rakendub
tasumata põhivõla jäägilt kuni põhiosa täieliku tasumiseni.
1.3. Juhul, kui kostja on osamaksega viivituses vähemalt 14 kalendripäeva, on hagejal õigus
alustada täitemenetlust kogu tasumata võla ja viivise sissenõudmiseks.
1.4. Menetlusosalised kinnitavad, et kompromissi kinnitamisega puuduvad neil teineteise vastu
muud rahalised nõuded peale kompromissis märgitu.
1.5. Poolte menetluskulud jätta nende endi kanda.
2. Määrus saata pooltele.

MENETLUSKULUD
1. Mõlema poole menetluskulud jätta poole enda kanda ja muud menetluskulud riigi kanda.
2.Tagastada hagejale pooles ulatuses riigilõiv, s.o. 150 (ükssada viiskümmend) eurot Priit Vungo
kontole nr xxxxxxxxxxxxxxxxx

EDASIKAEBAMISE KORD
Vastavalt poolte kokkuleppele ei saa käesolevale määrusele määruskaebust esitada.

MENETLUSE KÄIK
02.07.2016 saabus kohtualluvuse korras Pärnu Maakohtu Paide kohtumajale Priit Vungo hagi Kert
Küüsmaa vastu võlgnevuse nõudes.
25.02.2016 toimunud kohtuistungil on pooled esitanud kohtule kompromissilepingu, paludes kohtul
kompromiss kinnitada ja tsiviilasja menetluse üldise õigusrahu huvides lõpetada.

KOHTU SEISUKOHT
Kohus leiab, et vaidluse lõpetamine kompromissi sõlmimisega on poolte seadusest tulenev õigus (TsMS
§ 206 lg 2). Poolte sõlmitud kompromiss ei ole vastuolus heade kommete ega seadusega, ei riku avalikku
huvi ning seda on võimalik täita.
Kohus korrigeerib kompromissi selguse ja üheselt mõistetavuse huvides selle sõnastust, jättes
kompromissi sisu muutmata, kinnitab poolte vahel sõlmitud kompromissilepingu ja lõpetab tsiviilasja
menetluse.
Kui menetlus on lõpetatud, ei saa hageja uuesti pöörduda kohtusse hagiga sama kostja vastu vaidluses samal
alusel sama hagieseme üle (TsMS § 432).
TsMS § 168 lg 3 kohaselt kannavad pooled kompromissi sõlmimisel oma menetluskulud ise, kui nad ei ole
kokku leppinud teisiti. Pooled on kompromisslepingus kokku leppinud menetluskulude jätmises
kummagi poole enda kanda.
Pärnu Maakohtu 29.09.2015 määruse alusel andis kohus kostjale riigi õigusabi kohustuseta hüvitada
riigi õigusabi tasu ja õigusabi kulud. Kuna pooled on sõlminud kompromissi, jätab kohus TsMS § 190
lg-st 7 tulenevalt kostjale antud riigi õigusabi tasu ja kulud riigi kanda.
Hageja taotleb seoses kompromissi sõlmimisega TsMS § 150 lg 2 p 1 alusel poole menetluses tasutud
riigilõivust, st. summa 150 eurot, tagastamist hagejale. TsMS § 150 lg 2 p 1 kohaselt pool menetluses
tasutud riigilõivust tagastatakse, kui pooled sõlmivad kompromissi. Kuna pooled sõlmisid kompromissi,
on taotlus riigilõivu tagastamiseks pooles ulatuses, summas 150 eurot, põhjendatud ja tuleb rahuldada.
Riigilõiv on tasutud (RIIVITS LEGAL&FINANCE OÜ) 08.06.2015 Rahandusministeeriumi
arveldusarvele summas 300 eurot. Tagastatav riigilõiv tuleb kanda taotleja poolt nimetatud
arveldusarvele.

Menetluse lõpetamise määruse peale võib TsMS § 433 lg 1 ja § 661 lg 2 alusel esitada määruskaebuse
15 päeva jooksul määruse määruskaebuse esitajale kättetoimetamisest alates. Pooled on kompromissiga
loobunud määruskaebuse esitamise õigusest (TsMS § 661 lg 4).

/allkirjastatud digitaalselt/
Ingrid Niinemägi
Kohtunik
