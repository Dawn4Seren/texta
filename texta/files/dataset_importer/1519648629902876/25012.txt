                                                                                 1-15-11028




                           KOHTUOTSUS
                                EESTI VABARIIGI NIMEL


Kohus                           Harju Maakohus
Otsuse tegemise aeg ja koht     28. jaanuar 2016, Tallinn
Kriminaalasja number            1-15-11028 (14230100722)
Kohtunik                        Märt Toming
Kohtuistungi sekretär           Eda Loor
Tõlk                            Maksim Tšurkin
Kriminaalasi                    Boriss Rezanovi süüdistus KarS § 199 lg 2 p 4 ja 5 järgi
                                Lühimenetluses
Prokurör                        Ruta Rammo
Süüdistatav                     Boriss Rezanov
                                Ik: 37708102225, EV kodanik, põhiharidus, emakeel: vene
                                keel, töökoht: AS XXX; elukoht: XXX.
                                Tõkend: alates 02.12.2015 elukohast lahkumise keeld.
                                Varasem karistatus:
                                Kriminaalkorras karistatud 8 korda, viimati Viru Maakohtu
                                15.05.2015 otsusega KarS § 199 lg 2 p 9, KrMS § 238 lg 2,
                                KarS § 68 lg 1, § 73 alusel vangistusega 7 kuud ja 27 päeva
                                katseajaga 3 aastat.
Kaitsja                         Advokaat Toomas Bekker
RESOLUTSIOON
1. Boriss Rezanov süüdi tunnistada KarS § 199 lg 2 p 4 ja 5 ettenähtud kuriteo
   toimepanemises ja mõista temale karistuseks tähtajaline vangistus 3 (kolm) kuud.
2. KrMS § 238 lg 2 kohaselt vähendada Boriss Rezanovile mõistetud karistust ühe
   kolmandiku võrra, mõistes ärakandmisele kuuluvaks karistuseks tähtajalise vangistuse 2
   (kaks) kuud.
3. KarS § 65 lg 1 alusel moodustada liitkaristus Viru Maakohtu 15.05.2015 kohtuotsusega
   mõistetud ja ärakandmata karistuse, s.o tähtajalise vangistuse 7 (seitse) kuud ja 27
   (kakskümmend seitse) päeva, milline jäeti KarS 73 lg 1 ja 3 alusel tingimisi 3 aastase
   katseajaga kohaldamata ning KarS § 64 lg 1 alusel lugeda käesoleva otsusega mõistetud
   kergem karistus kaetuks Viru Maakohtu 15.05.2015 otsusega mõistetud ja ärakandmata
   raskema karistusega, so vangistusega 7 kuud ja 27 päeva, mõistes kohtuotsuste kogumis
   liitkaristuseks tähtajalise vangistuse 7 (seitse) kuud ja 27 (kakskümmend seitse) päeva.
4. KarS § 73 lg 1 ja 3 alusel jätta Boriss Rezanovile mõistetud ja ärakandmata karistus, s.o
   tähtajaline vangistus 7 kuud ja 27 päeva Boriss Rezanovi suhtes kohaldamata, jättes selle
                                                 1
     karistuse täies ulatuses täitmisele pööramata tingimusel, et Boriss Rezanov temale
     määratud 3 (kolm) aastase katseaja kestel ei pane toime uut tahtlikku kuritegu.
5.   KarS § 78 p 1 alusel arvestada Boriss Rezanovile määratud 3 (kolm) aastase katseaja
     kulgemist alates käesoleva kohtuotsuse kuulutamisest, so alates 28.01.2016.
6.   Boriss Rezanovi suhtes kohaldatud tõkend elukohast lahkumise keeld tühistada
     kohtuotsuse jõustumisel.
7.   Boriss Rezanovilt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg-te 1
     ja 3 alusel:
     - määratud kaitsjale makstud tasu kohtueelsel menetlusel 72 (seitsekümmend kaks) eurot
     ja kohtumenetlusel 96 (üheksakümmend kuus) eurot, s.o kokku 168 (ükssada
     kuuskümmend kaheksa) eurot,
      s.o kokku menetluskulu 168 (ükssada kuuskümmend kaheksa) eurot, mis tuleb
      kohtuotsuse jõustumisest 2 kuu jooksul tasuda Maksu- ja Tolliameti arveldusarvele
      EE351010052031000004 SEB pangas, EE502200221014193355 Swedbankis,
      EE873300333499990003 Danske Bankis või EE401700017002872300 Nordea pangas,
      märkides selgitusena: „Boriss Rezanov, 1-15-11028, menetluskulud, ositi tasumine“.
      Makseinfo koos viitenumbriga edastatakse kohtuistungil kätteandmise võimatusel Boriss
      Rezanovile tema elukoha aadressile tavapostiga. Menetluskulude tähtaegse tasumata
      jätmise korral loetakse maksetähtaeg saabunuks ja kogu nõue suunatakse täitemenetluse
      läbiviimiseks kohtutäiturile täitemenetluse seadustikus sätestatud korras.
8.   Asitõend: 2 CD-plaati Tallinnas Toompuiestee 37 asuva Balti Jaama hoone turvakaamerate
     videosalvestistega, mis asuvad kinnises ümbrikus kriminaaltoimiku tagakaanel, jätta KrMS
     § 126 lg 3 p 1 alusel kriminaalasja juurde.

Edasikaebamise kord
Kohtuotsusele võivad KrMS § 318 lg 1, 2, 3 p 2 ja § 319 alusel süüdistatav, tema kaitsja ja
kannatanu 15 päeva jooksul esitada apellatsiooni, mille kasutamise soovist teatatakse otsuse
teinud kohtule kirjalikult seitsme päeva jooksul alates kohtuotsuse resolutiivosa kuulutamisest.
Apellatsiooniõiguse kasutamise soovist võib teatada ka elektrooniliselt. Kui üks
kohtumenetluse pool on nimetatud tähtaja jooksul teatanud apellatsiooniõiguse kasutamise
soovist ega ole sellest loobunud, on ülejäänud kohtumenetluse pooltel apellatsiooniõigus
olenemata sellest, kas nad ise on apellatsiooniõiguse kasutamise soovist teatanud. Apellatsioon
esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15
päeva jooksul alates süüdistatavale kohtuotsuse koopia kätteandmisele järgnevast päevast.
Apellatsioon jäetakse läbi vaatamata ja tagastatakse kohtumääruse alusel, kui
apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi,
s.o määruskaebemenetluse korras vastavalt KrMS § 387 lg-le 1, esitades määruskaebuse 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama, vaidlustatava kohtumääruse teinud kohtule.
1.      KRIMINAALASJA KOHTULIKUL ARUTAMISEL KOHUS TUVASTAS:
Boriss Rezanov`it süüdistatakse selles, et tema isikuna, kes on varem toime pannud varguse,
võttis 16.01.2014 kella 10:18 paiku Tallinnas Toompuiestee 37 asuvas Balti Jaamas
jaamahoone perroonide poolse välisukse juures avalikult, kuid vägivalda kasutamata võõra
vallasasja ebaseadusliku omastamise eesmärgil XXX`ilt ära mobiiltelefoni Nokia Lumia 900
väärtusega 450 eurot, mille pantis samal päeval koos venna XXXTallinnas Sõle 64 asuvas,
Flextron OÜ-le kuuluvas pandimajas.
Seega pani Boriss Rezanov isikuna, kes on varem toime pannud varguse, tahtlikult toime
võõra vallasasja äravõtmise selle ebaseadusliku omastamise eesmärgil avalikult, kuid
vägivalda kasutamata, s.o KarS § 199 lg 2 p 4 ja 5 järgi kvalifitseeritava kuriteo.

                                                2
Kohtuistungil seletas süüdistatav, et süüdistus on talle arusaadav ja ta tunnistab end talle
inkrimineeritava kuriteo toimepanemises süüdi. Samuti nõustus kriminaalasja lahendamisega
lühimenetluses, enda ülekuulamist taotlemata.
Kaitsja asus seisukohale, et tõendid, mis on kogutud, tõendavad kuriteo toimepanemist,
tegemist on korduva ja avaliku vargusega. Kvalifikatsioon on õige ja vastuväiteid ei ole.
2.     MAAKOHTU SEISUKOHT JA PÕHJENDUSED
Kohus, kuulanud ära kohtu alla antud süüdistatava süü tunnistamise ja kontrollinud
kriminaalasjas kogutud kirjalikke tõendeid, asub seisukohale, et süüdistatava süü talle
inkrimineeritud kuriteo toimepanemises on täies mahus tõendamist leidnud. Sellisele
seisukohale asumist põhjendab kohus järgmiselt.
Kohus leiab, et 16.01.2014 kella 10:18 paiku Tallinnas Balti Jaama jaamahoone perroonide
poolse välisukse juures XXXilt mobiiltelefoni Nokia Lumia 900 väärtusega 450 eurot varguse
toime panemine Boriss Rezanovi poolt on tõendatud nii Boriss Rezanovi süü tunnistamisega,
tunnistajate ütlustega, videosalvestustega ning muude kirjalike tõenditega. Oma seisukohta
põhjendab kohus alljärgnevalt.
Kannatanu XXXi ütluste (tl 1-2, 8-10) kohaselt oli ta 16.01.2014 kella 10:00 paiku Balti Jaama
jaamahoones ja rääkis mobiiltelefoniga, kui ootamatult haaras tundmatu noormees tal telefoni
käest ja jooksis sellega hoonest välja Kopli tn poole. Füüsilist valu varguse käigus ei tundnud.
Tuvastas internetiportaali kaudu oma telefoni asukoha ja selles kasutatava uue telefoninumbri.
Tema elukaaslane XXXkontakteerus telefoni uue kasutajaga, kes väitis, et ostis selle lombardist
ja soovis telefoni eest 70 eurot. Lõpuks sai XXXselle tasuta Tallinnas Sõpruse pst 200 maja ees
ühelt naisterahvalt tagasi.
Kahtlustatavana antud ütluste kohaselt tunnistab Boriss Rezanov end süüdi ja kahetseb tehtut
(tl 37-39). Oli koos venna XXXBalti Jaamas, kui nägi hoone välisukse juures mobiiltelefoniga
rääkivat tüdrukut, läks tema suunas ja haaras tal kõrva juurest telefoni ning jooksis ära. Vend
ei teadnud varguse plaanist midagi, mõte varastada tuli tal kohapeal. Siis said vennaga vastavalt
varem kokkulepitule pandimaja juures kokku, XXX pantis telefoni enda nimelt ja saadud raha
jagasid pooleks. Seejärel helistasid XXXja pakkusid pandimajas olevat telefoni välja osta. Said
XXX pandimaja juures kokku ja andsid talle pandilepingu. Andrei ostis telefoni ise välja ning
maksis Boriss Rezanovile ja XXX Rezanovile veel mingi summa. Telefon jäi Andrei kätte.
Kahtlustatav XXX(Rahvastikuregistri andmete väljatrükk (tl 74-75) tõendab, et XXXkannab
alates 20.07.2015 nime XXX) ütluste (tl 33-35) kohaselt oli ta 2014.a jaanuaris koos venna
Boriss Rezanoviga Balti Jaamas. Boriss oli jaamas sees, tema aga perroonide juures välisukse
juures väljas. Ühel hetkel tuli hoonest välja üks mobiiltelefoniga rääkiv naisterahvas, kellelt ta
suitsu küsis, samal ajal tuli hoonest naisele järele Boriss, kes haaras tal käes olnud telefoni ja
jooksis minema, naine jooksis talle natuke järele. Kui nad Borissiga natuke maad eemal kokku
said, näitas Boriss talle naiselt ära võetud mobiiltelefoni Nokia Lumia 900. Nad sõitsid
pandimajja, kus ta pantis telefoni enda dokumenti kasutades. Raha kulutas koos Borissiga ära.
Peale seda pakkusid koos Borissiga telefoni 90 euro eest müüa oma tädile XXXja tema
elukaaslasele XXX, kes andsid neile pandimaja juures soovitud summa. Ostis telefoni välja,
andis selle XXX ja XXX ning raha jagasid vennaga ära.
Boriss Rezanovile inkrimineeritava varguse toimepanemist tõendavad lisaks süüdistatava süü
ülestunnistamisele ka tunnistajate ütlused. Tunnistaja XXXütluste (tl 15-17) kohaselt pakkus
elukaaslase XXXõe XXX noorem poeg XXX Rezanov 90 euroga mobiiltelefoni. XXXil on ka
vend Boriss Rezanov. Nad said samal päeval XXXiga kokku Sõle tn-l asuva pandimaja juures.
XXXi sõnul tuli telefon pandimajast välja osta. Andis talle 40 eurot, XXX käis pandimajas ja
tuli sealt tagasi puutetundliku Nokiaga, misjärel maksis talle veel 50 eurot. Irina hakkas
nimetatud telefoni kasutama, kuid ühel hetkel ilmus ekraanile teade, et see on varastatud ja
omanik soovib telefoni tagasi. Suhtlesid omanikuga ja Irina andis nende elukoha juures Sõpruse
pst 200 telefoni omanikule tagasi.
                                              3
Fotode järgi äratundmiseks esitamise protokolli (tl 18-23) kohaselt tundis XXXXXX ja Boriss
Rezanovi ära kui oma elukaaslase XXXõe XXX pojad.
Tunnistaja XXXütluste (tl 24-26) kohaselt ostis ta koos endise elukaaslasega (kelle nime ei
soovi avaldada), millalgi ühe pandimaja juures ühelt isikult (kelle isikut ei soovi avaldada),
odavalt ühe kalli mobiiltelefoni. Peale seda hakkas kohe telefoni kasutama. Natuke aega peale
ostmist tuli telefoni ähvardav sõnum, millest sai aru, et telefon oli varastatud. Seejärel talle
helistati või ta helistas ise sõnumi saatnud numbrile ja vestles ühe meesterahvaga telefoni
tagastamise teemal. Seejärel tuli üks noormees tema elukohta ja ta andis telefoni talle.
Noormees rääkis, et tema tüdrukult tõmmati nimetatud telefon käest ära.
Lisaks eeltoodule tõendab varguse toimepanemist ka Tallinnas Toompuiestee 37 asuva Balti
Jaama kaupluse Selver ja jaamahoone turvakaamerate 16.01.2014 videosalvestiste
vaatlusprotokoll (tl 41-50), mille kohaselt 16.01.2014 kell 10:17 istub jaamahoones heledate
juustega naisterahvas ning temast liigub mööda tumedat mütsi, tumedat jopet ja pükse kandev
meesterahvas. Meesterahvas jääb seisma ootesaali kõrval asuvas ruumis ja jälgib sealt
jaamahoones toimuvat. Kui heledate juustega naisterahvas tõuseb, paneb pähe kapuutsi, ise
samal ajal vasakut kätt vasaku kõrva ääres hoides ja suundub väljapääsu poole, järgneb
tumedates riietes meesterahvas talle. Jaamahoone perroonide poolsest välisuksest väljub esmalt
tumedates riietes meesterahvas, kes jooksma hakkab ning talle järgneb joostes heledate juustega
naisterahvas.
Kohus leiab, et ülalnimetatud tõendikogum annab aluse rääkida süüdistatava poolt KarS § 199
järgi kvalifitseeritava süüteo toimepanemisest. Nagu kannatanu ütlustest nähtub, taotletakse
vastutusele võtta isik, kes 16.01.2014 kella 10:18 paiku Tallinnas Balti Jaama jaamahoone
perroonide poolse välisukse juures varastas ära mobiiltelefoni Nokia Lumia 900 väärtusega 450
eurot. Seega on sedastatav, et see mobiiltelefon oli süüdistatava jaoks võõras vara ning
süüdistatav ei ole seda ka vastustanud. Samas nähtub, et eseme äravõtmisega soovis süüdistatav
lõpetada eseme senise valdaja valduse, kehtestada sellele uue, s.o enda valduse ning selleks
eseme senise valdaja vastav nõusolek puudus. Eeltoodud põhjustel, leiab kohus, et käesoleval
juhul on tuvastamist leidnud varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Süüdistatava ütluste
kohaselt viis ta varastatud mobiiltelefoni koos vennaga pandimajja, mida kinnitab pandimaja
Flextron 16.01.2014. a lepingu nr 62144 koopia (tl 28), mille kohaselt 16.01.2014 pantis XXX
, ik XXX dokumendi nr XXX alusel 30-ks päevaks 30.50-eurose laenu eest Nokia Lumia
XXXX. Saadud raha jagas süüdistatav oma vennaga pooleks ja raha kasutas isiklikuks
otstarbeks. Selline selgitus viitab üheselt sellele, et eseme äravõtmisega soovis ta selle omaniku
jätta esemest ilma kestvalt ning ei ole tõendamist leidnud, et süüdistatav oleks soovinud eseme
omanikule tagastada. Sellele viitab otseselt ka asjaolu, et hiljem osteti telefon välja ja
süüdistatav sai telefoni välja ostjalt raha juurde ning telefoni omandas Irina Lukina. Seega leiab
kohus, et realiseeritud on ka ebaseadusliku omastamise eesmärk.
Kohtueelsel menetlusel on Boriss Rezanovi tegu kvalifitseeritud KarS § 199 lg 2 p-de 4 ja 5
järgi ning järgnevalt analüüsibki kohus, kas süüdistatava tegevus vastab süüdistusaktis toodud
kvalifikatsioonile.
KarS § 199 lg 2 p 4 näeb kvalifitseeriva tunnusena ette isiku vastutuse, kes on varem toime
pannud varguse, röövimise või omastamise. Käesoleval juhul süüdistatakse Boriss Rezanovit
ühe varavastase süüteo toimepanemises. Viru maakohtu 15.05.2015 otsusest nähtub, et Boriss
Rezanov on enne käesolevat süütegu, s.o 14.01.2014 toime pannud veel ühe varguse episoodi.
Seega esineb õiguslik alus lugeda Boriss Rezanov isikuks, kes on eelnevalt toime pannud
varguse ning riiklik süüdistaja on põhjendatult osutanud Boriss Rezanovi teos kvalifitseeriva
tunnuse KarS § 199 lg 2 p 4 esinemisele.


                                                4
Süüdistusaktis on süüdistatava tegu kvalifitseeritud ka KarS § 199 lg 2 p 5 järgi ja edasi
analüüsibki kohus, kas tegemist oli varguse toimepanemisega avalikult. Vargus on avalik, kui
see pannakse toime kannatanu või kolmanda isiku nähes ja kui toimepanija arvab, et
süüteokohal viibiv isik saab aru tema teo õigusvastasusest. Kui isikut märgatakse varguse
toimepanemisel ja ta üritab sellest hoolimata asja hõivamist jätkata, kasvab vargus üle avalikuks
varguseks või selle katseks (RKKK 3-1-1-93-96). Antud juhul kannatanu nägi, kuidas
süüdistatav võttis tema käes olnud mobiiltelefoni ära ja jooksis sellega minema. Kannatanu
jooksis alguses süüdistatavale järele, kuid süüdistataval õnnestus põgeneda. Füüsilist valu
kannatanu mobiiltelefoni äravõtmisel ei tundnud. Seega leiab kohus, et antud juhul oli vargus
toime pandud avalikult, kuid vägivalda kasutamata ja süütegu on õigesti kvalifitseeritud KarS
§ 199 lg 2 p 5 alusel.
Kuriteo asjaoludest lähtuvalt leiab kohus, et süüdistatav pani teo toime etteplaneeritult ehk
tegemist oli kavatsetusega toime pandud süüteoga.
Süüd välistavaid ega õigusvastasust välistavaid asjaolusid kohus ei tuvastanud.
Seega pani Boriss Rezanov isikuna, kes on varem toime pannud varguse, toime võõra
vallasasja äravõtmise selle ebaseadusliku omastamise eesmärgil avalikult, kuid
vägivalda kasutamata, s.o KarS § 199 lg 2 p 4 ja 5 järgi kvalifitseeritava kuriteo.
3. KARISTUSE MÕISTMINE
Vastavalt KarS § 56 lg-le 1 on karistamise aluseks isiku süü. Karistuse mõistmisel kohtu poolt
arvestatakse kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid.
Seadusandja on KarS § 199 lg 2 järgi inkrimineeritud kuriteo toimepanemise eest ette näinud
karistusena rahalise karistuse või vangistuse kuni 5 aastat.
Kuivõrd tegemist on alternatiivselt sätestatud karistusliikidega, kujundab kohus enne
süüdistava süü suuruse hindamist seisukoha selle kohta, kas süüdistatava suhtes on võimalik
kohaldada kergemaliigilist karistust rahalise karistuse näol.
Ankeetandmete kohaselt Boriss Rezanov ei tööta, kuid kohtuistungil selgitas süüdistatav, et tal
on olemas töökoht, kus ta on töötanud kaks kuud. Samas puuduvad kohtul andmed süüdistatava
sissetuleku suuruse kohta ning temale varasemalt määratud rahatrahvid on senini tasumata.
Seega on kaheldav, kas isikul oleks rahalise karistuse mõistmisel võimalik talle pandud
kohustusi täita. Samuti lasuvad süüdistataval rahalised kohustused temalt väljamõistetavate
menetluskulude tõttu. Karistusregistri väljavõttest (tl 56-61) nähtuvalt on süüdistataval 7
kehtivat kriminaalkaristust varavastaste kuritegude toimepanemise eest. Peale selle, arvestades,
et süüdistatavale inkrimineeritakse varavastase kuriteo toimepanemist, siis üldjuhul on
varavastase süüteo eesmärgiks kasu saamine võõra vara arvelt. Taoline käitumine viitab aga
üheselt piisavate rahaliste vahendite puudumisele, mis kohtu arvates välistab ka rahalise
karistuse kohaldamise. Eeltoodud põhjustel tuleb süüdistatava suhtes kohaldada isiku vabadust
piiravat karistust vangistuse näol.
Hinnates Boriss Rezanovi süü suurust KarS § 199 lg 2 p 4 ja 5 järgi kvalifitseeritava
õigusvastase teo toimepanemisel, osutab kohus, et süüdistatavale inkrimineeritakse 1 varguse
toimepanemist, seejuures varastatud eseme väärtus ei olnud kuigi suur. Lisaks sellele on
kannatanu temalt varastatud asja tagasi saanud ning kannatanul rahalisi nõudmisi süüdistatava
vastu ei ole. Seega kohtu arvates Boriss Rezanovi süü on hinnatav küllaltki väikesena.
Edasi hindab kohus karistust kergendavate ja raskendavate asjaolude olemasolu. Hinnates
süüdistatava kohtueelses menetluses väljendatud kahetsust, siis peab kohus võimalikuks sellega
arvestada. Muid karistust kergendavate või raskendavate asjaolude esinemist kohus ei
tuvastanud.


                                               5
Kohtu arvates on võimalik süüdistatavale mõista karistuse oluliselt alla ettenähtud sanktsiooni
keskmise määra, s.o ettenähtud sanktsiooni alammäära lähedasena.
Kuna süüdistatavale inkrimineeritud kuritegu on toime pandud enne Viru Maakohtu 15.05.2015
otsuse kuulutamist, siis tuleb mõista kohtuotsuste kogumis liitkaristus KarS § 65 lg 1 sätete
alusel. KarS § 65 lg 1 kohaselt, kui pärast süüdimõistva kohtuotsuse kuulutamist tuvastatakse,
et süüdlane on pannud enne kohtuotsuse kuulutamist toime teise kuriteo, mõistetakse
liitkaristus käesoleva seadustiku §-s 64 sätestatud korras. Eelmise kohtuotsuse järgi täielikult
või osaliselt ärakantud karistus arvatakse liitkaristusest maha. Kriminaalasja materjalidest
nähtuvalt on süüdistatav enne käesolevat kohtuotsust Viru Maakohtu 15.05.2015 otsusega (tl
72-73) süüdi mõistetud KarS § 199 lg 2 p 9 ettenähtud kuriteo toimepanemises ning karistatud
vangistusega 7 kuud ja 27 päeva, mis jäeti KarS § 73 alusel täitmisele pööramata. KarS § 65 lg
3 kohaselt, kui mõni KarS § 65 lg 1 alusel kogumit moodustav karistus on asendatud või
süüdlane sellest tingimisi vabastatud, määrab kohus pärast liitkaristuse moodustamist uuesti
selle täideviimise korra kas seda asendades, süüdlast sellest vabastades või liitkaristust
täitmisele pöörates.
Viru Maakohtu 15.05.2015 kohtuotsusega karistati süüdistatavat 5 varguse episoodi
toimepanemise eest ja karistus jäeti KarS § 73 alusel täitmisele pööramata. Käesolevas
kriminaalasjas süüdistatakse süüdistatavat ühe varavastase kuriteo toimepanemises. Seega on
tegemist tunduvalt väiksema süüga ning kohus peab võimalikuks mõista liitkaristus
süüdistatava jaoks kõige soodsamat viisi kasutades, so kergemat karistust raskeima
üksikkaristusega kaetuks lugedes.
Puutuvalt võimalusse jätta süüdistatavale mõistetav karistus tingimisi kohaldamata või
asendada see üldkasuliku tööga leiab kohus, et käesoleval juhul on tegemist kuriteoga, mis on
toime pandud üle kahe aasta tagasi ja menetlushuvi sellise süüteo osas on oluliselt vähenenud.
Peale selle ei täidaks see karistus enam oma eesmärki, kuivõrd karistus ei saabunud vahetult
pärast kuriteo toimepanemist, vaid oluliselt hiljem ning süüdistatavat on vahepeal karistatud
juba teise astme kuriteo toimepanemise eest, milline karistus jäeti tema suhtes tingimisi
kohaldamata. Lisaks sellele on süüdistatavale inkrimineeritud kuritegu toime pandud ajal, mil
ta pani toime kuriteod, mis olid menetlusesemeks eelmises kriminaalasjas, milles Viru
Maakohus kuulutas otsuse 15.05.2015. Kohtu arvates ei täidaks käesoleva otsusega mõistetav
karistus enam oma eesmärki ja liitkaristus tuleb jätta süüdistatava suhtes tingimisi kohaldamata,
kui süüdistatav ei pane 3 aastase katseaja jooksul toime uut tahtlikku kuritegu. Kuivõrd
kohtuotsuste kogumis muudetakse käesoleva otsusega uus liitkaristus, siis tuleb katseaega
arvestada alates käesoleva otsuse kuulutamisest.
4. MENETLUSKULUD
KrMS § 180 lg 1 kohaselt hüvitab menetluskulud süüdimõistetu. Menetletavas kriminaalasjas
on süüdistatava menetluskuludeks määratud kaitsja tasu kohtueelses menetluses ja
kohtumenetluses ning süüdimõistva otsusega kaasnev sundraha teise astme kuriteo
toimepanemise eest.
Kriminaalasja materjalidest nähtuvalt on süüdistatav enne käesolevat kohtuotsust süüdi
tunnistatud Viru Maakohtu 15.05.2015 otsusega (tl 72-73), millega teda karistati KarS § 199 lg
2 p 9 ettenähtud kuriteo toimepanemise eest vangistusega 7 kuud ja 27 päeva, mis jäeti KarS §
73 alusel täitmisele pööramata. Sama otsusega mõisteti temalt välja ka teise astme kuriteos
süüdimõistva otsusega kaasnev sundraha. Käesolevas kriminaalasjas mõistetakse liitkaristus
eelnimetatud otsusega mõistetud karistusega KarS § 65 lg 1 alusel. Seega pidanuks
kriminaalasju lahendama ühises menetluses ja süüdistatavalt tulnuks välja mõista sundraha
ühekordselt. Kuivõrd süüdistatavalt on juba sundraha välja mõistetud seoses teise astme
kuriteos süüditunnistamisega, siis käesolevas kriminaalasjas sundraha välja mõista ei tule.
Kuigi kohtul puuduvad andmed süüdistatava legaalse sissetuleku suuruse kohta, pole kohtule
esitatud ka tõendeid selle kohta, et kohtuotsusega väljamõistetud summade tasumine käiks

                                               6
süüdistatavale ilmselt üle jõu. Lisaks tuleb menetluskulude väljamõistmisel silmas pidada mitte
ainult isiku faktilist maksevõimet, vaid lähtuda tuleb ka süüdimõistetud isiku
resotsialiseerumise väljavaadetest. Senise kohtupraktika kohaselt menetluskulude vähendamise
korral tuleb esmajoones silmas pidada selle meetme võimalikku positiivset eripreventiivset
toimet. Isiku poolt toimepandud süütegu võib olla n.ö juhuslikku laadi ning kui menetluskulude
riigi kanda jätmine annab täiendava positiivse tõuke isiku seaduskuulekusele, on alust selle
põhimõtte rakendamiseks. Antud juhul on süüdistatavat varem korduvalt kriminaalkorras
karistatud, seega on ta ka teadlik sellest, et kriminaalmenetlusega kaasnevad menetluskulud
jäävad süüdistatava enda kanda. Seega leiab kohus, et menetluskulude osaliselt riigi kanda
jätmisel ei oleks käesoleval juhul positiivset toimet. Kohus ei tuvastanud ka kohtusse saabunud
kriminaalasja läbivaatamisel menetluskulude küsimuse lahendamisel asjaolusid, mis tingiksid
või annaksid aluse kaaluda menetluskulude vähendamist. Seetõttu tuleb määratud kaitsjale
makstud tasud süüdistatavalt välja mõista täies mahus.
Samas leiab kohus, et arvestades menetluskulude summa suurust ja süüdistatava taotlust, siis
esinevad küllaldased alused võimaldada süüdistataval tasuda menetluskulud kohtuotsuse
jõustumisest osade kaupa 2 kuu jooksul (KrMS § 180 lg 3, KrMS § 313 lg 1 p-d 7 ja 12). Kohus
selgitab ka, et kohtu määratud 2-kuulise tähtaja ületamisel loetakse maksetähtaeg saabunuks ja
kogu nõue suunatakse täitemenetluse läbiviimiseks kohtutäiturile täitemenetluse seadustikus
sätestatud korras.




Märt Toming
kohtunik
/allkirjastatud digitaalselt/




                                              7
