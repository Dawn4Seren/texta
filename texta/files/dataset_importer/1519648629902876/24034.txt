                       KOHTUMÄÄRUS
Kohus                               Tartu Maakohus
Määruse tegemise aeg ja koht        9. veebruar 2016.a, Võru kohtumaja
Asenduskaristuse number             4-15-9794
Kohtunik                            Marju Persidskaja
Sekretär                            Merle Vaaks
Avalduse esitaja/sissenõudja        Politsei- ja Piirivalveameti Lõuna prefektuur
Kohtutäitur                         Sirje Tael
Avalduse sisu                       väärteo eest karistusena määratud rahatrahvi asendamine

Kohtuistungil osalenud isik         Süüdlane: Siim Saarniit (isikukood 39004226528,
                                    elukoht: xxxxxxxxxxxxxxxxxxxxxxxxxxxxxxxxxxxx)

RESOLUTSIOON                        Juhindudes KarS § 48, § 69, § 72; TMS § 201 lg 1 ning
                                    VTMS § 2071, § 211, kohus määras:

1. Rahuldada Politsei- ja Piirivalveameti Lõuna prefektuuri avaldus rahatrahvi
   asendamiseks.
2. Asendada Siim Saarniidule Politsei- ja Piirivalveameti Lõuna prefektuuri 19.07.2012.a
   otsusega väärteoasjas nr 2602,12,004640 määratud rahatrahv 130 trahviühikut, so 520
   eurot arestiga 13 (kolmteist) ööpäeva ning arest asendada 13 (kolmeteistkümne) tunni
   üldkasuliku tööga, mis tuleb teostada 1 (ühe) kuu jooksul alates kohtumääruse
   jõustumisest.
3. Üldkasuliku töö teostamiseks tuleb Siim Saarniidul ühendust võtta Lõuna Prefektuuri
   Tartu politseijaoskonna ennetus- ja menetlustalituse menetlusteenistuse
   vanemspetsialisti Anžela Murumägiga, tel: 7308786, 57705922, Tartu Riia tn 132,
   anzela.murumagi@politsei.ee.
4. Selgitada Siim Saarniidule, et KarS § 69 lg 6 kohaselt, kui süüdlane hoidub kõrvale
   üldkasuliku töö tegemisest, võib kohus pöörata aresti täitmisele.
5. Määrus saata täitmise korraldamiseks Politsei- ja Piirivalveameti Lõuna prefektuurile,
   süüdlasele ja teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.
Asjaolud ja menetluse käik

Politsei- ja Piirivalveameti Lõuna prefektuur esitas 17.11.2015.a Tartu Maakohtu Võru
kohtumajale avalduse süüdlasele Siim Saarniidule määratud rahatrahvi asendamiseks arestiga.

Lõuna     prefektuur     määras     isikule   Siim    Saarniit    (39004226528)      elukohaga
xxxxxxxxxxxxxxxxxxxxxxxxxxxxxxxxxxxx rahatrahvi summas 520 eurot. Otsus jõustus
07.08.2012.a. Kuna Siim Saarniit ei tasunud rahatrahvi vabatahtlikult, alustas Tartu piirkonna
kohtutäitur Sirje Tael 14.09.2012.a tema suhtes antud väärteoasjas täitemenetluse. 29.10.2015.a
teavitas kohtutäitur kohtuvälist menetlejat eelnimetatud rahatrahvi täitmise võimatusest.
Menetlusalune isik Siim Saarniit ei ole tasunud rahatrahvi summas 520 eurot.

Tulenevalt väärteomenetluse seadustiku § 211 lg-st 1 teeb maakohus sissenõudja avalduse alusel
määruse rahatrahvi asendamise kohta arestiga või süüdlase nõusolekul üldkasuliku tööga
vastavalt karistusseadustiku § 72-le, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohtuväline menetleja on seisukohal, et süüdlasele on võimalik kohaldada üldkasulikku tööd.
Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Siim
Saarniidu suhtes väärteoasjas nr 2602,12,004640 tasumata rahatrahvi osas summas 520 eurot.

Menetlusosalise seisukoht kohtuistungil

Siim Saarniit kaitsja osavõttu kohtuistungist ei soovinud. Ta selgitas, et on võimalik, et rahatrahv
on tasumata. On nõus, et arest asendatakse üldkasuliku töö tundidega. Tervis lubab tööd teha.
Siim Saarniit avaldas, et käib Rootsis tööl ning sooviks üldkasuliku töö tunnid ära teha enne
Rootsi minekut, so enne 06.03.2016.a.

Määruse põhjendused

Kohus leiab, et avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile. KarS § 72 lg 3 kohaselt on aresti alammääraks üks
päev. KarS § 69 lg 1 kohaselt võib kohus aresti asendada üldkasuliku tööga. Ühele päevale
arestile vastab üks tund üldkasulikku tööd, mida ei mõisteta vähem kui viis tundi. Arest või
vangistus asendatakse üldkasuliku tööga üksnes süüdlase nõusolekul.

Siim Saarniit ei ole rahatrahvi määratud tähtajaks tasunud ning rahatrahvi täitmise tähtaega ei
ole pikendatud. Kohtutäitur Sirje Taela kinnitusel ei ole Siim Saarniidul ka vara, millele
sissenõuet pöörata. Seetõttu on põhjendatud süüdlasele määratud rahatrahvi asendamine arestiga

                                              2 (3)
arvestusega, et kümnele rahatrahvi päevamäärale vastab üks ööpäev aresti. Siim Saarniidule on
määratud rahatrahv karistuseks Liiklusseaduse § 224 lg 2 järgi 130 trahviühikut, so 520 eurot,
millele KarS § 72 lg 2 alusel vastab 13 päeva aresti. Eeltoodu põhjal leiab kohus, et kuna isikul
ei ole võimalik rahatrahvi nõuetekohaselt tasuda, siis süüdlasele karistuseks mõistetud rahatrahv
tuleb asendada arestiga. Asendades aresti süüdlase nõusolekul üldkasuliku tööga, määrab kohus,
et Siim Saarniidul tuleb teha 1 kuu jooksul alates määruse jõustumisest 13 tundi üldkasulikku
tööd.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund
võrdub ühe päeva arestiga. Alla kümnepäevase aresti täitmisele pööramise korral arvestatakse
karistusest kantuks süüdlase tehtud üldkasuliku töö tunnid proportsionaalselt mõistetud arestiga.

Vastavalt VTMS § 2071 lg-le 1 ja 2 saadetakse üldkasuliku töö täitmisele pööramiseks jõustunud
kohtulahend süüdlase elukoha järgsele prefektuurile. Kohtulahendi saanud prefekt määrab
ametniku, kelle ülesanne on kontrollida süüdlase poolt üldkasuliku töö teostamist.

Kohus lähtub määruse tegemisel KarS § 72, § 69; VTMS §-st 211.



/allkirjastatud digitaalselt/
Marju Persidskaja
kohtunik




                                             3 (3)
