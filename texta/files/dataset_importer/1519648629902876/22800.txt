                        KOHTUMÄÄRUS


Kohus                          Pärnu Maakohus
Kohtunik                       Ivika Sillaots
Kohtujurist                    Ave Inno
Määruse avalikult teatavaks-   25. veebruar 2016, Pärnu Maakohtu Pärnu Rüütli tn
tegemise aeg ja koht           kohtumaja kantselei kaudu
Tsiviilasja number             2-15-11756
Tsiviilasi                     Tahkuranna valla hagi osaühingu KLEP vastu
                               kaasomandi lõpetamise nõudes ja nõudes tuvastada
                               kostja    kohustus    anda     nõusolek vastavate
                               kinnistusraamatu kannete tegemiseks.
Menetlustoiming                Hagist loobumise vastuvõtmine ja menetluse lõpetamine
Menetlusosalised ja nende      Hageja: Tahkuranna vald, lepingulised esindajad
esindajad                      vandeadvokaat Martin Triipan ja advokaat Rauno Klemm
                               Kostja: Osaühing KLEP, seaduslik esindaja juhatuse
                               liige Tarvi Kalnin
RESOLUTSIOON                   Võtta vastu Tahkuranna valla hagist loobumine
                               osaühingu KLEP vastu ning lõpetada menetlus
                               käesolevas tsiviilasjas.
Menetluskulude jaotus          Jätta menetluskulud poolte endi kanda, v.a pool
                               tagastatavast riigilõivust.
                               Tagastada hageja poolt käesolevas tsiviilasjas ½ tasutud
                               riigilõivust s.o. 150 (ükssada viiskümmend) eurot
                               Raidla Ellex Advokaadibüroo OÜ arvelduskontole nr
                               EE502200221001145400 Swedbank AS.


Edasikaebamise kord            Käesoleva määruse peale võib 15 päeva jooksul selle
                               kättesaamisest   esitada   määruskaebuse   Tallinna
                               Ringkonnakohtule Pärnu Maakohtu kaudu.

Sisulised asjaolud, kohtu seisukoht
Pärnu Maakohtu menetluses on Tahkuranna valla hagi osaühingu KLEP vastu kaasomandi
lõpetamise nõudes Pargi 3, Uulu külas, Tahkuranna vallas, Pärnu maakonnas asuvale
                                                                     Tsiviilasi nr 2-15-11756

kinnisasjale, registriosa nr 3685406 ja nõudes tuvastada osaühingu KLEP kohustus anda
nõusolek kustutada Tartu Maakohtu kinnistusosakonna reg.osa nr. 3685406 II jaost
osaühingu KLEP kohta tehtud omanikukanne ja kanda kinnistu ainuomanikuna sisse
Tahkuranna vald asendades vastavad        osaühingu KLEP tahteavaldused kohtuotsusega.
Kaasomandi lõpetamise viisina taotles hageja jätta kinnistu Tahkuranna valla ainuomandisse.

28.01.2016 esitas hageja kohtule avalduse hagist loobumise kohta seoses poolte vahel
kokkuleppe saavutamisega, mille tulemusena on Tahkuranna vald omandanud kogu kinnistu
poolte kokkuleppel. Kostja hagist loobumisele kohtu määratud tähtajaks vastuväiteid ei
esitanud.

Kohus leiab, et esitatud avaldus on seaduslik ega riku avalikku huvi tsiviilkohtumenetluse
seadustiku (TsMS) § 429 lg 4 mõttes, seega hagist loobumine tuleb vastu võtta ja asja
menetlus lõpetada TsMS § 428 lg 1 p 3 ja § 429 lg 1 kohaselt.

Tulenevalt TsMS § 168 lõikest 3 ja 4 tuleb menetluskulud jätta poolte endi kanda, kuna
kostja täitis nõude peale hagi esitamist ja hageja on hagist loobumise avalduses märkinud , et
pooled on saavutanud kohtuvälise kokkuleppe ja palub menetluskulud jätta poolte endi kanda.
Kohtutoimiku andmetel tasus Tahkuranna vald (vallavalitsuse kaudu) 31.07.2015 käesolevas
asjas riigilõivu 300 eurot. Kuna hageja loobub hagist ja on esitanud avalduse poole tasutud
riigilõivu tagastamiseks, siis kohus TsMS § 150 lg 2 p 2 ja lg 4 kohaselt tagastab tasutud
riigilõivust poole, s.o 150 eurot, mis vastavalt avaldusele tuleb kanda Raidla Ellex
Advokaadibüroo OÜ arvelduskontole nr EE502200221001145400 Swedbank AS.


/allkirjastatud digitaalselt/
Ivika Sillaots
Kohtunik




                                                                                         2 (2)
