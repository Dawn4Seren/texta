                                                                                         1-15-6039




                           KOHTUMÄÄRUS
Kohus                                Viru Maakohus

Määruse tegemise aeg ja koht         07. november 2016, Narva kohtumaja

Toimiku number                       1-15-6039 (14230111276)

Täitmiskohtunik                      Mari-Liis Avikson (kirjalikus menetluses)

Asi                                  Viru Vangla kolmanda üksuse kriminaalhooldusametnik Olga
                                     Sadovina erakorraline ettekanne nr. 10-2/31924-1 Ivan
                                     Gerasimovi suhtes

Kriminaalhooldusalune                Ivan Gerasimov
                                     isikukood 39708283728, elukoht xxx.
                                     Varasem karistatus: varem kriminaalkorras karistatud ühel
                                     korral:
                                     - 09.09.2015 Harju Maakohtu otsusega KarS § 200 lg 2 p 4,7
                                     järgi, tingimisi vangistusega 1 aasta 11 kuud 28 päeva
                                     vangistust, millest 28 päeva vangistust on ära kantud ja
                                     ülejäänud ärakandmata karistuse osa 1 aasta 11 kuud
                                     vangistust on jäetud täitmisele pööramata katseajaga 2 aastat

RESOLUTSIOON

KarS § 74 lg 4 alusel pikendada Ivan Gerasimovile Harju Maakohtu Liivalaia kohtumaja
09.09.2015 kohtuotsusega nr 1-15-6039 määratud katseaega 1 (ühe) kuu võrra, s.o kuni
08.10.2017.
Määruse koopia saata Ivan Gerasimovile ja Viru Vangla kolmandale üksusele.


Edasikaebamise kord
Kohtumäärusele võib esitada määruskaebuse Tartu Ringkonnakohtule Viru Maakohtu Narva
kohtumaja kaudu 15 päeva jooksul alates päevast, mil isik sai kohtumäärusest teada või pidi teada
saama.

Maakohtu poolt tuvastatud asjaolud

Harju Maakohtu 09.09.2015 otsusega kriminaalasjas nr 1-15-6039 tunnistati Ivan Gerasimov
süüdi KarS § 200 lg 2 p 4,7 järgi ning talle mõisteti karistuseks 3 aastat vangistust. KrMS § 238 lg
2 kohaselt vähendati Ivan Gerasimovile mõistetud karistust ühe kolmandiku võrra ja mõisteti
lõplikuks karistuseks 2 aastat vangistust. KarS § 68 lg 1 alusel arvati karistuse hulka
eelvangistuses viibitud aeg 26.03.2015-27.03.2015, s.o 2 päeva ja lõplikult kuulus kandmisele 1
aasta 11 kuud 28 päeva vangistust. KarS § 74 lg 1, 2, 3 alusel otsustati, et koheselt kuulub
ärakandmisele 28 päeva vangistust ning ülejäänud vangistus 1 aasta 11 kuud täitmisele mitte
                                                                                                  1
                                                                                     1-15-6039
pöörata katseajaga 2 aastat. Katseaja kestel kohustus Ivan Gerasimov täitma KarS § 75 lg 1 p 1-6
sätestatud kontrollnõudeid. KarS § 78 p 1 alusel arvestati Ivan Gerasimovile määratud katseaja
kulgemist alates kohtuotsuse kuulutamisest, s.o alates 09.09.2015. Kohtuotsus jõustus
17.09.2015.

03.11.2016 saabus Viru Maakohtu Narva kohtumajja erakorraline ettekanne Ivan Gerasimovi
suhtes ettepanekuga pikendada Ivan Gerasimovi katseaja ühe kuu võrra, so kuni 08.10.2017.

Errakorralisest ettekandest nähtub, et Ivan Gerasimov on rikkunud kohtu poolt talle KarS § 75 lg 1
p 2 järgi määratud kontrollnõuet – ilmuma kriminaalhooldaja määratud ajavahemike järel
kriminaalhooldusosakonda registreerimisele.

Esmakohtumise ajal 02.10.2015 Ivan Gerasimovile selgitati põhjalikult kriminaalhooldusaluse
õigusi ja kohustusi ning erakorralise ettekande koostamise ja läbiviimise korda. Ivan Gerasimov
kinnitas oma allkirjaga, et on õiguste ja kohustustega tutvunud ja need on talle arusaadavad.

Errakorralisese ettekanne kohaselt 24.03.2016 määratud registreerimisele hooldusalune ei
ilmunud, kuid ilmus 01.04.2016. Oma registreerimisele mitteilmumist kriminaalhooldusalune
põhjendas sellega, et tema pidi olema oma vennaga kodus ning pärast oli juhutööl. Seoses
registreerimisnõude rikkumisega 01.04.2016 hooldusalusele tehti kirjalik hoiatus.
Seejärel 20.05.2016 määratud registreerimisele hooldusalune uuesti ei ilmunud, kuid ilmus
23.05.2016. 23.05.2016 antud kirjalikus seletuses selgitas Ivan Gerasimov, et tulnud
registreerimisele, kuna ta oli tööl Rakveres ning kaotas kriminaalhooldusametniku
kontaktandmed.
04.07.2016 määratud registreerimisele hooldusalune uuesti ei ilmunud, kuid ilmus 12.07.2016.
12.07.2016 antud kirjalikus seletuses selgitas Ivan Gerasimov, et tulnud registreerimisele, kuna
ajas registreerimisajad segamini.
Seejärel 07.09.2016 määratud registreerimisele hooldusalune uuesti ei ilmunud, kuid ilmus
08.09.2016. 08.09.2016 antud kirjalikus seletuses selgitas Ivan Gerasimov, et tulnud
registreerimisele, kuna oli Jõhvis isa juures. Samuti puudus võimalus teavitada ametnikku
mitteilmumisest.
Kriminaalhooldusametnik samuti nendib, et Ivan Gerasimov osales Eluviisitreening
sotsiaalprogrammi kahel kohtumisel ning 12.07.2016 seoses tööle asumisega palus programmi
läbiviimist edasi lükata. 08.09.2016 Ivan Gerasimov kirjutas avalduse töökoha vahetamise kohta,
kus teavitas, et teda vallandati ning kriminaalhooldusalune asub õppima N T G.

Juhindudes KrHS § 31 lg 1 ja KarS § 74 lg 4 kriminaalhooldusametnik tegi ettepaneku pikendada
Ivan Gerasimovi katseaega ühe kuu võrra, s.o kuni 08.10.2017.

Maakohtu seisukoht

Kohus leiab, et Viru Vangla kolmanda üksuse kriminaalhooldusametniku taotlus Ivan Gerasimovi
suhtes on põhjendatud ja kuulub rahuldamisele.

KarS § 74 lg 4 sätestab, et juhul, kui süüdimõistetu ei järgi katseajal kontrollnõudeid või ei täida
talle pandud kohustusi, võib kohus kriminaalhooldusametniku ettekande alusel määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus tuvastas, et kriminaalhooldusalune Ivan Gerasimov on jätnud korduvalt registreerimisele
ilma mõjuva põhjuseta ilmumata. Ta ei ilmunud registreerimistele 20.05.2016, 04.07.2016 ja
07.09.2016 ning ta käis registreerimisel talle mitte määratud ajal. Registreerimistele mitteilmumise
põhjuseid ei pea kohus mõjuvateks. Seega on Ivan Gerasimov rikkunud KarS § 75 lg 1 p 2 nõuet.

                                                                                                  2
                                                                              1-15-6039
Kriminaalhooldusametnik on seisukohal, et Ivan Gerasimov puhul on otstarbekas pikendada
katseaega.

Lähtudes ülalmainitust, kohus leiab, et karistuse täitmisele pööramine on käesoleval ajal Ivan
Gerasimovi suhtes ennatlik ja mitteotstarbekas ning tuleb pikendada temale Harju Maakohtu
09.09.2015 kohtuotsusega kriminaalasjas nr 1-15-6039 määratud katseaega 1 kuu võrra, andmaks
talle võimaluse katseaja edukaks läbimiseks, kuna muid rikkumisi ei ole Ivan Gerasimov katseaja
jooksul toime pannud ning ta on asunud õppima.

Kohus teeb määruse eeltoodule tuginedes ja juhindudes KarS § 74 lg 4, KrMS § 427 lg-st 1.


/allkirjastatud digitaalselt/
Mari-Liis Avikson
Täitmiskohtunik




                                                                                             3
