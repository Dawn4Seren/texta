                           KOHTUOTSUS
                                EESTI VABARIIGI NIMEL


Kohus                           Viru Maakohus
Otsuse tegemise aeg ja koht     03. oktoober 2016 Jõhvi kohtumajas

Kriminaalasja number            1-16-7778 (15244001362)
Kohtunik                         Larissa Prokopenko
                                Sekretär Ingrid Koddo
Kohtuistungi sekretär
                                Peeter   Kallas   süüdistuses     KarS     §   424         järgi
Kriminaalasi
                                kokkuleppemenetluses
                                Viru Ringkonnaprokuratuuri abiprokurör Ave Arnim
Prokurör
                                 Peeter Kallas, isikukood 3570224058xxx keel, töövõimetu,
Süüdistatav                      kriminaalkorras varem karistamata.
                                 Tõkend – pole kohaldatud.
                                03.10.2016
Istungi toimumise aeg

RESOLUTSIOON                    Juhindudes KrMS § 249, kohus

O T S U S T A S:

PEETER KALLAS süüdi tunnistada KarS § 424 järgi.
Mõista karistuseks 2 (kaks) kuud vangistust.

KarS § 73 lg 1 alusel jätta mõistetud karistus tingimisi kohaldamata. Karistust mitte pöörata
täitmisele, kui süüdimõistetu ei pane kohtu määratud katseajal toime uut tahtlikku kuritegu.
KarS § 73 lg 3 alusel määrata katseajaks 1 (üks) aasta.

KarS § 50 lg 1 p 1 alusel võtta Peeter Kallas´elt lisakaristusena ära sõidukijuhtimise õigus
tähtajaga 2 (kaks) kuud.
Lisakaristus hakkab kehtima kohtuotsuse tegemisest.
Liiklusseaduse § 127 alusel on Peeter Kallas kohustatud 5 (viie) tööpäeva jooksul alates
käesoleva kohtuotsuse jõustumisest loovutama oma juhiloa Maanteeametile.

Välja mõista Peeter Kallas´elt riigituludesse kriminaalmenetluskulud:
300 eurot sundraha,
72 eurot kaitsjatasu.
KrMS § 180 lg 3 alusel jätta sundraha 345 eurot ning ekspertiisitasu summas 382,50 eurot
riigi kanda.

                                             1
Menetluskulud summas 372 eurot tuleb tasuda 12-kuulise tähtaja jooksul alates kohtuotsuse
jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700070477
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas ning süüdistatavl ja kaitsjal ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Apellatsiooni õiguse kasutamise soovist tuleb teatada Viru Maakohtule
kirjalikult seitsme päeva jooksul alates kohtuotsuse kuulutamisest.
Apellatsioon esitatakse Viru Maakohtule kirjalikult viieteistkümne päeva jooksul alates
päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.

Kohtu tuvastatud asjaolud

Peeter Kallas on antud kohtu alla ja süüdistatakse selles, et tema, juhtis xxx juures xxx
registrimärgiga xxx ja kellel alkomeetriga Dräger Alcotest 7110, seeria nr ARDF-0054
tuvastati väljahingatavas õhus alkoholisisaldus 0,84 mg/l ning keda vastavalt Liiklusseaduse §
69 lg 1 lg 2 p 1 sätetele loetakse alkoholijoobes olevaks isikuks.
Seega Peeter Kallas, juhtides mootorsõidukit joobeseisundis, pani toime KarS § 424
järgi kvalifitseeritava kuriteo.

Süüdistatav tunnistas end täielikult süüdi ja jäi kokkuleppe juurde, mille kohaselt nõuab
prokurör karistada Peeter Kallast KarS § 424 järgi 2-kuulise vangistusega. KarS § 73 lg 1
alusel arvestades kuriteo asjaolusid ja süüdlase isikut, mõistetud karistus jätta tingimisi
kohaldamata. Karistust mitte pöörata täitmisele, kui süüdimõistetu ei pane kohtu määratud
katseajal toime uut tahtlikku kuritegu. KarS § 73 lg 3 alusel määrata katseajaks 1 (üks) aasta.
Lisakaristusena võtta ära juhtimisõigus 2 kuuks.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.

Kohtu meetmed
Kohus leiab, et Peeter Kallas tuleb süüdi tunnistada KarS § 424 järgi ning karistada teda
vastavalt kokkuleppele. Menetluskulud tuleb jätta osaliselt Peeter Kallas kanda.

/allkirjastatud digitaalselt/
Kohtunik
Larissa Prokopenko


                                              2
