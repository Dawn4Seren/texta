                           KO HT UM ÄÄR US

Kohus                             Tartu Ringkonnakohus
Kohtukoosseis                     Tiina Pappel, Maili Lokk ja Agu Timmi
Määruse tegemise aeg ja koht      22.02.2016, Tartu
Haldusasja number                 3-16-18
Haldusasi                         Vladislav Akulini      kaebus Tartu     Vangla
                                  09.11.2015.     a    käskkirja    nr  6-1/1386
                                  tühistamiseks
Vaidlustatud kohtulahend          Tartu Halduskohtu 19.01.2016. a määrus
Menetluse alus                    Vladislav Akulini määruskaebus
ringkonnakohtus                   Kirjalik menetlus
Asja läbivaatamine
  Menetlusosalised                  Kaebaja Vladislav Akulin
                                    Vastustaja Tartu Vangla

 RESOLUTSIOON
 1. Rahuldada Vladislav Akulini menetlusabi taotlus määruskaebuse esitamisel
 Tartu Halduskohtu 19.01.2016. a määruse peale           riigilõivu tasumise
 kohustusest vabastamiseks.
 2. Võtta Vladislav Akulini määruskaebus Tartu Halduskohtu 19.01.2016. a
 määruse peale ringkonnakohtu menetlusse.
 3. Jätta Vladislav Akulini määruskaebus rahuldamata ja Tartu Halduskohtu
 19.01.2016. a määrus muutmata.

 EDASIKAEBAMISE KORD
 Määruse resolutsiooni punkt 1 peale võib esitada määruskaebuse otse Riigikohtule
 15 päeva jooksul määruse teatavakstegemisest. Ülejäänud osas on määrus lõplik.

 ASJAOLUD JA MENETLUSE KÄIK

    1. Tartu Vangla 06.11.2015. a käskkirjaga nr 6-1/1378 määrati kinnipeetav
        Vladislav Akulinile distsiplinaarkaristusena noomitus. 09.11.2015. a
        käskkirjaga nr 6-1/1386 paigutati V. Akulin karistuse kandmise jätkamiseks
        ümber Tartu Vangla avavanglaosakonnast kinnisesse osakonda.

    2. V. Akulin esitas vaide Tartu Vangla 09.11.2015. a käskkirja nr 6-1/1386
        tühistamiseks, kuid Tartu Vangla 14.12.2015. a vaideotsusega nr 1-11/1109-3
        jäeti vaie rahuldamata.

 3. V. Akulin esitas Tartu Halduskohtule kaebuse Tartu Vangla 09.11.2015. a käskkirja
 nr 6-1/1386 tühistamiseks. Kaebus sisaldas taotlust esialgse õiguskaitse
kohaldamiseks eesmärgiga, et V. Akulin paigutataks Tartu Vangla kinnisest osakonnast
tagasi avavangla osakonda. Taotluse kohaselt on vaidlustatav käskkiri välja antud
ebatäieliku uurimise põhjal ning rikub kaebaja põhiõigusi kohtumenetluse ajal. Kaebaja
kinnisesse osakonda paigutamine oli kõige rangem karistus, mida määrata saab ja
selle asemel oleks võinud jätta ta kindlaks ajaks millestki ilma. Kaebaja töötas ja käitus
korralikult, kuid ta saadeti ikkagi tagasi kinnisesse osakonda.

4. Vastustaja Tartu Vangla palus halduskohtule edastatud seisukohas jätta V. Akulini
esialgse õiguskaitse taotlus rahuldamata.
Vastuse kohaselt ei ole V. Akulinil esialgse õiguskaitse vajadust. V. Akulin määrati
Tartu Vangla 15.05.2015. a käskkirjaga tööle vangla majandustöödele abitöölise
ametikohale.           V. Akulini tööhõives rakendamine jätkus ka pärast tema ümber
paigutamist kinnisesse osakonda. Kinnises osakonnas viibimine jätkub samadel
tingimustel, milles V. Akulin viibis varasemalt kuni 09.09.2015 ning kinnises vanglas
karistuse kandmine ei ole tema õigusi rikkuv. Samas ei nähtu selliseid asjaolusid, mis
tingimata välistaksid haldusakti tagasitäitmise kaebuse rahuldamise korral.

5. Tartu Halduskohus võttis 19.01.2016. a määrusega V. Akulini kaebuse menetlusse
ja jättis V. Akulini esialgse õiguskaitse kohaldamise taotluse rahuldamata.
Halduskohus leidis, et esialgse õiguskaitse kohaldamiseks puudub vajadus. Esialgse
õiguskaitse kohaldamata jätmine ei raskenda V. Akulini õiguste kaitset tulevikus
tehtava võimaliku kohtuotsusega. Kui kohus peaks V. Akulini kaebuse rahuldama,
tekiks kaebajal taas võimalus avavanglasse pääsemiseks. Seega lükkuks nimetatud
võimaluse avanemine lihtsalt edasi. Esialgse õiguskaitse taotluse rahuldamata
jätmine ei aseta kaebajat halvemasse olukorda, kui ta on käesoleval ajal. Kaebaja
jätkab karistuse kandmist kinnises vanglas. Vangla on kohtule kinnitanud, et V.
Akulini tööhõives rakendamine jätkub samadel tingimustel ka pärast tema ümber
paigutamist avavanglast kinnisesse vanglasse. V. Akulin ei ole taotluses märkinud
pöördumatuid tagajärgi, mida kinnises vanglas viibimine kaasa toob.
Kaebuse edulootused ei ole suured ning ei saa väita, et vangla on vaidlustatud
haldusakti andmisel eksinud. Kaebusele eelhinnangut andes ei saa väita, et vangla
oleks ilmselgelt eksinud kaebajale distsiplinaarkaristuse määramisel.

MÄÄRUSKAEBUSE ESITAJA TAOTLUS JA PÕHJENDUSED

6. V. Akulin esitas määruskaebuse, milles palub Tartu Halduskohtu 19.01.2016. a
määrus tühistada ja taotlus esialgse õiguskaitse kohaldamiseks rahuldada.
Määruskaebuse kohaselt ei arvestanud halduskohus asjaoluga, et kaebaja
kaaskinnipeetav         K. Nilbe ei viibi enam avavanglas ega ka kaebaja, K. Nilbe ja
tunnistajate ütlustega, et kaebaja ja K. Nilbe vahel ei toimunud midagi. Samuti ei
arvestanud halduskohus uute asjaoludega distsiplinaarasjas, kuigi kaebaja saatis
kohtule tõendid, et vanglaametnik T. Ude juhtis menetlust ebakorrektselt ja laimas
kaebajat dokumentides.
Avavanglast kinnisesse osakonda ümberpaigutamise tõttu ei saa kaebaja kohtuda
oma vanematega, rehabiliteeruda enne vabanemist ja lahendada sotsiaalseid
probleeme (nt juhilubade tegemine).
Esialgse õiguskaitse taotluse rahuldamata jätmine asetab kaebaja halvemasse
olukorda. Kaebaja läbis kõik kursused, täitis täiteplaanis olevad nõudmised ning
hakkas ausalt ja õiglaselt elama. Kinnises osakonnas tagasi olles hakkas kaebaja
jälle vaimselt ja moraalselt langema, kuna näeb, et temasse suhtutakse ebaõiglaselt.
Kaebaja väga püüdis, muutus ja ületas ennast ning käitus niivõrd hästi, et ta saadeti
avavanglasse.
2                                          2
7. 03.02.2016. a määrusega jättis ringkonnakohus V. Akulini määruskaebuse käiguta
ja andis tähtaja määruskaebuse esitamisel tasumisele kuuluva riigilõivu summas 15
eurot tasumiseks.
12.02.2016. a saabus ringkonnakohtule V. Akulini taotlus riigilõivu tasumise
kohustusest vabastamiseks määruskaebuse esitamisel.

RINGKONNAKOHTU PÕHJENDUSED

8. Ringkonnakohus leiab, et V. Akulini menetlusabi taotlus tuleb rahuldada ja
vabastada ta riigilõivu tasumise kohustusest määruskaebuse esitamisel. V. Akulini
määruskaebus tuleb võtta menetlusse, kuid jätta rahuldamata.

9. Vastavalt riigilõivuseaduse § 60 lg-le 6 tasutakse halduskohtule esialgse
õiguskaitse taotluse esitamisel, samuti kohtu tehtud määruse peale määruskaebuse
esitamisel riigilõivu 15 eurot.
Menetlusosalisele menetlusabi andmise tingimused sätestab halduskohtumenetluse
seadustiku (HKMS) § 111. HKMS § 111 lg 1 kohaselt antakse menetlusabi taotlejale
menetlusabi, kui menetlusabi taotleja ei suuda oma majandusliku seisundi tõttu
menetluskulusid tasuda või kui ta suudab neid tasuda üksnes osaliselt või
osamaksetena ja on piisav alus eeldada, et kavandatav menetluses osalemine on
edukas. HKMS § 112 lg 1 p 1 kohaselt ei anta füüsilisele isikule menetlusabi, kui
menetluskulud ei ületa eeldatavasti menetlusabi taotleja kahekordset keskmist ühe
kuu sissetulekut, mis on arvutatud taotluse esitamisele eelnenud nelja kuu keskmise
kuusissetuleku alusel ning millest on maha arvatud maksud, sundkindlustuse
maksed ja seadusest tulenevate ülalpidamiskohustuste täitmiseks ettenähtud
summa, samuti mõistlikud kulud eluasemele ja transpordile.
Eeltoodust tulenevalt hindab ringkonnakohus menetlusabi andmise majanduslikke
eeldusi. Tulenevalt HKMS § 112 lg 1 p-st 1 vaatleb ringkonnakohus kaebaja
sissetulekuid nelja kuu pikkusel perioodil enne menetlusabi taotluse esitamist
ringkonnakohtule. Kuna V. Akulin on menetlusabi taotluse kohtule esitamiseks
vanglateenistusele üle andnud 11.02.2016, vaatleb kohus perioodi 11.10.2015 kuni
10.02.2016. Kaebaja vanglasisese isikukonto väljavõttest nähtuvalt oli kaebaja
sissetulek nimetatud perioodil 78,01 eurot. Tarbitud elektrienergia eest on kaebaja
isikukontolt mahaarvamisi tehtud summas 2,52 eurot. Kaebaja sissetulekutest on
seaduse alusel nõuete fondi ja vabanemisfondi arvatud 54,60 eurot. Seega tuleb
kaebaja sissetulekutest HKMS § 112 lg 1 p 1 järgi maha arvata 57,12 eurot
(2,52+54,60) ja kahekordne keskmine kuu sissetulek on 10,45 eurot. Kuivõrd
määruskaebuse esitamisel tasumisele kuuluv riigilõiv ületab kaebaja viimase nelja
kuu keskmise kahekordse sissetuleku, saab kaebajat pidada maksejõuetuks.
Ringkonnakohus leiab, et kaebajale menetlusabi andmise eelduseks olevad
majanduslikud tingimused on täidetud. Seetõttu leiab ringkonnakohus, et
põhjendatud on vabastada kaebaja täielikult riigilõivu tasumisest määruskaebuse
esitamisel HKMS § 110 lg 1 p 1 alusel.

10. V. Akulini määruskaebus Tartu Halduskohtu 19.01.2016. a määruse peale vastab
määruskaebusele esitatavatele nõuetele, on esitatud tähtaegselt ning selle esitamisel
ringkonnakohus vabastab kaebaja seadusega ette nähtud riigilõivu tasumisest.
Eelnevast tulenevalt võtab ringkonnakohus määruskaebuse Tartu Halduskohtu
19.01.2016. a määruse peale halduskohtumenetluse seadustiku (HKMS) § 206 lg 1
alusel koosmõjus HKMS § 252 lg-ga 7 menetlusse.

3                                        3
11. Ringkonnakohus leiab, et V. Akulini määruskaebus tuleb jätta rahuldamata.
Praegusel juhul on tegemist olukorraga, kus kaebaja määruskaebuse ja sellega ka
esialgse õiguskaitse taotluse rahuldamine kujutab endast sisuliselt kaebuse
eesmärgi saavutamist, so tekiks olukord, kus vastustaja oleks kohustatud kaebaja
paigutama Tartu Vangla kinnisest osakonnast avavangla osakonda. HKMS § 249 lg 3
kohaselt arvestab kohus esialgse õiguskaitse määruse tegemisel avalikku huvi ja
puudutatud isiku õigusi ning hindab kaebuse perspektiive ja esialgse õiguskaitse
määruse ettenähtavaid tagajärgi.
Seega on esialgse õiguskaitse kohaldamise esmaseks eelduseks, et esialgse
õiguskaitse kohaldamata jätmisel muutuks võimatuks või ebamõistlikult keerukaks
kaebaja õiguste kaitse kaebuse rahuldamise korral. Antud juhul saab väita, et
esialgse õiguskaitse kohaldamata jätmine ei tekita takistusi V. Akulini pärast
kohtumenetluse lõppemist avavanglasse tagasi paigutamiseks. Ringkonnakohus
nõustub halduskohtu seisukohaga, et kaebaja kaebuse puhul ei ole tegemist
perspektiivse kaebusega, kuna puuduvad ilmselged viited, et vangla oleks haldusakti
andmisel eksinud. Samuti ei ole ringkonnakohtu arvates määruskaebuses välja
toodud põhjendusi, mille alusel oleks võimalik väita, et esialgse õiguskaitse
kohaldamine oleks hädavajalik. Kaebaja jätkab vanglas töötamist ning on enda sõnul
täiteplaanis ette nähtud tingimused täitnud. Õiguspärase käitumise ja
distsipliinirikkumiste mitte toimepanemise korral on tal võimalik naasta avavanglasse.
Puudutatud isikuid, kelle huve tuleb esialgse õiguskaitse kohaldamisel kaaluda,
ringkonnakohtu arvates käesolevas asjas ei ole.

12. Lisaks peab ringkonnakohus vajalikuks märkida, et kaebajal on oma õiguste
kaitseks otstarbekam vaidlustada Viru Vangla käskkirja, millega talle määrati
distsiplinaarkaristus. Tartu Vangla ei pidanud võimalikuks jätkata V. Akulinil karistuse
kandmist avavanglas just seetõttu, et kaebaja pani toime distsiplinaarrikkumise. Isegi
kui kohus rahuldab V. Akulini kaebuse ja tühistab Tartu Vangla 09.11.2015. a
käskkirja nr 6-1/1386, jääb distsiplinaarkaristuse määramise käskkiri kehtima ja
mõistetud karistus jõusse. Eeltoodu tõttu ei anna alust määruskaebuse
rahuldamiseks ka määruskaebuses toodud väited, et K. Nilbe ei viibi enam
avavanglas       ja,    et   halduskohus     ei    arvestanud     uute     asjaoludega
distsiplinaarmenetluses.




/allkirjastatud digitaalselt/    /allkirjastatud digitaalselt/          /allkirjastatud
digitaalselt/
         Tiina Pappel                  Maili Lokk                   Agu Timmi




4                                          4
