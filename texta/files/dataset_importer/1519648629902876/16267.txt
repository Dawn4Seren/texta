                        KOHTUMÄÄRUS



Kohus Pärnu Maakohus

Kohtunik Lea Pavelson

Määruse tegemise aeg ja koht 06.05.2016, Rapla
Tsiviilasja number 2-15-119881
Tsiviilasi SIA „DSN Latvija“ hagi Aare Ringvee vastu kohustuse täitmiseks ja
Aare Ringvee vastuhagi SIA „DSN Latvija“ vastu tehingu tühisuse
tunnistamiseks

Menetlusosalised ja nende esindajad hageja SIA „DSN Latvija“ (reg nr
40103302322, asukoht Läti Vabariik, LV-5041, Ogres nov, Ogre, Kameliju iela 49),
hageja lepinguline esindaja Aleksandra Bolšakova, kostja Aare Ringvee (isikukood
xxxxxxxxxxx, xxxxxx xxxx, xxxxx, xxxxxxx xx)

Kohtuistungi toimumise aeg 06.05.2016

Resolutsioon
Kinnitada SIA „DSN Latvija“ lepingulise esindaja Aleksandra Bolšakova ja Aare
Ringvee vahel sõlmitud kompromissileping järgmiselt:

Aare Ringvee kohustub tasuma SIA-le „DSN Latvija“ poole põhivõlgnevusest
5572,76 eurot, s.o 2786,38 eurot, ning poole õigusabikuludest 770 eurot, s.o 385
eurot.

Aare Ringvee kohustub tasuma SIA-le „DSN Latvija“ kuuluvale arveldusarvele AS-is
Swedbank, LV85HABA 0551028557518 kokku 3171,38 eurot osamaksetena 100
eurot iga kuu 15.kuupäevaks alates 15.05.2016 kuni võlgnevuse tasumiseni.

Kui Aare Ringvee ei tasu kasvõi ühte osamakset õigeaegselt, on SIA-l „DSN Latvija“
õigus koheselt pöörduda kohtutäituri poole kogu võlgnevuse jäägi sundkorras Aare
Ringveelt sissenõudmiseks.

SIA-l „DSN Latvija“ ei ole Aare Ringveele rohkem mingeid nõudmisi ega
pretensioone seoses 11.05.2015 võlatunnistusega nr 2.

Aare Ringvee loobub vastuhagist.
Lõpetada menetlus SIA „DSN Latvija“ hagis Aare Ringvee vastu kohustuse täitmiseks
ning Aare Ringvee vastuhagis SIA „DSN Latvija“ vastu tehingu tühisuse
tunnistamiseks.

Tagastada Eesti Vabariigil SIA-le „DSN Latvija“ kuuluvale AS-is Swedbank asuvale
arvelduskontole nr LV85HABA 0551028557518 riigilõiv 212,50 eurot. Stabimer
Õigusbüroo tasus riigilõivu 253,09 eurot 05.11.2015 Rahandusministeeriumi
arveldusarvele nr EE571010220229377229. Riigilõiv 171,91 eurot on tasutud
maksekäsu kiirmenetluses.

Tagastada Eesti Vabariigil Aare Ringvee arvelduskontole nr xxxxxxxxxxxxxxxxxxxx
riigilõiv 212,50 eurot. Aare Ringvee tasus riigilõivu 425 eurot 29.02.2016
Rahandusministeeriumi arveldusarvele nr EE571010220229377229.

Edasikaebamise kord
Pooled loobuvad edasikaebeõigusest.

Hageja nõue
Hageja esindaja palub kostjalt välja mõista põhivõlgnevuse 5572,76 eurot ja viivised
summas 209,65 eurot.

Vastuhagi
Vastuhageja palub tunnistada 11.05.2015 võlatunnistuse nr 2 õigustühiseks.

Pooled sõlmisid kompromissi.

Maakohtu seisukoht
TsMS § 430 lg 1 sätestab, et pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega,
millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused.

Kohus leiab, et menetlus kuulub lõpetamisele, kuna pooled sõlmisid kompromissi ja
kohus kinnitab selle.

Kohus leiab, et poolte kompromiss on seaduslik ja põhjendatud ning ei ole vastuolus
heade kommetega ega seadusega, ei riku olulist avalikku huvi ning kompromissi on
võimalik täita.

TsMS § 428 lg 1 p 3 sätestab, et kohus lõpetab menetluse otsust tegemata, kui hageja
on hagist loobunud.

Kohus võtab vastuhageja vastuhagist loobumise vastu, kuna vastuhagist loobumisega
ei rikuta olulist avalikku huvi. Seega vastuhagimenetlus kuulub lõpetamisele.

Menetluskulude jaotus
Hagejale ja vastuhagejale kuulub tagastamisele 50% riigilõivust TsMS § 150 lg 2 p-de
1, 2 alusel, kuna pooled sõlmisid kokkuleppe ning vastuhageja loobus vastuhagist.
Hageja ja vastuhageja on vastavasisulise taotluse kohtule esitanud.



                        Kohtunik: (allkirjastatud digitaalselt)
