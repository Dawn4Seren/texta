                                                                                  2-16-4396




                            KOHTUMÄÄRUS
                             Pankrotimäärus

Kohus                         Pärnu Maakohus

Kohtukoosseis                 Kohtunik Rein Pokk
                              sekretär Sibille Jüring juuresolekul
Pankrotmääruse tegemise       18. mai 2016.a. kell 15.00, Pärnu
aeg ja koht
Tsiviilasja number            2-16-4396

Tsiviilasi                    Eesti Vabariik (Maksu- ja Tolliameti kaudu)
                              pankrotiavaldus Areco Eesti OÜ (likvideerimisel) suhtes
Menetlusosalised ja nende     Avaldaja, võlausaldaja: Eesti Vabariik (Maksu- ja
esindajad                     Tolliameti kaudu, rk 70000349, asuk. Lõõtsa 8a, Tallinn, e-
                              post kohtumenetlus@emta.ee ), volit. esindaja Ester Kuivas
                              Võlgnik: OÜ Areco Eesti (likvideerimisel) (reg.kood
                              11061170, asukoht Savi tn 3, Pärnu) likvideerija Raivo Tamm
                              (e-post: raivo@sushi.ee )
                              Ajutine pankrotihaldur Andrus Õnnik
Kohtuistungi toimumise aeg    Avalik kohtuistung 11.05.2016.a, osalesid avaldaja esindaja E.
                              Kuivas, likvideerija R. Tamm ja ajutine haldur A. Õnnik
RESOLUTSIOON                  Juhindudes PankrS § 10 lg. 2 p 2; § 31, § 32 ;§ 91 lg.1, § 150
                              ja TsMS § 661 lg.2
 1. Rahuldada Eesti Vabariigi (Maksu- ja Tolliameti kaudu) pankrotiavaldus Areco Eesti
    OÜ (likvideerimisel) pankroti väljakuulutamiseks.
 2. Kuulutada välja Areco Eesti OÜ (likvideerimisel) (registrikood 11061170) pankrot.
 3. Määrata Areco Eesti OÜ (pankrotis) pankrotihalduriks Andrus Õnnik (pankrotihalduri
    tunnistus 36, OÜ Pinker Albert, Lai tn.10 80010 Pärnu, tel ja fax 44 31313, e-post
    pinker@hot.ee ).
 4. Määrata Areco Eesti OÜ (pankrotis) võlausaldajate esimese üldkoosoleku ajaks
    08.06.2016.a algusega kell 16.30 Pärnu Maakohtu Pärnu kohtumajas (Rüütli 19, I
    korrus, saal nr 1).
 5. Kohustada võlgnik Areco Eesti OÜ (pankrotis) viimast juhatuse liiget ja likvideerijat
    Raivo Tamm’e ilmuma vande andmiseks vara, võlgade ja majandus- või kutsetegevuse
    kohta 08.06.2016.a kell 16.20 Pärnu Maakohtusse (aadressil Rüütli tn 19, Pärnu linn, I


                                                                                        1 (5)
                                                                                     2-16-4396

      korrus, saal 1). Areco Eesti OÜ likvideerija R. Tamme ilmumata jäämisel võib kohus
      teda trahvida või kohaldada tema suhtes sundtoomist või aresti kuni kolmeks kuuks.
 6.   Pankrotihalduril esitada Pärnu Maakohtule PankrS § 132 lg 1 nimetatud ettekanne
      pankrotivara kohta hiljemalt 3 kuu möödumisel pankroti väljakuulutamisest.
 7.   Avaldada väljaandes Ametlikud Teadaanded pankrotiteade, milles märkida pankroti
      väljakuulutanud kohtu nimi, pankrotimääruse tegemise kuupäev ja kellaaeg, andmed
      võlgniku ja halduri kohta, ettepanek võlausaldajatele oma nõuete esitamiseks ja
      nõuete esitamise tähtaeg ning võlausaldajate esimese üldkoosoleku toimumise aeg ja
      koht. Pankrotiteates märkida nõuete tähtaegselt esitamata jätmise tagajärjed ja seda,
      et võlgnikule võlgnevate kohustuste täitmist võib vastu võtta üksnes haldur.
 8.   Pankrotimäärus kuulub viivitamata täitmisele.
 Menetluskulud
 9.   Määrata Areco Eesti OÜ (pankrotis) pankrotimenetluses ajutise pankrotihalduri
      Andrus Õnniku töötasuks xxxxxxxxxxxx ja välja mõista nimetatud summa Andrus
      Õnnik’u kasuks pankrotivara arvelt.
 10. Kinnitada ajutise halduri vajalike kulutuste suuruseks xxxxxxxxxxxx ja hüvitada
     kulutused OÜ-le Pinker Albert pankrotivara arvelt.
 11. Saata pankrotimäärus teadmiseks menetlusosalistele.
 Edasikaebamise kord
 Määruse peale võib esitada määruskaebuse 15 päeva jooksul pankrotiteate avaldamisest
 väljaandes Ametlikud Teadaanded Tallinna Ringkonnakohtule Pärnu Maakohtu Pärnu kohtumaja
 kaudu.

Pankrotiavalduse esitaja nõue ja selle aluseks olevad asjaolud
1. Eesti Vabariik (Maksu- ja Tolliameti kaudu) kui Areco Eesti OÜ (likvideerimisel) võlausaldaja
esitas 18.03.2016 kohtule maksuhalduri haldusaktide alusel algatatud täitemenetlustes enam kui
viie aasta jooksul saamata maksuvõlgade tõttu pankrotiavalduse Areco Eesti OÜ (likvideerimisel)
suhtes pankrotimenetluse algatamiseks.
Avalduse kohaselt on Areco Eesti OÜ (likvideerimisel) registreeritud äriregistris alates
07.10.2004, peamiseks tegevusvaldkonnaks mehhaaniline metallitöötlus. Võlgniku juhatuse
liikmeks perioodil 23.03.2005 – 25.04.2014 oli R.N., alates 15.10.2007 kuni 25.04.2014 ka Raivo
Tamm, kes alates 25.04.2014 on määratud äriühingu likvideerijaks. Avalduse esitamise seisuga on
võlgnikul maksukohustuslaste registri andmetel asumata maksukohustusi kokku 39 652,13 € ja
püsiv maksuvõlg on alates 2010 aasta aprillikuust. Võlgnevusest on põhimaksukohustused 14
004,65 €, intressinõuded 7 719,15 € ning arvestuslik intress 17 928,33€. 2012.a märtsis on
algatatud 4 täitemenetlust, kuid tänaseni ei ole maksuvõlga õnnestunud sisse nõuda, viimane
laekumine toimus 11.02.2015 so enam kui aasta tagasi, võlad ei ole oluliselt vähenenud ja
olemasolevast varast nende katmiseks ei jätku. Lähtuvalt ülaltoodust leiab võlausaldaja, et
käesoleval juhul on täidetud kõik vajalikud eeldused võlgniku alalise maksejõuetuse tõendamiseks
ja PankrS § 10 lg 2 alusel pankroti väljakuulutamiseks.
2. Menetluse käik 21.03.2016.a määrusega võttis Pärnu Maakohus pankrotiavalduse menetlusse,
võlgnik esitas avaldusele vastuväited. 13.04.2016.a kohtu eelistungil jäi avaldaja oma avalduse
juurde. Võlgniku esindaja märkis, et võlgnikul on lisaks võlgnevusele EMTA ees ka teisi võlgu.
Varade väärtust ei osanud võlgniku esindaja hinnata, kuid märkis, et nende suurus on vähemalt
500 000 eurot. 15.04.2016 määrusega nimetas ajutiseks pankrotihalduriks Andrus Õnniku.

Ajutise pankrotihalduri aruanne

                                                                                           2 (5)
                                                                                           2-16-4396

2.Äriühingu majandustegevus ja maksejõuetuse kujunemine. Kohtule 10.05.2016 esitatud ajutise
halduri aruande kohaselt võlgnik Areco Eesti OÜ (likvideerimisel, esmakanne registris
07.10.2004) tegevusvaldkonnaks oli algselt metalliprofiilide (peamiselt katuseprofiilide)
tootmine, 2010.a. juunis alustati sandwich-tüüpi paneelide tootmist. AS-ilt SEB Pank saadud laenu
ja investori Pärnu Ehitus OÜ abil investeeriti uude tootmisliini, osteti sildkraana jne. 04.11.2010.a.
sõlmiti SEB Pank AS-iga laenuleping nr 2010018807 summas 10 548 000 EEK (674 140 €)
kohustuste refinantseerimiseks. Likvideerija sõnul tekkisid ettevõttel probleemid seetõttu, et
mahukama äriplaani käivitamine jäi majanduskriisi alguse perioodi ( 2008-2009). Kõige raskemalt
tabas majanduskriis kinnisvara- ja ehitussektorit ja sellega seotud tootmisharusid. Ettevõte on
korduvalt üritanud äriplaani kohandada uutele tingimustele vastavaks ja käivitada ka uusi
tootmissuundi (magnesiitpaneelide tootmine). Tootmise ümberkorraldamine on siiani jäänud
likviidsusprobleemide taha. Likvideerija sõnul lõppes Areco Eesti OÜ (likvideerimisel) sisuline
tegevus 2011 aasta lõpus ja sellest saadik ettevõte ei tegutse.
22.04.2014 võtsid osanikud vastu ühingu lõpetamise otsuse ning lõpetamise kanne tehti registrisse
25.04.2014, likvideerijaks valiti Raivo Tamm. Ajutisele haldurile esitatud andmete kohaselt võtsid
osanikud 18.12.2014 vastu uue otsuse ühingu tegevuse jätkamiseks ja valisid juhatuse liikmeks
tagasi Raivo Tamm´e. 19.01.2015 on esitatud registripidajale avaldus juhatuse liikme kohta kande
tegemiseks. 26.01.2015 on Tartu Maakohtu registriosakond teinud puuduste kõrvaldamise
määruse. Kuna käesoleval ajal kehtib ühingu kohta jätkuvalt lõpetamise kanne, siis võib eeldada,
et ühing määruses märgitud puudusi tähtaegselt ei kõrvaldanud ega ole ka käesolevaks ajaks uut
kandeavaldust teinud.
13.01.2012.a. avati SEB Pank AS avalduse alusel täitetoimik Areco Eesti OÜ (likvideerimisel)
suhtes nõude, kokku 900 125,54 € sissenõudmiseks. Täitemenetluse käigus on võõrandatud laenu
tagatiseks olnud võlgnikule kuulunud Tallipõllu tee 5 kinnistu ning OÜ-le Pärnu Ehitus kuulunud
kinnistud Tallipõllu teel ja Sauel. Täitemenetluse käigus on esitatud kaks korda hagiavaldus
sundtäitmise lubamatuks tunnistamise nõudes ( ts. asjad 2-12-14541 ja 2-15-13617) ning avaldus
Mesimaa kinnistu hindamiseks (2-12-13261).
on Pärnu Maakohtus menetluses AS SEB Pank hagi Areco Eesti osaühingu, R.N.i, Raivo Tamme,
osaühingu Pärnu Ehitus ja osaühingu ARECO METALL EESTI vastu võlgnevuse ja lisanduva
viivise väljamõistmiseks ja sellega ühte menetlusse liidetud Sihtasutuse KredEx hagi Areco Eesti
osaühingu (likvideerimisel), R.N.i, Raivo Tamme, osaühingu Pärnu Ehitus ja osaühingu ARECO
METALL EESTI vastu võla väljamõistmiseks (tsiviilasi 2-14-114757). Hageja nõue koos
intressidega on 411 994,63 eurot, millele lisandub jooksev viivis alates hagiavalduse esitamisest.
Ajutisele haldurile on teatatud, et pooled on asjas arutanud kompromissi sõlmimist seeläbi, et
kolmas osapool omandab SEB Pank AS-lt nõude ja selle tagatised. Ajutisele haldurile teadaolevalt
kompromissi veel sõlmitud ei ole.

3. Võlgnik tegelik majanduslik seisund käesoleval ajal. Ettevõte ei ole rohkem kui 4 aastat reaalselt
tegutsenud. Sel perioodil on kulud olnud suhteliselt väikesed (seotud peamiselt valveteenusega) ja
seega põhivara kõrget jääkväärtust ning varasemate aastate jaotamata kasumit arvestades on
kajastatud omakapital väga heal tasemel. Samas on selge, et ettevõttel puudub igasugune
likviidusus, st. vahendid oma lühiajaliste kohustuste täitmiseks ja võimalikuks tootmise
käivitamiseks. Üldine võlasuhe (89,31%) näitab, et ettevõtte varast on võõrvahenditega
finantseeritud ebamõistlikult suur osa ning sõltuvust võõrkapitalist on väga kõrge. Käesoleval ajal
on võlgnikul 3 kehtivat, jooksvaid kohustusi tekitavat lepingut- Eesti Energia AS, Telia Eesti AS
ja Ragn Sells AS, puuduvad käendus- garantiikohustused, võlad töötajate ees.

4. Võlgniku võlad ja varad. Võlgnikul on ajutise halduri kogutud andmetel kohustusi ja võlgnevusi
vähemalt 13 võlausaldaja ees kokku vähemalt 2 126 276,01 eurot, sh maksuvõlg üle 34 000 €,
laenuvõlg SEB Pank AS ees üle 821 000 €, Areco Metall Eesti OÜ ees üle 156 000 €, käendaja
SA KredEx ees üle 166 000 € jne. Samas on võlgnikul vara kuni 612 800 € ulatuses, sh 1 kinnistu

                                                                                                3 (5)
                                                                                        2-16-4396

ca 250 000 € väärtusega. Vara bilansiline jääkväärtus on 1,28 miljonit eurot,, sh põhivara väärtus
671 932€, kuid võlgniku vastu esitatud hagiasjas hagi tagamise kohtumääruse järgi on kogu
põhivara turuväärtuseks hinnatud 362 300€ ja tõenäoliselt on vara väärtus veelgi väiksem. Isegi
juhul, kui Areco Sweden AB nõue osutub aegunuks ja kohustuste maht väheneks 463 726,97 €
võrra, ulatuksid kohustused 1 662 549,04 euroni ja ületaksid varasid ~ 3,59 -kordselt.

5. Maksejõuetuse püsivus ja selle tekke põhjused. Kogutud andmetele tuginedes ajutine
pankrotihaldur leiab, et võlgnik ei suuda rahuldada võlausaldajate nõudeid ja see suutmatus ei ole
võlgniku majanduslikust olukorrast tulenevalt ajutine. Võlad võivad ulatuda kuni 2,1 miljoni
euroni. Ettevõtte varade bilansiline väärtus ~1,28 miljonit eurot on kajastatud tegelikkusest
oluliselt suuremana. Nende müügihind võib ulatuda maksimaalselt 0,5 miljoni euroni, kuid võib
jääda veel madalamaks. Tegelik realiseerimisväärtus selgub alles müügi käigus. Võlgniku
majandustegevus on lõppenud juba 4,5 aastat tagasi. Võlgniku kohustused ületavad varasid
olulisel määral ning puudub tegevus, mille arvelt vahendeid juurde teenida.
Ajutise pankrotihalduri hinnangul on Areco Eesti OÜ (likvideerimisel) maksejõuetuse peamiseks
põhjuseks asjaolu, et ettevõtte äriplaani käivitumine langes üldise majanduslanguse perioodi, mis
eriti sügavalt puudutas ehitus- ja sellega seotud valdkondi (sh. ehitusmaterjalide tootmine).
Maksejõuetusele aitas kaasa äriplaani ülesehitamine võõrkapitalile ning püsiv ja suuremahuline
likviidsete vahendite puudujääk. Areco Eesti OÜ (likvideerimisel) tervendamine ei ole võimalik.
Võlgnikul on küll säilinud tootmiseks vajalikud põhivahendid, kuid puuduvad lühiajaliste
kohustuste tasumiseks ning tootmise taaskäivitamiseks vajalikud käibevahendid. Võlgnik ei ole
mitmete aastate jooksul vajalikke vahendeid suutnud kaasata ja seega ei ole tõenäoline, et
käibevahendite kaasamise võimekus tekiks ja seega tootmise käivitamine oleks võimalik.
Käesolevaks ajaks ei ole ajutine haldur tuvastanud juhatuse liikmete käitumises raske juhtimisvea
ega kuriteo tunnustega teo tunnuseid. Eeltoodu alusel tuleb käesoleva aruande koostamisel lugeda
maksejõuetuse põhjuseks muu asjaolu. Ajutise halduri tööperioodil võlgniku tegevuses
pankrotikuriteo või muu majanduskuriteo tunnuseid ei ilmnenud.

Tagasivõitmise võimaluste kohta märgib ajutine haldur, et käesolevaks ajaks ei ole ta tuvastanud,
et võlgnik oleks teostanud PankrS § 110-114 märgitud tehinguid ja seetõttu ei näe PankrS §109
lg 1 alusel vara tagasivõitmise võimalusi. Ajutisele pankrotihaldurile teadaolevalt ei kuulu
võlgnikule kolmandate isikute valduses asuvat (e. PankrS § 108 lg 2 mõistes tagasinõutavat) vara.

11.05.2016 kohtuistungil ajutine pankrotihaldur Andrus Õnnik jäi aruande juurde ja leidis, et tuleb
välja kuulutada Areco Eesti OÜ (likvideerimisel) pankrot. A. Õnnik kinnitas oma nõusolekut
hakata pankrotihalduriks. Samuti palus määrata võlausaldajate I üldkoosoleku aja, võlgniku vande
aja ja määrata ajutise pankrotihalduri tasu 22 tunni töö eest (xxxxxxxxxxx, sh kõik tööjõu maksud)
summas xxxxxxxxxxx €, mis välja mõista pankrotivara arvelt. Pankrotiprotsessi käigus on
võimalik müüa võlgnikule kuuluv kinnistu ja põhivara ja võlausaldajatel võimalus saada tagasi
osa oma nõuetest.
Võlausaldaja kinnitas, et jääb avalduse juurde, midagi muutunud ei ole, võlg kasvab iga päevaga.
Võlgnik kinnitas, et ajutise halduri aruandega on tutvunud, midagi lisada ei ole. Kummalgi ei ole
vastuväiteid ajutise halduri tasu ja kulude osas.

Kohtu seisukoht
Kohus tutvunud asjas kogutud kirjalike materjalidega, ajutise halduri aruandega ja kuulanud ära
ajutise halduri arvamuse, leidis, et Areco Eesti OÜ (likvideerimisel) pankrot tuleb välja
kuulutada.
Ajutise halduri poolt kohtule esitatud arvamuse kohaselt on võlgniku võimalike kohustuste suurus
võlausaldajate ees üle 2,12 miljoni euro, samas kui võlgade rahuldamiseks vajaliku vara väärtus
jääb alla 613 000 euro, so ca 3,5 korda alla kohustuste summa. Seega võlgniku vara ei võimalda

                                                                                              4 (5)
                                                                                         2-16-4396

rahuldada võlausaldajate ees tekkinud kohustusi ja võlgniku maksejõuetus tulenevalt tema
varalisest seisundist ei ole ajutise iseloomuga. Ei võlgnik ise ega ajutine haldur ole pidanud
võimalikuks ettevõtte tervendamist olukorras, kus viimased 4,5 aastat majandustegevust enam ei toimu
ning puuduvad lisavahendid investeeringuteks ja tootmise taaskäivitamiseks.
Pankrotihalduriks määrata Andrus Õnnik, kes on selleks nõusoleku andnud, vastab PankrS § 56
sätestatud nõuetele, on kinnitanud PankrS § 64 sätestatud vastutuskindlustuse olemasolu ning enda
sõltumatust võlgnikust ja võlausaldajatest.

Menetluskulud
PankrS § 150 kohaselt on pankrotimenetluse kulud muu hulgas ajutise halduri tasu ning ajutise
halduri tehtud vajalikud kulutused oma ülesannete täitmiseks. PankrS § 23 lg 1 ja 2 kohaselt on
ajutisel halduril õigus saada oma ülesannete täitmise eest tasu, mille suuruse määrab kohus, samuti
nõuda oma ülesannete täitmiseks tehtud vajalike kulutuste hüvitamist. Tasu suuruse määramisel
arvestab kohus ajutise halduri ülesannete mahtu ja keerukust ning ajutise halduri kutseoskusi.
Kohus kontrollib ajutise halduri ülesannete täitmiseks tehtud kulutuste põhjendatust ja kinnitab
vajalike ning põhjendatud kulutuste suuruse. Tasu suuruse arvestamise aluseks on ülesannete
täitmisele kuluv aeg. Ajutine haldur esitab kohtule tööaja arvestuse andmed ja taotluse kulutuste
hüvitamiseks koos käesoleva seaduse § 22 lõikes 5 nimetatud aruandega. Kulutuste hüvitamise
taotluses märgib haldur kulutuse suuruse, tekkimise põhjuse või aluse ja tekkimise aja.

Ajutine haldur on esitatud aruande kohaselt kulutanud PankrS §-st 22 tulenevate ülesannete
täitmiseks 22 tundi, tasu on arvestatud 85 eurot tunnis. Ajutine pankrotihaldur taotleb võlgnikult
välja mõista ajutise halduri tasu xxxxxxxxxxx eurot (sisaldab kõiki tööjõumakse) ning hüvitada
pankrotivara arvelt ajutise halduri büroole asjas tehtud vajalikud kulutused summas xxxxxxxxxxx.
Kohus leiab, et ajutise halduri nõutud tasu suurus on mõistlik ning kooskõlas tehtud töö mahuga
ja ajutise halduri kutseoskustega. Samuti on mõistlikud ja vajalikud ajutise halduri poolt
taotletavad bürookulud. Võlgnik ei ole ajutise halduri tasu ega kulude suurusele vastu vaielnud.
PankrS § 150 lg 2 kohaselt kui pankrotiavaldus rahuldatakse, tasutakse ajutise halduri tasu ja
tehtud vajalikud kulutused pankrotivarast.

/allkirjastatud digitaalselt/

Rein Pokk
Kohtunik




                                                                                               5 (5)
