                                                               Kriminaalasi nr 1-15-10759




                              KOHTUOTSUS
                                 Eesti Vabariigi nimel
                                  RESOLUTIIVOSA

Kohus                          Tartu Maakohus

Otsuse tegemise aeg ja koht    11. veebruar 2016. a Jõgeva kohtumaja

Kriminaalasja number           1-15-10759 (15249000238)

Kohtunik                       Liivi Loide
Kohtuistungi sekretär          Viivi Kalme
Kriminaalasi                   Lühimenetluses Jaanus Purga süüdistus KarS § 424 järgi

Prokurör                       Liane Peets
Süüdistatav                    JAANUS PURGA
                               Elukoht: xxxxxxxxxxxxxxxxxxxxxxxxxxxxxxxxxxxxxxxxxxxxx
                               isikukood 36806240250, Eesti Vabariigi kodanik, kõrgharidus,
                               emakeel- eesti keel, töökoht: Viru Keemia Grupp AS juhatuse
                               liige, kriminaalkorras karistatud: 09.10.2015. a Viru Maakohtu
                               Narva kohtumajas KarS § 424 järgi rahaline karistus 30
                               päevamäära, s.o 2796 eurot koos juhtimisõiguse äravõtmisega 1
                               kuuks, väärteokorras 1 kehtiv karistus, tõkendit ei ole kohaldatud

RESOLUTSIOON
Süüdi tunnistada Jaanus Purga KarS § 424 järgi ja karistuseks mõista rahaline karistus 240
(kakssada nelikümmend) päevamäära.
KrMS § 238 lg 2 alusel vähendada karistust 1/3 võrra ja lõplikuks karistuseks Jaanus Purgale
mõista 160 päevamäära, s.o 13600 (kolmteist tuhat kuussada) eurot.

KarS § 65 lg 1 alusel liita mõistetud karistusele 09.10.2015.a otsusega kriminaalasjas 1-15-7783
Jaanus Purgale mõistetud rahaline karistus 30 päevamäära, mis on 2796 eurot,
üksikkaristusest raskeima suurendamise teel ja liitkaristuseks kohtuotsuste kogumis mõista
Jaanus Purgale rahaline karistus 190 päevamäära, s.o 16396 (kuusteist tuhat kolmsada
üheksakümmend kuus) eurot.
KarS § 65 lg 1 alusel lugeda mõistetud liitkaristusest kantuks 09.10.2015.a otsusega mõistetud
rahalise karistuse tasutud osa, mis 11.02.2016.a seisuga on 699 (kuussada üheksakümmend
üheksa) eurot. Jaanus Purgale liitkaristuseks mõistetud rahalise karistuse kandmata osa on
15697 (viisteist tuhat kuussada üheksakümmend seitse) eurot.


                                                                                      1(2)
KarS § 66 lg 1, 3 alusel määrata liitkaristuseks mõistetud rahalise karistuse kandmata osa
tasumisele ositi ühe aasta jooksul alates 2016.a märtsist kohustades Jaanus Purgat tasuma
igakuiselt hiljemalt 15-ndaks kuupäevaks rahalise karistuse katteks 1309 (üks tuhat kolmsada
üheksa) eurot, viimase osamakse suurus 1298 (üks tuhat kakssada üheksakümmend kaheksa)
eurot. Rahaline karistus tuleb tasuda Maksu- ja Tolliameti a/a-le (EE351010052031000004
SEB PANK, EE502200221014193355 SWEDBANK, EE401700017002872300 NORDEA
PANK, EE873300333499990003 DANSKE BANK), märkides viitenumbriks 99916400001018.

Menetluskuludena nõuda Jaanus Purgalt riigituludesse tasu vandeadvokaat Rein Napa poolt
riigiõigusabi korras osutatud õigusabi eest 254 (kakssada viiskümmend neli) eurot 16 senti.
Menetluskulud tuleb tasuda 1 (üks) kuu jooksul alates kohtuotsuse jõustumisest Maksu- ja
Tolliameti a/a-le (EE351010052031000004 SEB PANK, EE502200221014193355
SWEDBANK, EE401700017002872300 NORDEA PANK, EE873300333499990003 DANSKE
BANK), märkides viitenumbriks 99916700011245.

Maksegraafikute mittetäitmisel loetakse kõigi makseosade tähtaeg saabunuks ja suunatakse
kogu nõue täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord
Kohtuotsusele võib esitada apellatsioonkaebuse Tartu Ringkonnakohtule. Kaebuse esitamise soovist
tuleb otsuse teinud kohtule kirjalikult teatada 7 päeva jooksul arvates kohtuotsuse resolutiivosa
kuulutamisest. Apellatsioon esitatakse ringkonnakohtule 15 päeva jooksul arvates päevast, mil
kohtuotsus on kohtu kantseleis tutvumiseks kättesaadav.
Apellatsiooniõiguse kasutamise soovist teatamise korral on kohtuotsus Jõgeva kohtumaja kantseleis
tutvumiseks kättesaadav 04. märtsist 2016. a.

Süüdistus
Jaanus Purgat süüdistatakse selles, et tema 26.07.2015. a kella 13.36 paiku Jõgeva maakonnas Pala
vallas Aovere-Kallaste-Omedu tee 41. kilomeetril juhtis mootorsõidukit Porsche Cayman
registreerimisnumbriga xxxxxx, olles joobeseisundis, kus alkoholisisaldus tema poolt
väljahingatavas õhus oli mõõtmisel 0,78 mg/l kohta. Sellega rikkus Jaanus Purga Liiklusseaduse §
69 lg 1 nõuet, mille kohaselt juht ei tohi olla joobeseisundis ja Liiklusseaduse § 69 lg 2 p 1 nõuet,
mille kohaselt alkoholijoobes olevaks loetakse mootorsõidukijuht, kelle ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem. Sellega Jaanus Purga pani toime KarS § 424 järgi kvalifitseeritava
kuriteo.

/allkirjastatud digitaalselt/
Kohtunik




                                                                                          2(2)
