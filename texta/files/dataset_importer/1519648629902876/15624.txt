                        KOHTUMÄÄRUS
 Kohus                                Harju Maakohus, Kentmanni kohtumaja
 Kohtunik                             Mati Maksing
 Määruse tegemise aeg ja koht         13. mai 2016. a, Tallinn
 Tsiviilasja number                   2-16-6655
 Tsiviilasi                           XXXXtaotlus riigi õigusabi saamiseks
 Tsiviilasja hind                     3 500 eurot
 Menetlusosalised ja nende            Avaldaja: XXXX(isikukood XXXX)
 esindajad
 Menetlustoiming                      Riigi õigusabi taotluse lahendamine

 RESOLUTSIOON
    1. Võtta menetlusse XXXX26. aprilli 2016 taotlus riigi õigusabi saamiseks.
    2. Rahuldada XXXXtaotlus riigi õigusabi saamiseks.
    3. Määrata avaldajale XXXX(isikukood XXXX) riigi õigusabi korras esindaja
       õigusliku arvamuse või hagiavalduse koostamiseks kohustuseta hüvitada riigi
       õigusabi tasu ja riigi õigusabi kulud.
    4. Jätta kõik menetluskulud avaldaja kanda.
    5. Teatada riigi õigusabi osutajale XXXX kontaktandmed: elukoht XXXX, e-post
       XXXX ja telefoninumber XXXX.
 Edasikaebamise kord
 Kohtumääruse peale võivad taotleja või Eesti Vabariik Rahandusministeeriumi või
 rahandusministri määratud Rahandusministeeriumi valitsemisala asutuse kaudu esitada
 määruskaebuse Tallinna Ringkonnakohtule Harju Maakohtu kaudu 15 päeva jooksul alates
 määruse kättetoimetamisest.

KOHTU PÕHJENDUSED
1. XXXX(avaldaja) esitas 26. aprillil 2016 taotluse riigi õigusabi saamiseks õigusdokumendi
koostamiseks. Avaldaja soovib saada riigi õigusabi sundtäitmise lubamatuks tunnistamise hagi
koostamiseks (täiteasi nr 031/2010/1102). Avaldaja toob esile, et tal puuduvad rahalised
vahendid esindaja palkamiseks ja riigilõivu tasumiseks. Avaldaja toob esile, et ta on vallaline,
töötu ning tema ülalpidamisel on laps. Avaldaja sissetulek on lapsetoetus 50 eurot. Avaldaja
märgib, et igakuised kulutused on eluasemekulud 50 eurot, toidukulud 100 eurot (võtab võlgu
sugulastelt), sidekulud 10 eurot ja muud vältimatud püsikulud ca 30 eurot. Taotluse kohaselt
kuulub avaldajale pangakonto, kinnistu ning kaks mootorsõidukit. Avaldaja rahaliselt
hinnatavad kohustused on 583,39 eurot kohtutäiturile täiteasjas nr 031/2010/1102.
Õigusabikulude kindlustus puudub.
2. Kohus kontrollis andmeid vararegistrites ja krediidiasutustest ning leiab, et riigi õigusabi
                                                                                        2-16-6655

taotlus on põhjendatud ja kohus rahuldab selle. Tsiviilkohtumenetluse seadustiku (TsMS) § 180
lg-st 4 ja lg 1 p-st 3 ning riigi õigusabi seaduse (RÕS) §-dest 2 ja 6 tulenevalt on riigi õigusabi
saamise määravaks tingimuseks suutmatus tasuda koheselt asjatundliku õigusteenuse eest. RÕS
§ 6 lg 1 kohaselt võib riigi õigusabi saada füüsiline isik, kes oma majandusliku seisundi tõttu
ei suuda õigusabi vajamise ajal tasuda asjatundliku õigusteenuse eest või suudab seda teha
üksnes osaliselt või osamaksetena või kelle majanduslik seisund ei võimalda pärast
õigusteenuse eest tasumist lihtsat toimetulekut.
3. Kohus tuvastas, et avaldajal on arvelduskonto Swedbank AS-is, mille rahaline jääk on
4,79 eurot 29. aprilli 2016 seisuga, arvelduskontot AS-is SEB Pank, mille rahaline jääk
29. aprilli 2016 seisuga on 0 eurot ja broneeritud 2 343,17 eurot (sh inkassonõue 2 342,27 eurot
ja konto kuutasu 0,90 eurot) ning NORDEA Bank AB Eesti filiaalis kaks kontot, mille jääk on
10. mai 2016 seisuga 0 eurot. Avaldajale kuulub korteriomand, mis on tema elukohaks ning
avaldajale kuuluvatel mootorsõidukitel on keelumärked. Avaldaja on XXXXTÜ-s ja
XXXXTÜ-s täisosanik. Eesti Maksu- ja Tolliameti väljavõtte kohaselt puudub avaldajal
sissetulek. Samuti puuduvad avaldajal väärtpaberid, õigusabikulude kindlustus ja muu vara.
4. RÕS § 7 sätestab riigi õigusabi andmisest keeldumise alused, mille lg 1 p-d 3 ja 4 sätestavad,
et riigi õigusabi ei anta, kui taotlejal on võimalik kulud õigusteenusele kanda oma olemasoleva
ja suuremate raskusteta müüdava vara arvel või kui kulud õigusteenusele ei ületa eeldatavasti
taotleja kahekordset ühe kuu keskmist sissetulekut. Avaldaja majanduslikust seisundist nähtub,
et ta ei ole võimeline panustama õigusabi eest tasumisse. Ülaltoodust nähtuvalt puudub
avaldajal vara ja sissetulek, mille arvel tasuda asjatundliku õigusteenuse eest ja ei esine riigi
õigusabi andmisest keeldumise aluseid. RÕS § 8 p 1 kohaselt tuleb kirjeldatud olukorras anda
taotlejale riigi õigusabi kohustuseta hüvitada riigi õigusabi tasu ja riigi õigusabi kulud. See
tähendab, et hüvitamiskohutust ei tulene ka juhul, kui menetluses tehakse lahend taotleja
kahjuks (Riigikohtu 13. veebruari 2013. aasta kohtumäärus tsiviilasjas nr 3-2-1-152-12, p 23).
5. Kohus tutvunud avaldaja probleemi kirjeldusega leiab, et avaldaja riigi õigusabi andmine
õigusdokumendi koostamiseks on põhjendatud (RÕS § 4 lg 3 p 8). Kohus selgitab, et RÕS § 17
lg 1 esimese lause kohaselt riigi õigusabi saanud isiku õigus riigi õigusabile säilib asja
ülekandumisel mõneks teiseks RÕS § 4 lg 3 ettenähtud riigi õigusabi liigiks ning varasemalt
nimetatud advokaat jätkab isikule riigi õigusabi osutamist, välja arvatud RÕS § 17 lg-s 2
ettenähtud juhul. Kohus selgitab avaldajale, et hagiavalduselt riigilõivu tasumise vabastamiseks
tuleb hagejal koos hagiavaldusega esitada kohtule menetlusabi taotlus riigilõivu tasumisest
vabastamiseks.
6. Kooskõlas RÕS § 14 lg-ga 1 ja 2 rahuldab kohus avaldaja taotluse riigi õigusabi saamiseks
kohustuseta hüvitada riigi õigusabi tasu ja kulud, kuna taotleja ei ole kohtu hinnangul võimeline
ise kaitsma oma õigusi ning ei suuda tasuda asjatundliku õigusteenuse eest. Vastavalt RÕS § 22
lg-le 1 määrab riigi õigusabi andmise otsustanud kohus riigi õigusabi tasu suuruse ja riigi
õigusabi kulude hüvitamise ulatuse kindlaks pärast õigusteenuse osutamise lõpetamist
advokaadi esitatava taotluse alusel.
7. Kohus jätab kõik menetluskulud avaldaja kanda TsMS § 172 lg 2 alusel, mis sätestab, et kui
menetluses osaleb üksnes avaldaja kannab avaldaja ise menetluskulud. Menetlusabi saaja või
Eesti Vabariik Rahandusministeeriumi või rahandusministri määratud Rahandusministeeriumi
valitsemisala asutuse kaudu võivad TsMS § 191 lg 1 alusel esitada määruskaebuse käesoleva
määruse peale. Riigilõivuseaduse § 22 lg 1 p 10 kohaselt ei võeta riigilõivu menetlusabi
taotluse läbivaatamine ja samas asjas määruskaebuse esitamise eest.
/ allkirjastatud digitaalselt /
Mati Maksing
kohtunik

                                                                                             2 (2)
