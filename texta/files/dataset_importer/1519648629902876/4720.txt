                            KOHTUMÄÄRUS
Kohus                               Pärnu Maakohus
Kohtunik                            Ruth Sild
Määruse tegemise aeg ja koht        19. oktoober 2016. a Haapsalu kohtumaja
Tsiviilasja number                  2-16-120475
Tsiviilasi                          OSAÜHING Rahvusvahelise Autoveo Expert hagi
                                    Autotohter OÜ vastu teenuse osutamise eest võlgnevuse
                                    nõudes
Menetlusosalised ja nende           Hageja OSAÜHING Rahvusvahelise Autoveo Expert,
esindajad                           registrikood 11092809, asukoht Paavli 4, 10412 Tallinn
                                    Hageja lepinguline esindaja Advokaat Kalju Hanni,
                                    Advokaadibüroo Ahas & Heringson GLO OÜ, asukoht
                                    Maakri 23A, 10415 Tallinn, e-post *
                                    Kostja Autotohter OÜ, registrikood 12551320, asukoht
                                    Tamme 19-7, 10508 Haapsalu, seaduslik esindaja K J, e-post
                                    *
Menetlustoiming                     Hagi menetlusse võtmise lahendamine, kirjalik menetlus
RESOLUTSIOON

1. Keelduda menetlusse võtmast OSAÜHING Rahvusvahelise Autoveo Expert hagi
Autotohter OÜ vastu teenuse osutamise eest võlgnevuse väljamõistmise nõudes.
2. Edastada määrus menetlusosalistele.

Menetluskulude jaotus
Jätta menetluskulud OSAÜHING Rahvusvahelise Autoveo Expert kanda.
Edasikaebamise kord
Hagiavalduse menetlusse võtmisest keeldumise määruse peale võib hageja esitada määruskaebuse
Tallinna Ringkonnakohtule Pärnu Maakohtu Haapsalu kohtumaja kaudu 15 päeva jooksul arvates
määruse kättetoimetamisest.

Asjaolud, menetluse käik
13.09.2016. a esitas OSAÜHING Rahvusvahelise Autoveo Expert Pärnu Maakohtule maksekäsu
kiirmenetluse avalduse võlgnikult Autotohter OÜ 295,20 euro saamiseks. Kohus tegi 20.09.2016. a


                                                                                         1
võlgnikule makseettepaneku, mis on kätte toimetatud 20.09.2016. a avaliku e-toimiku kaudu.
Võlgnik Autotohter OÜ esitas 20.09.2016. a nõudele vastuväite.
27.09.2016. a määrusega lõpetas kohus käesolevas asjas maksekäsu kiirmenetluse ja määras, et asja
menetlemist jätkatakse hagimenetluses Pärnu Maakohtus.
28.09.2016. a määrusega tegi maakohus hagejale ettepaneku nõuetekohase hagiavalduse
esitamiseks kostja vastu.

Kohtumääruse põhjendus
Tsiviilkohtumenetluse seadustiku (edaspidi TsMS) § 487 lg 1 järgi kohustab asja hagimenetluse
korras menetlev kohus avaldajat viivitamata esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta hagiavalduse
nõuetele. TsMS § 487 lg 3 alusel kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.
28.09.2016. a määrusega kohustas kohus hagejat esitama kohtule oma nõue kostja vastu ja
põhjendama seda hagiavaldusele ettenähtud vormis 14 päeva jooksul arvates kohtumääruse
kättesaamisest. Hagejale on kohtumäärus kätte toimetatud avaliku e-toimiku kaudu 03.10.2016. a.
Eeltoodust tulenevalt oli hagiavalduse esitamise tähtajaks 17.10.2016. a, kuid hageja ei ole esitanud
kohtule tähtaegselt hagiavaldust kostja vastu hagiavaldusele ettenähtud vormis.
Eeltoodu alusel on kohus seisukohal, et kuna hageja ei ole esitanud tähtaegselt oma nõuet kostja
vastu hagiavaldusele ettenähtud vormis, tuleb keelduda hagi menetlusse võtmisest TsMS § 487 lg 3
alusel.
Menetluskulude jaotus
TsMS § 173 lg 1 ja 2 alusel märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
Menetluskulude jaotus tuleb kohtulahendis märkida ka siis, kui menetlusosalised seda ei taotle.
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. TsMS § 172 lg 9 sätestab, et maksekäsu kiirmenetluse kulud kannab
maksekäsu tegemise korral ja käesoleva seadustiku §-s 4881 sätestatud juhul võlgnik, muul juhul
avaldaja, kui seadusest ei tulene teisiti. Muus osas kohaldatakse hagimenetluses menetluskulude
kohta sätestatut.
Eeltoodust tulenevalt jätab kohus menetluskulud hageja OSAÜHING Rahvusvahelise Autoveo
Expert kanda.
TsMS § 372 lg 5 alusel võib hagiavalduse menetlusse võtmisest keeldumise määruse peale hageja
esitada määruskaebuse.



(allkirjastatud digitaalselt)
Ruth Sild
kohtunik




                                                                                               2
