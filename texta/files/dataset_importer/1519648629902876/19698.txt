1-16-129




                                    KOHTUOTSUS
                                    Eesti Vabariigi nimel
                                     RESOLUTSIOON

 Kohus                                  Harju Maakohus, Liivalaia kohtumaja

 Otsuse tegemise aeg ja koht            31. märtsil 2016.a. Tallinn

 Kriminaalasja number                   1-16-129 / 15230200792 /

 Kohtukoosseis                          Kohtunik Leili Raedla

 Kohtuistungi sekretär                  Jane Põldoja, tõlk Oleg Zolotarjov

 Kohtuistungi aeg                       22. märtsil 2016.a.

 Kriminaalasi                           Vjatšeslav Zahharov süüdistuses KarS § 422 lg.1 järgi
                                        lühimenetluses
 Prokurör                               Rainer Amur

 Kaitsja                                Dmitri Školjar


 SÜÜDISTATAV:
  Vjatšeslav Zahharov-Elukoht ja aadress:XXX, isikukood 34501080242,
 kodakondsus: EV, haridus: Kõrgharidus, emakeel: vene keel, töökoht : pensionär. Karistatus:
 väärteokorras kehtivaid karistusi ei ole, kriminaalkorras karistamata. Tõkendit ei kohaldatud.

 RESOLUTSIOON

Mõista Vjatšeslav Zahharov süüdi KarS § 422 lg.1 järgi ning karistada teda 1(ühe) aasta ja
6(kuue) kuulise vangistusega.

KrMS § 238 lg 2 alusel vähendada Vjatšeslav Zahharovile mõistetavat karistust 1/3 võrra ning
lõplikuks karistuseks mõista 1 (üks) aasta vangistust.
KarS § 73 lg 1 ja lg 3 alusel ei pöörata vangistust täielikult täitmisele, kui Vjatšeslav Zahha-
rov ei pane 2(kahe) aastase katseaja kestel toime uut tahtlikku kuritegu.

Katseaja algust lugeda kohtuotsuse kuulutamise päevast s.o. 31. märtsist 2016.a.

KrMS § 310 lg 1 alusel rahuldada kannatanu XXX varalise kahju nõue täielikult sum-mas
2600 eurot (kaks tuhat kuusada eurot) ning moraalse kahjunõue osaliselt ja mõista Vjatšeslav
Zahharovilt kannatanu XXX kasuks välja kahjunõue 6000 eurot (kuus tu-hat) .




                                                                                              1
KrMS § 175 lg 1 p 1 alusel kannatanu XXX esindamise õigusabikulud summas 96.00
(üheksakümmend kuus ) eurot jätta riigi kanda.

Mõista Vjatšeslav Zahharovilt välja KrMS § 175, § 179 ja § 180 alusel menetluskuludena
riigituludesse:
    - sundraha II astme kuriteo toimepanemise 645 € (kuussada nelikümmend viis eurot);
    - isiku ekspertiisi maksumused summas 84 € (kaheksakümmend neli eurot);
    - liiklustehnilise ekspertiisi maksumus summas 457 € (nelisada viiskümmend seitse
         eurot);
    - kaitsjatasu summas 408 € (nelisada kaheksa eurot).
KrMS § 180 lg. 3 alusel osa menetluskuludest s.o. kaitsjatasu ja liiklustehnilise ekspertiisi
maksumus kokku summas 865 eurot jätta riigi kanda, ülejäänud menetluskulud summas 729
eurot tasuda kohtuotsuse jõustumisest arvates 12 (kaheteist) kuu jooksul igakuiste maksetena,
seega kuulub ühes kuus tasumisele 60.75 eurot. Väljamõistetud menetluskulud tasuda Maksu-
ja Tolliameti arveldusarvele EE351010052031000004 SEB pangas, EE502200221014193355
Swedbankis, EE873300333499990003 Danske Bankis või EE401700017002872300 Nordea
pangas, märkides selgitusena „Vjatšeslav Zahharov , 1-16-129 menetluskulu“. Menetluskulude
tasumiseks vajaminev viitenumber edastatakse makseinfona süüdimõistetule tema poolt
avaldatud meili- või postiaadressile. Samuti on makseinfo koos kohtuotsusega kättesaadav e-
toimiku süsteemi kaudu. Kui rahalised nõuded ei ole täies ulatuses tähtaegselt tasutud,
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras ning süüdimõistetul tuleb kanda ka kohtuotsuse täitmisega seonduvad kulud.


Asitõendid:

3 CD plaati kõnesalvestuste, fotode ja videosalvestusega asuvad kriminaalasja juures ümbrikus
toimiku kaane vahel.

EDASIKAEBAMISE KORD
Kohtuotsuse peale apellatsiooniõiguse kasutamise soovist teatatakse Harju Maakohtu Liivalaia
kohtumajale kirjalikult 7/seitse/ päeva jooksul alates kohtuotsuse resolutiivosa kuulutamisest.
Apellatsioon esitatakse kirjalikult Tallinna Ringkonnakohtule 15/viisteist/ päeva jooksul alates
kohtuotsuse avalikult teatavakstegemisest . Kohtuotsuse resolutsioon kuulutatakse 31. märtsil
2016.a. Apellatsioonkaebuse teatise saamisel on motiveeritud kohtuotsus kohtukantselei kaudu
kättesaadav 20. aprillil 2016.a. alates kella 12.00.


SÜÜDISTUSE SISU:
Vjatšeslav Zahharovit süüdistatakse selles, et tema 30.04.2015 kella 13.20 ajal juhtis, omamata
vastava kategooria mootorsõiduki juhtimise õigust, mootorsõidukit Nissan Almera
registreerimismärgiga XXX, liikudes Tallinnas Paekaare teel Punase tänava poolt Laagna tee
suunas.
Vjatšeslav Zahharov, kes teadis, et ei oleks tohtinud mootorsõidukit üldse juhtida
juhtimisõiguse puudumise tõttu /LS § 90 lg 1 p 1/, juhtis seda sellegipoolest ning lähenedes
Tallinnas Paekaare 52 A maja juures asuvale reguleerimata ülekäigurajale, mis oli tähistatud
liiklusmärkidega nr 543 ja 544 ning teekattemärgisega nr 945a /ülekäigurada/, pidi sõitma
sellise kiirusega, mis on piisavalt väike, et mitte ohustada ülekäigurada ületavat jalakäijat /LS
§ 35 lg 4/; enne reguleerimata ülekäigurajale väljasõitmist olema tähelepanelikum, hoolikam ja
ettevaatlikum, et vältida igasuguse ohu ja kahju tekitamist vähekaitstud liiklejatele /LS § 33 lg

                                                                                               2
1; § 35 lg 1/; kohandama oma sõiduki kiiruse olukorrale vastavaks, arvestades samal ajal
kõikide muude liiklusoludega /võimalike jalakäijate liikumine ülekäigurajal/, et ta suudaks
seisma jääda sõiduki eespoolse nähtavusulatuse piires ning etteaimatava takistuse ees, milleks
kindlasti oli võimalike jalakäijate liikumine ülekäigurajal /§ 50 lg 3 p 1, 2/.
Vjatšeslav Zahharov jättis need liiklusseadusest tulenevad kohustused täitmata, ei jäänud
reguleerimata ülekäiguraja ees seisma, vaid sõitis kiirust vähendamata ülekäigurajale välja ja
otsa mööda reguleerimata ülekäigurada paremalt vasakule sõiduteed ületavale jalakäijale
XXX’le, kes sai sõidukilt löögi ning paiskus asfaldile pikali, saades eluohtlikud
tervisekahjustused.
Vjatšeslav Zahharov rikkus järgmisi liiklusnõudeid: LS § 33 lg 1 /juht peab olema tähelepanelik
teel ja teeservas seisva või liikuva vähekaitstud liikleja suhtes ning vältima tema ohustamist ja
talle kahju tekitamist/; § 35 lg 1 /juht ei tohi oma tegevusega ohustada jalakäijat, tasakaaluliikuri
juhti ega jalgratturit. Eriti tähelepanelik peab juht olema lapse, vanuri ning haigustunnustega,
liikumispuudega ja pimeda inimese suhtes/; § 35 lg 4 /reguleerimata ülekäigurajale lähenedes
peab juht sõitma sellise kiirusega, mis on piisavalt väike, et mitte ohustada jalakäijat, kes on
astunud või astumas ülekäigurajale. Vajaduse korral peab juht seisma jääma, et võimaldada
jalakäijal sõiduteed ületada/; § 50 lg 3 p 1, 2 /juht peab kohandama oma sõiduki kiiruse
olukorrale vastavaks, kuid ei tohi ületada suurimat lubatud kiirust. Juht peab sõidukiiruse
valikul arvestama oma sõidukogemust, teeolusid, tee ja sõiduki seisundit, veose iseärasusi,
ilmastikutingimusi, liikluse tihedust ning muid liiklusolusid, et ta suudaks seisma jääda sõiduki
eespoolse nähtavusulatuse piires ning teel oleva sellise takistuse ees, mida juht pidi ette
aimama. Juht peab vähendama kiirust ning vajaduse korral seisma jääma, kui tingimused seda
nõuavad, eriti siis, kui nähtavus on halb/ ja § 90 lg 1 p 1 /mootorsõidukit ei tohi juhtida isik,
kellel ei ole vastava kategooria või alamkategooria mootorsõiduki juhtimisõigust/.

Vjatšeslav Zahharov pani toime KarS § 422 lg 1 järgi kvalifitseeritava kuriteo s.o
mootorsõiduki juhi poolt liiklusnõuete rikkumise, kui sellega on tekitatud ettevaatamatusest
inimesele raske tervisekahjustus.


/allkirjastatud digitaalselt/
Kohtunik




                                                                                                   3
4
