                        KOHTUMÄÄRUS
Kohus                                 Tallinna Halduskohus
Kohtunik                              Kaupo Kruusvee
Määruse tegemise aeg ja koht          05.05.2016, Tallinn
Haldusasja number                     3-16-498
Haldusasi                             N-Terminaal Hulgi AS kaebus Maksu- ja Tolliameti
                                      23.02.2016 otsuse nr 12.2-7/00026-2 tühistamiseks
Menetlustoiming                       Kaebuse tagastamine

RESOLUTSIOON

1.   Tagastada N-Terminaal Hulgi AS kaebus.
2. Tagastada määruse resolutsiooni punkti 1 jõustumisel kaebuselt tasutud riigilõiv 15
(viisteist) eurot.

EDASIKAEBAMISE KORD

Määruse resolutsiooni p 1 peale saab esitada Tallinna Halduskohtu kaudu määruskaebuse Tal-
linna Ringkonnakohtule 15 päeva jooksul määruse kättetoimetamisest arvates (halduskohtume-
netluse seadustiku (HKMS) § 121 lg 4, § 204 lg-d 1 ja 2).

ASJAOLUD

1. N-Terminaal Hulgi AS esitas 10.03.2016 Tallinna Halduskohtule kaebuse Maksu- ja Tol-
liameti (MTA) 23.02.2016 otsuse nr 12.2-7/00026-2 tühistamiseks. Vaidlustatud otsusega tun-
nistas MTA edasiulatuvalt kehtetuks MTA 04.05.2011 otsuse nr 12.2-7/184-1 p-i 5, määras
kaebajale uueks käibemaksu tagatiseks 414 498 eurot ning kohustas kaebajat esitama määratud
tagatis hiljemalt 14.03.2016 kell 13:00. Kaebaja tasus kaebuselt riigilõivu 15 eurot (tl 42).

2. Tallinna Halduskohus jättis 15.04.2016 määrusega kaebuse käiguta ning andis kaebajale
täiendava riigilõivu tasumiseks (summas 735 eurot) ja riigilõivu kohta andmete kohtule esita-
miseks aega 15 päeva määruse kättetoimetamisest arvates. Kohus hoiatas, et kui kaebaja jätab
kohtu nõudmise tähtajaks täitmata, tagastab kohus kaebuse.

KOHTU PÕHJENDUSED

3. Kohtute infosüsteemist nähtuvalt sai kaebaja kohtu 15.04.2016 määruse kätte samal päeval.
Nimetatud määruse järgi tuli kaebajal tasuda täiendav riigilõiv 15 päeva jooksul määruse kät-
tetoimetamisest arvates. Seega tulnuks kaebajal tasuda täiendav riigilõiv hiljemalt 02.05.2016.
Kuni praeguse määruse tegemiseni ei ole kaebaja täiendavat riigilõivu tasunud. Seega on kae-
baja jätnud kõrvaldamata puuduse, mille korral ei ole kaebust võimalik menetleda ja kaebus
                                                                                   3-16-498

tuleb HKMS § 104 lg 2 ja § 121 lg 1 p 2 alusel läbivaatamatult tagastada. Kaebajat on kaebuse
puuduse kõrvaldamata jätmise tagajärgede eest hoiatatud.

4. HKMS § 43 lg 2 järgi ei võta kaebuse tagastamine õigust pöörduda uuesti kohtusse. Kae-
buse tagastamisel loetakse, et kaebus ei ole kohtu menetluses olnud.

5. HKMS § 104 lg 5 p 2 järgi tasutud riigilõiv tagastatakse, kui kohus tagastab kaebuse selle
esitajale, välja arvatud juhul, kui see toimub HKMS § 121 lg 2 alusel. Seega tuleb kaebuse
esitamisel tasutud riigilõiv summas 15 eurot kaebajale tagastada.


(allkirjastatud digitaalselt)

Kaupo Kruusvee
Kohtunik




                                                                                        2(2)
