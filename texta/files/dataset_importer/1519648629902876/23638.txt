                                                                                       2-15-125767




                           KOHTUMÄÄRUS
 Kohus                               Viru Maakohus

 Kohtunik                            Ifret Mamedguseinov

 Määruse tegemise aeg ja koht        Rakvere, 15. veebruar 2016

 Tsiviilasja number                  2-15-125767

 Tsiviilasi                          OÜ Aktiva Finants hagiavaldus E R vastu võla nõudes

 Menetlustoiming                     Avalduse menetlusse võtmisest keeldumine

 Menetlusosalised ja nende           Avaldaja: OÜ Aktiva Finants (registrikood 10746479,
 esindajad                           asukoht: Weizenbergi 20, 10151 Tallinn),        lepinguline
                                     esindaja: Kadri Timuska (e-post: inkasso@julianus.ee);
                                     Võlgnik: E R (isikukood 3xxxx, elukoht: xxxx).
Resolutsioon

   1. Keelduda OÜ Aktiva Finants avalduse E R vastu võla nõudes menetlusse võtmisest.

   2. Saata kohtumäärus avaldaja esindajale teadmiseks.

Edasikaebamise kord
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättetoimetamisest alates.

ASJAOLUD
1. OÜ Aktiva Finants esitas 27.11.2015 Pärnu Maakohtule maksekäsu kiirmenetluse avalduse
võlgnikult 150.45 euro saamiseks. Kohus tegi 04.12.2015 võlgnikule makseettepaneku, mis on
võlgnikule 14.12.2015 aadressil xxxx kätte toimetatud. Võlgnik esitas 23.12.2015 nõudele vastuväite,
mille kohaselt soovib võlgnik tasuda võlgnevust maksegraafiku alusel. Seoses võlgniku vastuväitega
lõpetas Pärnu Maakohus 14.01.2016 määrusega maksekäsu kiirmenetluse ja andis nõude üle Viru
Maakohtule menetluse jätkamiseks hagimenetluses..
2. 19.01.2016 kohtumäärusega jättis Viru Maakohus avalduse käiguta ja andis avaldajale puuduste
kõrvaldamiseks, s.o nõude esitamiseks ja põhjendamiseks hagiavaldusele ettenähtud vormis,
dokumentaalsete tõendite lisamiseks, hagihinna nimetamiseks, riigilõivu tasumiseks ja
                                                                                               1 (2)
                                                                                       2-15-125767
menetluskulude nimekirja esitamiseks, tähtaja 14 päeva. Kohus hoiatas avaldajat, et kui avaldaja ei
esita nõude põhjendusi õigel ajal, keeldub kohus TsMS § 487 lg 3 alusel määrusega hagi menetlusse
võtmast. Avaldaja lepinguline esindaja sai kohtumääruse kätte 22.01.2016, kuid avaldaja kohtu nõuet
ei täitnud.

KOHTUMÄÄRUSE PÕHJENDUSED
3. Kohus, tutvunud avalduse ning sellele lisatud materjalidega, leidis, et avalduse menetlusse
võtmisest tuleb keelduda.

4. TsMS § 487 lg 1 kohaselt kohustab asja hagimenetluse korras menetlev kohus avaldajat esitama
oma nõude ja põhjendama seda hagiavaldusele ettenähtud vormis 14 päeva jooksul, kui maksekäsu
kiirmenetluse avaldus ei vasta hagiavalduse nõuetele. TsMS § 487 lg 3 kohaselt, kui avaldaja ei esita
nõude põhjendust õigel ajal, keeldub kohus määrusega hagi menetlusse võtmast. Avaldaja ei ole
19.01.2016 määruses toodud kohtu nõudmisi täitnud. Sellepärast keeldub kohus avalduse menetlusse
võtmisest.

5. TsMS § 372 lg 6 kohaselt, kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses. Kohus
selgitab avaldajale, et tal on õigus pöörduda kohtusse uue hagiavaldusega, lisades hagile kõik nõude
tõendamiseks vajalikud tõendid.

6. Kohtumäärus on tehtud eeltoodud põhjendustel ja õiguslikel alustel TsMS § 463 lg 1, § 465, §
660 lg 1, § 661 lg 1, lg 2 sätete kohaselt.


/digitaalselt allkirjastatud/

Ifret Mamedguseinov
Kohtunik




                                                                                                2 (2)
