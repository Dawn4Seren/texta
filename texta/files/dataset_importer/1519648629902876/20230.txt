                                                                         Tsiviilasi nr 2-16-1672




                              KOHTUOTSUS
                              EESTI VABARIIGI NIMEL
                                  (Tagaseljaotsus)



Kohtu nimetus                            Pärnu Maakohus
Kohtunik                                 Ivika Sillaots
Otsuse avalikult teatavaks tegemise      28. märts 2016, Pärnu Maakohtu Pärnu Rüütli tn
aeg ja koht                              kohtumaja kantselei kaudu
Tsiviilasja number                       2-16-1672
Tsiviilasi                               S.L. hagiavaldus O.V. vastu põhivõla 7000 eurot,
                                         intressi 500 eurot, viivise 690 eurot ja lisanduva
                                         viivise nõudes
Tsiviilasja hind                         10 745 eurot
Menetlusosalised ja nende esindajad      Hageja: S.L., isikukood xxxxxxxxxx, elukoht
                                         Xxxxxxxxxx, lepinguline esindaja vandeadvokaat
                                         Andreas Veeret, e-post: andreas.veeret@fortlegal.com
                                         Kostja: O.V., isikukood xxxxxxxxxx, elukoht
                                         Xxxxxxxxxx, e-post: xxxxxxxxxx

Menetlemise viis                         Kirjalik menetlus


RESOLUTSIOON
    1. Hagi rahuldada tagaseljaotsusega. TsMS § 444 lõike 3 alusel kohus vormistab
       tagaseljaotsuse kirjeldava ja põhjendava osata.
    2. Välja mõista O.V.’lt (isikukood xxxxxxxxxx) S.L. (isikukood xxxxxxxxxx) kasuks
       13.05.2015. a sõlmitud laenulepingust tulenev põhivõlg 7000 eurot, intress 500 eurot
       ja viivis kuni hagi esitamiseni 01.02.2016. a 690 eurot ning viivis perioodil 02.02.2016.
       a kuni 28.03.2016. a 392 eurot, kokku 8582 (kaheksa tuhat viissada kaheksakümmend
       kaks) eurot.
    3. Välja mõista O.V.’lt (isikukood xxxxxxxxxx) S.L. (isikukood xxxxxxxxxx) kasuks viivis
       protsendina tasumata põhinõudelt (tagaseljaotsuse 28.03.2016. a tegemise seisuga
       põhivõlg 7000 €) lepingulises viivisemääras 0,1 % päevas alates 29.03.2016. a kuni
       põhinõude täies ulatuses tasumiseni.
    4. TsMS § 162 lõike 1 alusel jätta menetluskulud kostja O.V. kanda.
    5. Välja mõista O.V.’lt (isikukood xxxxxxxxxx) S.L. (isikukood xxxxxxxxxx) kasuks
       menetluskulud summas 1320 eurot (üks tuhat kolmsada kakskümmend ) eurot, s.o hagilt
       tasutud riigilõiv 600 eurot ja õigusabikulud 720 eurot.


                                                                                           1 (3)
                                                                              Tsiviilasi nr 2-16-1672



    6. Menetluskuludelt tuleb tasuda menetluskulude suurust kindlakstegeva lahendi
       jõustumisest alates kuni täitmiseni viivist võlaõigusseaduse § 113 lõike 1 teises lauses
       ettenähtud ulatuses.
    7. Tagaseljaotsus on tagatiseta viivitamata täidetav (TsMS § 468 lg 1 p 2).


Edasikaebamise kord
Kostja võib esitada tagaseljaotsuse peale kaja menetluse taastamiseks Pärnu Maakohtule 30
päeva jooksul alates tagaseljaotsuse kättetoimetamisest. Kajale tuleb lisada kõik asja
ettevalmistamise lõpuleviimiseks vajalik, sh kirjalik vastus hagile. Taotledes kaja esitamisel
menetlusabi, peab seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks menetlusabi taotletakse (s.t esitama kaja).
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Menetluskulude kindlaksmääramise peale võib edasi kaevata menetluskulude hüvitamiseks
õigustatud või menetluskulusid kandma kohustatud isik, kui vaidlustatav menetluskulude
summa ületab 200 eurot.

Kohtu õiguslik põhjendus
Kohus peab võimalikuks rahuldada hagi tagaseljaotsusega kooskõlas tsiviilkohtumenetluse
seadustiku (TsMS) § 407 lg 1 ja § 444 lg 1, kuivõrd hagi on õiguslikult põhjendatud, kostjale
on hagimaterjalid 22.02.2016. a isiklikult kätte toimetatud ja kostja ei ole kohtule tähtaegselt
nõuetekohaselt kirjalikku vastust esitanud. Sel juhul loeb kohus hageja esitatud faktilised väited
kostja poolt omaksvõetuks. TsMS § 407 lg 5 loetletud tagaseljaotsuse tegemist välistavaid
asjaolusid antud asjas ei esine.
Hageja nõue on kohtu hinnangul õiguslikult põhjendatud hageja poolt hagiavalduses märgitud
asjaoludel. Kostja ei ole 13.05.2015 laenulepingu alusel võetud laenu hagejale tagastanud.
Hagejal on õigus võlaõigusseaduse (VÕS) 101 lg 1 p 1 ja § 108 lg 1 alusel nõuda rahalise
kohustuse täitmist ning VÕS § 397 lg 1 kohast intressi ja VÕS § 101 lg 1 p 6 kohaselt viivist.
Seega on seadusega kooskõlas hageja nõue välja mõista kostjalt põhivõlg 7000 eurot, intress
500 eurot, hagiavalduse esitamise seisuga (01.02.2016) sissenõutavaks muutunud viivis 690
eurot ning viivis perioodil 02.02.2016 kuni 28.03.2016 392 eurot hageja kasuks.
Lisaks tuleb kostjalt (kuna hageja on oma nõude TsMS § 367 kohaselt sellisena esitanud) välja
mõista viivis arvestatuna võla põhiosalt alates 29.03.2016 kuni põhinõude täitmiseni määras
0,1 % päevas S.L. kasuks.

Menetluskulud
TsMS § 162 kohaselt jäävad menetluskulud täies ulatuses kostja kanda. Vastavalt TsMS § 174
lg 1 määrab kohus tagaseljaotsuses kindlaks ka kostja hüvitatavad menetluskulud vajalikus ja
põhjendatud ulatuses (nende rahalise suuruse). Hageja on menetluskulude nõude koos
kulunimekirja ja seda kinnitava arvega esitanud.
Kohus, tutvunud hageja avaldusega menetluskulude kindlaksmääramiseks ja vaadanud läbi asja
materjalid, leiab, et taotlus on osaliselt põhjendatud. Kostjalt kuulub väljamõistmisele
hagiavalduse esitamiselt tasutud riigilõiv 600 eurot kui vältimatu ja vajalik kulutus hagi
esitamisel. Hageja on palunud kohtul kostjalt välja mõista õigusabikulud 936 eurot (6,5 tundi,

                                                                                                2 (3)
                                                                             Tsiviilasi nr 2-16-1672



tunnitasu 120 eurot, millele lisandub käibemaks), kuid vastav summa ei ole haginõude suurust
ning hagiavaldust silmas pidades vajalik ega põhjendatud. Mõistlik ja põhjendatud kulutus
lepingulisele esindajale, arvestades siinkohal, et õigusabi oli vajalik üksnes hagiavalduse
koostamiseks, samuti ei ole aga tegemist keerulise hagiavalduse koostamisega ning asjaolu, et
asi lahendati tagaseljaotsusega, on kohtu hinnangul maksimaalselt 5 tunni eest 600 eurot,
millele lisandub käibemaks 120 eurot, kuivõrd TsMS § 174 lg 10 kohaselt hageja kinnitab, et
ta ei ole käibemaksukohustuslane.
TsMS § 177 lg 4 tulenevalt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist võlaõigusseaduse § 113 lõike 1 teises lauses ettenähtud ulatuses.


/allkirjastatud digitaalselt/
Ivika Sillaots
Kohtunik




                                                                                               3 (3)
