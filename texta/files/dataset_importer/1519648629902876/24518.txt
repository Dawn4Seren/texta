                         KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    3. veebruar 2016.a, Võru kohtumaja

Kriminaalasja nr                  1-15-10198 (15286000458)

Kohtunik                          Marju Persidskaja

Kohtuistungi sekretär             Merle Vaaks

Kriminaalasi                      Indrek Pedaja süüdistuses        KarS     §   424    järgi
                                  kokkuleppemenetluses

Prokurör                          Meelis Juursoo

Süüdistatav                       Indrek Pedaja, isikukood: 37304256554, elukoht:
                                  xxxxxxxxxxxxxxxxxxxxxxxxxxxxxxxxxxxx;                Eesti
                                  Vabariigi kodanik; emakeel: eesti keel; haridus:
                                  keskharidus; töökoht: xxxxxxxxxxxxxxxx; varem
                                  kriminaalkorras karistatud:
                                  - Harju Maakohtu 17.01.2011.a otsusega KarS § 375 lg 1
                                  järgi rahalise karistusega 1 596,80 eurot (tasutud).
                                  Tõkend – elukohast lahkumise keeld alates 26.11.2015.a.

Kaitsja                           Toomas Alp

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Indrek Pedaja KarS § 424 järgi ning karistuseks mõista rahaline
    karistus 226 (kahesaja kahekümne kuue) päevamäära (päevamäär 10 eurot)
    suuruses summas, so 2 260 (kaks tuhat kakssada kuuskümmend) eurot.

    KarS § 68 lg 1 alusel arvestada Indrek Pedaja eelvangistuses viibitud aeg 25.11.2015.a
    kuni 26.11.2015.a, so 2 (kaks) päeva, millele vastab rahalise karistuse 6 päevamäära,
    karistusaja hulka ning lugeda tasumisele kuuluvaks rahaliseks karistuseks 220
    (kakssada kakskümmend) päevamäära (päevamäär 10 eurot), so 2 200 (kaks tuhat
    kakssada) eurot.
   Rahaline karistus tuleb tasuda 30 (kolmekümne) päeva jooksul pärast kohtuotsuse
   jõustumist Maksu- ja Tolliameti arveldusarvele EE351010052031000004 SEB Pank
   AS või EE502200221014193355 Swedbank AS või EE873300333499990003 Danske
   Bank AS Eesti filiaal või EE401700017002872300 Nordea Bank AB Eesti filiaal,
   märkides ära viitenumbri 99916400000734 ning selgituse “Indrek Pedaja, otsus nr 1-
   15-10198, rahaline karistus“.

   KarS § 50 lg 1 p 1 alusel võtta lisakaristusena Indrek Pedajalt ära mootorsõiduki
   juhtimise õigus 4 (neljaks) kuuks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 19. veebruaril
   2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

   Tõkend – elukohast lahkumise keeld – tühistada Indrek Pedaja suhtes kohtuotsuse
   jõustumisel.

2. Menetluskulud:

KrMS §-de 175 lg 1 p 9; 179 lg 1 p 2; 180 lg 1, 189 lg 2 alusel mõista Indrek Pedajalt
välja menetluskulu järgmiselt:

           sundraha 645,00 (kuussada nelikümmend viis) eurot.

KrMS § 180 lg 3, § 313 lg 1 p 7, 12 alusel määrata, et Indrek Pedajal on õigus tasumisele
kuuluv menetluskulu kokku 645,00 (kuussada nelikümmend viis) eurot tasuda
vabatahtlikult 6 (kuue) kuu jooksul alates kohtuotsuse jõustumisest, tasudes igakuiselt
vähemalt 107,50 eurot kuni menetluskulu täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700007916 ning selgituse
“Indrek Pedaja, otsus nr 1-15-10198, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes


                                            2 (4)
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Indrek Pedajat süüdistatakse selles, et tema 25.novembril 2015a. kell 15:35 ajal Võru
maakonnas Antsla vallas Vana-Antsla alevikus Antsla-Kanepi maantee 4.kilomeetril juhtis
mootorsõidukit Mercedes-Benz registreerimismärgiga xxxxxxx olles alkoholijoobes so
alkoholisisaldus I.Pedaja väljahingatavas õhus tõendusliku alkomeetriga mõõdetuna oli 1,16
mg/l (-/+ 0,10 mg/l) kohta. Antud teoga rikkus Indrek Pedaja Liiklusseaduse § 33 lg 11 p 2;
§ 69 lg 1 nõudeid, mille kohaselt juht ei tohi olla alkoholijoobes.

Seega pani Indrek Pedaja toime KarS § 424 järgi kvalifitseeritava kuriteo –
mootorsõiduki juhtimise joobeseisundis.

Kokkuleppe sisu

Prokurör taotleb kohtus Indrek Pedaja süüditunnistamist KarS § 424 järgi ja karistamist
rahalise karistusega 226 miinimumpäevamääraga (10 eurot), s.o 2260 eurot. KarS § 68 lg 1
alusel arvata eelvangistus 25.11.2015.a - 26.11.2015.a, s.o 2 päeva Indrek Pedajal kantud
karistusaja hulka, seega rahaliseks karistuseks jääb 220 miinimumpäevamäära (10 eurot), s.o
2 200 eurot. KarS § 50 lg 1 alusel lisakaristusena võtta Indrek Pedajalt ära mootorsõiduki
juhtimise õigus 4 kuuks.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Indrek Pedaja aru kokkuleppe sisust ja nõustus sellega. Kohtuistungil kinnitas
süüdistatav Indrek Pedaja, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör, kaitsja ja süüdistatav jäid sõlmitud kokkuleppe juurde ning palusid selle otsuse
tegemisel aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.




                                              3 (4)
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Indrek Pedaja süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Indrek Pedaja menetluskuluks on süüdimõistva kohtuotsusega kaasnev sundraha, milleks on
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Indrek Pedaja on nõus vabatahtlikult menetluskulud tasuma ning taotles menetluskulude
tasumise ajatamist kuueks kuuks. Kohus leiab, et kõigi menetluskulude hüvitamine korraga,
arvestades, et süüdistataval kuulub tasumisele ka rahaline karistus, käib Indrek Pedajale
ilmselgelt üle jõu.

Kohus on seisukohal, et arvestades Indrek Pedaja varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 645 eurot 6 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                           4 (4)
