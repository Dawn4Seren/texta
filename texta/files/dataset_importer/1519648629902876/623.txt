                         KOHTUMÄÄRUS

Kohus                             Viru Maakohus
Määruse tegemise aeg ja koht      16.12.2016, Rakvere kohtumaja, kirjalik menetlus
Väärteoasja number                4-16-6901
Kohtunik                          Tiit Kullerkupp
Väärteoasi                        Sven Kruustoki        kaebus     kohtuvälise   menetleja
                                  kiirmenetluse otsusele nr xxxx
Menetlustoiming                   Menetluse lõpetamine seoses kaebusest loobumisega
Menetlusosalised ja nende         Kaebuse   esitaja:    Sven     Kruustok,       isikukood
esindajad                         38402235222, elukoht xxxx, e-post: xxxx
                                  Kohtuväline menetleja: Politsei- ja Piirivalveameti Ida
                                  prefektuuri Rakvere politseijaoskond (F.R. Kreutzwaldi
                                  5a, Rakvere).

RESOLUTSIOON

Lõpetada väärteoasja menetlus seoses kaebusest loobumisega.
Määruse väljatrükk toimetada kätte menetlusalusele isikule ning saata teadmiseks
kohtuvälisele menetlejale.
Määruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendus

21.09.2016 saabus Viru Maakohtule Sven Kruustoki kaebus, mille kohaselt kaebuse esitaja
soovib vaidlustada Politsei- ja Piirivalveameti Ida prefektuuri Rakvere politseijaoskonna
07.09.2016 kiirmenetluse otsust nr xxxx.

Viru Maakohus jättis 31.10.2016 määrusega kaebuse käiguta ning andis kaebuse esitajale
puuduste kõrvaldamiseks tähtaja. 31.10.2016 esitas kaebuse esitaja Viru Maakohtule
parandatud kaebuse. Kaebusest nähtus, et menetlusalune isik soovib osaleda kohtuistungil.

09.12.2016 toimunud avalikul kohtuistungil avaldas kaebuse esitaja, et ei jää kaebuse juurde
ning soovib kaebusest loobuda. Kaebuse esitaja avaldus kanti kohtuistungi protokolli.



                                                                                             1
Väärteomenetluse seadustiku (edaspidi VTMS) § 127 lg 1 kohaselt on kaebuse esitanud isikul
õigus kaebusest osaliselt või täielikult loobuda kuni kohtuliku arutamise lõppemiseni. VMTS §
127 lg 2 võimaldab kaebuse esitajal esitada maakohtule kaebusest loobumise avaldus
kohtuistungil suuliselt. Suuline avaldus kantakse kohtuistungi protokolli. VTMS § 127 lg 5
kohaselt, kui kaebusest loobutakse kohtuliku arutamise ajal, lõpetatakse menetlus määrusega.

Eeltoodust tulenevalt lõpetab kohus väärteoasjas nr 4-16-6901 menetluse seoses Sven
Kruustoki poolt kaebusest loobumisega maakohtuistungil.

Kohus lähtus eeltoodust ja juhindus VTMS §-ide 127; 192; 193 nõudeist.


Kohtunik                        /digitaalselt allkirjastatud/                 Tiit Kullerkupp




                                                                                           2
