                               KOHTUOTSUS
                               Eesti Vabariigi nimel
 Kohtuasja number               2-16-15165

 Otsuse tegemise aeg ja koht    22. november 2016. a, Jõhvi

 Kohus                          Viru Maakohus

 Kohtunik                       Viljo Junolainen

 Kohtuasi                       Eesti Vabariigi (Sotsiaalkindlustusameti kaudu) hagi V.
                                M.i, A. T.i ja T. G. vastu solidaarselt 360 euro nõudes

 Hagihind                       360 eurot

 Kohtuistungi toimumise aeg     Lihtmenetlus


 Menetlusosalised               Hageja:            Eesti Vabariik (Sotsiaalkindlustusameti
                                                   kaudu, Lembitu 12, 15092 Tallinn)


                                Hageja esindaja:   Milvi Haitov (volikirja alusel, e-post:
                                                   milvi.haitov@sotsiaalkindlustusamet.ee)


                                Kostja 1:          V. M. (isikukood xxx, kannab karistust
                                                   xxx)


                                Kostja 2:          A. T. (isikukood xxx, kannab karistust
                                                   xxx)


                                Kostja 3:          T. G. (isikukood xxx, kannab karistust
                                                   xxx)

RESOLUTSIOON


1. Hagi rahuldada.



1
2. Välja mõista V. M.ilt, A. T.ilt ja T. G.lt solidaarselt Eesti Vabariigi
(Sotsiaalkindlustusameti kaudu) 360 (kolmsada kuuskümmend) eurot.

2.2 Riigile regressi korras tagastatav hüvitis tuleb üle kanda Sotsiaalkindlustusameti
arveldusarvele EE742200001120057958 Swedbank AS-is või EE761010002033069006 SEB
Pank AS-is, viitenumbriga 5420020238 (A. T.), viitenumbriga 5420020225 (V. M.),
viitenumbriga 5420020241 (T. G.).


EDASIKAEBAMISE KORD


Kohus ei anna luba edasikaebamiseks.

Ringkonnakohus võtab apellatsioonkaebuse menetlusse üksnes juhul, kui maakohtu
otsuses on antud luba edasikaebamiseks või kui maakohtu otsuse tegemisel on selgelt
ebaõigesti kohaldatud materiaalõiguse normi või on selgelt rikutud menetlusõiguse normi
või on selgelt ebaõigesti hinnatud tõendeid ja see võis oluliselt mõjutada lahendit.
Apellatsioonkaebuse võib esitada Tartu Ringkonnakohtule 30 päeva jooksul alates
kohtuotsuse kättetoimetamisest. Kohus võib asja arutada kirjalikus menetluse, kui ei
esitata taotlust kohtuistungi pidamiseks.


HAGEJA NÕUE


1. Hagiavalduse kohaselt mõisteti A. T., V. M. ja T. G. süüdi kuriteos, mille tagajärjel
vägivallakuriteo ohver V. V. suri. Kohtuotsus kriminaalasjas nr 1-14-5681 on jõustunud.
Sotsiaalkindlustusameti 12.02.2013. a otsusega nr 384 hüvitati G. B.ile V. V. matuste
korraldamisega seotud kulud kokku summas 360 eurot. Hageja esitab ohvriabiseaduse (OAS) §
31 alusel regressinõude kostjate vastu ja palub kostjatelt solidaarselt välja mõista 360 eurot.



KOSTJA 3 VASTUS


2. T. G. märkis oma vastuses, et tal puudub vanglas sissetulek ning kui ta vanglast vabaneb,
maksab ta hageja nõude.

3. Kostja 1 ja kostja 2 hagile ei vastanud.


KOHTUOTSUSE PÕHJENDUSED


4. Hageja esitas kostjate vastu regressinõude ohvriabi seaduse (OAS) § 31 alusel.

5. Sotsiaalkindlustusameti 12.02.2013. a otsusega nr 384 hüvitati G. B.ile V. V. matuste
korraldamisega seotud kulud kokku summas 360 eurot (tl 7-8).
2
6. OAS § 31 kohaselt läheb pärast hüvitise maksmist hüvitise saaja õigus nõuda kahju hüvitamist
kuriteoga tekitatud kahju eest vastutavalt isikult hüvitisena makstud summa ulatuses üle riigile.
Seega on riigil nõudeõigus 360 euro ulatuses.

7. Hageja väljamakstud hüvitis (matusekulu) tuleneb üheselt V. V. surma põhjustamisest. Seega
saab tekitatud kahju eest vastutada see isik, kes kannatanu surma põhjustas.

8. Kostjad tunnistati kriminaalasjas nr 1-14-5681 süüdi karistusseadustiku (KarS) § 118 lg 1 p 1
ja § 117 lg 1 järgi. Kohus tuvastas, et süüdistatavad vastutavad kannatanule tekitatud
kehavigastuste ning kehavigastuste tagajärjel saabunud surma põhjustamise eest
kaastäideviijatena (tl 44-55).

9. Võlaõigusseaduse (VÕS) § 1043 kohaselt peab teisele isikule õigusvastaselt kahju tekitanud
isik kahju hüvitama, kui ta on kahju tekitamises süüdi või vastutab kahju tekitamise eest vastavalt
seadusele. Kahju tekitamine on õigusvastane kui see tekitati kannatanu surma põhjustamisega
(VÕS § 1045 lg 1 p 1). Vastutav on üldjuhul isik, kelle õigusvastase teo tagajärjel tekkinud kahju
hüvitamist nõutakse.

10. Kahju hüvitamise nõude rahuldamine eeldab, et kahju tekitaja tegu tõi kaasa kahjuliku
tagajärje ehk sellise kahju tekkimise kannatanul, mille hüvitamist viimane nõuab. Kahju tekitaja
teo ning kannatanul tekkinud kahjuliku tagajärje vahel peab olema põhjuslik seos (VÕS § 127 lg
4).

11. Conditio sine qua non meetodi järgi on kahju tekkimine kostja teoga põhjuslikus seoses siis,
kui antud tegu oli kahju tekkimise vältimatuks eelduseks ehk kahju ei oleks ilma selle teota
tekkinud (nt Riigikohtu lahendid 3-2-1-45-08, 3-2-1-161-10).

12. Matusetoetuse maksmise OAS alusel tingis kuriteoohvri surm, mille toimepanemise eest
kannavad karistust kostjad.

13. Kohus märgi T. G.le, et kui tal tekivad rahalised vahendid kinnipidamiskohas töötades, siis
nimetatud vahenditest tehakse väljamakseid võlausaldajatele vangistusseaduses sätestatud
korras.




MENETLUSKULUDE JAOTUS



14. Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses.

Kooskõlas TsMS § 162 lg 1 kannab hagimenetluse kulud pool, kelle kahjuks otsus tehti. Kuna
kohus rahuldab hagi täies ulatuses, jäävad menetluskulud täies ulatuses kostja kanda.




3
TsMS § 145 kohaselt on Eesti Vabariik kui menetlusosaline riigilõivu tasumisest vabastatud.
Hageja ei ole menetluskulusid kandnud, seega puuduvad kostjalt välja mõistmisele kuuluvad
menetluskulud.




/ allkirjastatud digitaalselt /




Viljo Junolainen
Kohtunik




4
