                                                                                 1-16-5219




                          KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        29. juuni 2016 Tallinn, Liivalaia kohtumaja

Kriminaalasja number               1-16-5219 (16930000053)

Kohtunik                           Külli Iisop

Kohtuistungi sekretär              Liisi Kisler

Kriminaalasi                       Vladislav Malvinovi süüdistuses KarS § 184 lg 1 järgi
                                   kokkuleppemenetluses

Tõlk                               Ines Üprus

Kohtuistungi toimumise aeg         29.06.2016

Prokurör                           Marek Soomaa

Süüdistatav                        V l a d i s l a v MALVINOV – isikukood 37312132213;
                                   kodakondsuseta; emakeel: vene keel; haridus: 8 klassi;
                                   elukoht: XXX; töötab ehitustöölisena XXX OÜ-s;
                                   kehtivad kriminaal- karistused puuduvad; tõkend
                                   elukohast lahkumise keeld (kahtlustatavana oli kinni
                                   peetud 01.04.2016)


RESOLUTSIOON
1. Süüdi tunnistada V l a d i s l a v MALVINOV KarS § 184 lg 1 järgi ning karistuseks
mõista 1 (üks) aasta ja 6 (kuus) kuud vangistust.

2. KarS § 68 lg 1 alusel lugeda karistusest kantuks 1 päev eelvangistust (01.04.2016) ning
kandmisele kuulub 1 (üks) aasta 5 (viis) kuud ja 29 (kakskümmend üheksa) päeva
vangistust.

3. KarS § 73 lg 1 ja 3 alusel ei pöörata mõistetud karistust täitmisele, kui V. Malvinov 2
(kahe) aasta ja 8 (kaheksa) kuu pikkuse katseaja kestel ei pane toime uut tahtlikku
kuritegu.

                                                                                        1
KarS § 78 p 1 kohaselt hakkab katseaeg kulgema kohtuotsuse kuulutamisest.

4. Tõkend elukohast lahkumise keeld tühistada pärast otsuse jõustumist.

5. Välja mõista Vladislav Malvinovilt KrMS § 180 lg 1 alusel menetluskulud riigieelarve
tuludesse kokku summas 1 207 (üks tuhat kakssada seitse) eurot, sh:
    - ekspertiisi tegemise kulud 84 eurot,
    - määratud kaitsjale makstav tasu 48 eurot;
    - süüdimõistva kohtuotsusega kaasnev sundraha 1 075 eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa, s.o igakuise maksena 12 kuu jooksul alates kohtuotsuse
jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (12 kuu jooksul) tasutud, suunatakse need
täitemenetluse läbiviimiseks kohtutäiturile täitemenetluse seadustikus sätestatud korras.

6. Asitõendid:
6.1. Narkootiline aine (taimepuruna), mis asub EKEI keemiaosakonnas - konfiskeerida ja
NPALS § 7 lg 3 alusel jätta pärast kohtuotsuse jõustumist ekspertiisiasutusele aine
säilitamiseks, teaduslikul eesmärgil ja õppeotstarbel kasutamiseks või hävitamiseks.
6.2. Kaks pardakaarti, mis jäetud hoiule MTA kabinetti 309 (Tallinn Lõõtsa 8a) –
konfiskeerida ja hävitada KrMS § 126 lg 3 p 4 alusel pärast kohtuotsuse jõustumist.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.


SÜÜDISTUS
V.Malvinov omandas ebaseaduslikult Kohtla Järvel uurimise käigus tuvastamata isikutelt ja
tuvastamata ajal, kuid enne 01.04.2016 kella 16.50 suures koguses narkootilist ainet
marihuaana 45,87 grammi. 01.04.2016 suundus ta läbi Tallinna Reisisadama D-terminaali
laevale Romantika, eesmärgiga vedada ebaseaduslikult marihuaana Rootsi Kuningriiki ja
seejärel Taani Kuningriiki. Marihuaana ebaseaduslik väljavedu jäi V. Malvinovil tema tahtest
olenemata põhjustel lõpule viimata. Pärast isiku pardakaardi registreerimist suunati V.
Malvinov tollikontrolli, mille käigus leiti tema spordikotist riiete vahele peidetud kilekott, mille
sees oli narkootiline aine marihuaana massiga 45,87 grammi ja see võeti temalt ära. Vastavalt
21.04.2016 teostatud narkootilise aine ekspertiisile on nimetatud kanepi tetra-
hürdokannabinooli ehk THC sisaldus1,3%.

Narkootiliste ja psühhotroopsete ning nende lähteainete seaduse (NPALS) § 3 lg 1 järgi on
narkootiliste ainete käitlemine keelatud, välja arvatud meditsiinilisel või teaduslikul eesmärgil

                                                                                                  2
ning narkootiliste ainetega seotud kuritegude ennetamiseks, avastamiseks ning tõkestamiseks
või nimetatud seaduses ettenähtud õppeotstarbel kasutamise eesmärgil.

Kanepi töötlemisprodukt ehk marihuaana kuulub NPALS § 31 lõike 1 ja § 4 lõike 15 alusel
kehtestatud ja sotsiaalministri 18.mai 2005 määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase
arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete I nimekirja.

NPALS § 4 lg 1 kohaselt toimub I nimekirjas loetletud ainete ja neid sisaldavate ravimite sisse-
ja väljavedu § 3 lõikes 1 nimetatud eesmärkidel kasutamiseks Ravimiameti sisse- ja väljaveoloa
alusel.

Vastavalt NPALS § 31 lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele. Marihuaana puhul piisab kümnele inimesele
joobe tekitamiseks keskmiselt 7,5 grammist narkootilisest ainest. Seega piisaks süüdistatava
käideldud 45,87 grammist marihuaanast narkojoobe tekitamiseks keskmiselt 61 inimesele.

Suures koguses narkootilise aine ebaseadusliku käitlemisega pani Vladislav Malvinov toime
KarS § 184 lg 1 järgi kvalifitseeritava kuriteo.


Sõlmitud kokkulepe ning kohtuliku arutamise järeldused
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör V.
Malvinovi süüditunnistamist KarS § 184 lg 1 järgi ning tema karistamist vangistusega 1 aasta
ja 6 kuud. Sellest lugeda kantuks 1 päev eelvangistust. 1 aasta 5 kuud ja 29 päeva vangistust ei
pöörata täitmisele KarS § 73 alusel, kui V. Malvinov ei pane 2 aasta 6 kuu pikkuse katseaja
kestel toime uut tahtlikku kuritegu. Tasuda tuleb menetluskulud: ekspertiisi tegemise kulu 84
eurot, kaitsjale makstud tasu eeluurimisel 48 eurot ja sundraha 1075 eurot. Võimalik on
menetluskulusid tasuda osade kaupa 12 kuu jooksul igakuiste maksetena alates kohtuotsuse
jõustumisest

Kohtuistungil süüdistatav tunnistas oma süüd, kinnitas, et on kokkuleppest aru saanud ja
nõustub sellega täies ulatuses. Kaitsja osavõttu kohtuistungist ta ei soovinud. Prokurör jäi
sõlmitud kokkuleppe juurde ning palus kohtul kokkulepe otsusega kinnitada.

Kohtuliku arutamise põhjal teeb kohus järelduse, et süüdistatava poolt kokkuleppe sõlmimine
on olnud tema tõelise tahte avaldus ning kriminaalasja menetlemisel on järgitud kõiki
kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
V. Malvinov tuleb süüdi tunnistada ja teda karistada vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.

Samuti tuleb süüdistatavalt välja mõista menetluskulud kokkuleppes näidatud suuruses ja
viisil.
Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.


                                                                                                3
Asitõenditest narkootiline aine tuleb pärast kohtuotsuse jõustumist jätta EKEI käsutusse. Kaks
pardakaarti, mis on jäetud hoiule Maksu- ja Tolliameti kabinetti 309 (Lõõtsa 8a, Tallinn)
hävitada pärast kohtuotsuse jõustumist.

Menetlusnormid, millest kohus juhindub otsuse tegemisel, on KrMS §-d 159, 175, 180, 179,
248 lg 1 p 5, 249, 311, 313.




Külli Iisop
Kohtunik
/allkirjastatud digitaalselt/




                                                                                            4
