                                                                                         2-16-17361




                            KOHTUMÄÄRUS
Kohus                                  Pärnu Maakohus
Kohtunik                               Tambet Grauberg
Kohtujurist                            Eneli Kivi
Määruse tegemise aeg ja koht           13. detsember 2016.a, Pärnu kohtumaja
Tsiviilasja number                     2-16-17361
Tsiviilasi                             R. H. hagi R. H. vastu 2500 euro nõudes
Avaldus                                R. H. hagi R. H. vastu esitatud hagi tagasivõtmiseks
Menetlusosalised ja nende              Hageja: R. H., isikukood: xxxxxxxxxxx; elukoht: xxxxxxxx
esindajad                              xxx xxx-x, xxxxx xxxxx; e-post: xxx
                                       Kostja: R. H., isikukood: xxxxxxxxxxx; elukoht: xxxxxxxxx,
                                       xxxxx xxxx, xxxxxxxx xxx xx, xxxxx; e-post: xxx


Menetlustoiming                        Hageja avalduse lahendamine, kirjalik menetlus
RESOLUTSIOON
1. Rahuldada hageja R. H.u avaldus R. H.u vastu esitatud hagi tagasivõtmiseks ning jätta
   läbi vaatamata R. H.u hagi R. H.u vastu 2500 euro nõudes.
2. Edastada määrus hagejale.
Menetluskulude jaotus
Jätta menetluskulud hageja kanda.
Edasikaebamise kord
Määruse peale võib esitada määruskaebuse 15 päeva jooksul arvates kohtumääruse määruskaebuse
esitajale kättetoimetamisest Tallinna Ringkonnakohtule Pärnu Maakohtu Pärnu kohtumaja kaudu.

Asjaolud ja menetluse käik
R. H. esitas 17.11.2016.a Pärnu Maakohtule hagiavalduse R. H.u vastu. Hagiavalduse kohaselt R.
H. ja R. H.u abielu registreeriti xxxx.a. Pooled ei sõlminud abieluvaralepingut. Abielu lahutati xx
xx xxxxa. Abielu ajal ostsid pooled sõiduauto xxx xxxxxxx registreerimismärgiga xxxxxx. Pärast
abielu lahutamist jäi sõiduauto omavoliliselt R. H.u kasutusse. Hageja pole kordagi saanud autot
kasutada. Kõik vajalikud sõidud (nii isiklikud kui ka lastega sõidud) on hageja teinud
ühistranspordiga. Hageja on korduvalt palunud kostjal 50% auto väärtusest kanda hageja kontole,
kuna abielu lahutati ja auto kuulus ühisvara alla. Kostja on sellest korduvalt keeldunud. Pärast
abielu lahutust on hageja seisukohalt ühiseks varaks üksnes sõiduauto xxx xxxxxx, muu ühisvara
puudub. Hageja saatis 30.10.2016.a kostjale e-kirja, millega tuletas meelde, et tasuks hagejale 50%
auto väärtusest, kuna abielu on lahutatud ja ühisvara on senini jagamata. Kostja vastas e-kirjale
30.10.2016 ja teatas et ta ei ole nõus poolt auto väärtusest tasuma. Hagejal tekkis kahtlus, et kostja
                                                                                                    1
                                                                                        2-16-17361
on müünud sõiduauto ilma hageja nõusolekuta. Hageja esitas Maanteeametile 01.11.2016.a e-kirja
teel päringu, saamaks teada, mis kuupäeval registreeriti sõiduk R. H.u nimele ja kas R. H. on teinud
2016. aastal tehinguid sõidukiga seoses. Maanteeametilt saadud vastuses selgus, et sõiduk
registreeriti R. H.u nimele 19.08.2013.a ning R. H. on sõlminud 18.10.2016.a müügilepingu
sõiduki võõrandamiseks. Seega hageja sai 01.11.2016.a teada, et R. H. on ilma hageja teadmata ja
nõusolekuta müünud ühisvara all oleva sõiduki 18.10.2016.a. Hageja palub kohtul kostjalt välja
mõista 2500 eurot ning jätta menetluskulud kostja kanda. Pärnu Maakohus jättis 17.11.2016.a
hagiavalduse käiguta ning kohustas hagejat kõrvaldama puudused hagiavaldusest.
Hageja esitas 24.11.2016.a hagiavalduse täienduse, mille kohaselt hageja palub kohtul tunnistada
kehtetuks 18.10.2016.a kostja sõlmitud sõiduki müügileping. Hageja teatab kohtule, et ei ole kostja
18.10.2016.a sõlmitud müügilepingut heaks kiitnud. Müügilepingust nähtub, et sõiduauto müüdi
kostja elukaaslase tuttavale hinnaga 300 eurot, mis on kõvasti alla sarnaste autode turuväärtust.
Sellise hinna eest oleks hageja ise kasutanud ostueesõigust ja ostnud kostjalt auto ehk siis jaganud
ühisvara selliselt et hageja tasuks pool müügilepingus olevast summast ja sõiduauto jääb hageja
ainuomandisse. Samuti juhib hageja tähelepanu sellele, et kostja on esitanud Maanteeametile
teadlikult valeandmeid luues olukorra kus selline ebaseaduslik tehing sai vormistatud. Sõiduauto
on läinud õigustamata isiku valdusesse minu tahte vastaselt. Valede andmete esitamine
Maanteeametile seisnes selles, et kostja on müügilepingus kinnitanud, et sõiduauto xxx xxxxxxx
kuulub tema ainuomandisse, mis ei vasta tõele. Sõiduauto osteti abielu ajal ja kuulus ühisvara alla.
Pärnu Maakohus jättis 29.11.2016.a hagiavalduse käiguta ning kohustas hagejat kõrvaldama
puudused hagiavaldusest.
Avaldus
Hageja esitas 12.12.2016.a avalduse hagi tagasivõtmiseks.

Kohtu seisukoht
Kohus olles tutvunud hageja esitatud avaldusega leiab, et hageja hagi tagasivõtmise avaldus tuleb
rahuldada.
Tsiviilkohtumenetluse seadustiku (edaspidi TsMS) § 424 lg 1 kohaselt võib hageja hagi kostja
nõusolekuta tagasi võtta kuni eelmenetluse lõpuni. Kostja nõusolekul võib hagi tagasi võtta hagi
kohta tehtud lahendi jõustumiseni.
Hagejal õigus hagi tagasi võtta kostja nõusolekuta, kuna hagimenetlus on eelmenetluse staadiumis.
Kohus ei ole hagiavaldust menetlusse võtnud. Eeltoodust tulenevalt kohus rahuldab hageja
avalduse kostja vastu esitatud hagi tagasivõtmiseks ning kohus jätab läbi vaatamata R. H.u hagi
R. H.u vastu 2500 euro nõudes.
TsMS § 424 lg 3 kohaselt kohtule esitatud hagi tagasivõtmise avaldus toimetatakse kätte kostjale,
kui tagasivõtmiseks on vajalik tema nõusolek. Käesoleval juhul kostja nõusolekut hagi
tagasivõtmiseks ei ole vaja, sest avaldus esitati enne eelmenetluse lõppu. Seega määrust ei ole
vajalik kostjale kätte toimetada.
Tulenevalt TsMS § 426 lg-st 1 hagi läbivaatamata jätmise korral loetakse, et hagi ei ole kohtu
menetluses olnud ja hageja võib pöörduda hagiga sama kostja vastu samal alusel vaidluses sama
hagieseme üle kohtusse.
TsMS § 427 kohaselt võib maakohtu määruse peale, millega hagi jäetakse läbi vaatamata, esitada
määruskaebuse.
Menetluskulude jaotus


                                                                                                  2
                                                                                       2-16-17361
TsMS § 173 lg 1 ja 2 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse. Menetluskulude jaotus tuleb kohtulahendis märkida ka siis, kui menetlusosalised seda
ei taotle. TsMS 173 lg 4 kohaselt menetluskulude jaotuses näeb kohus ette, millised menetluskulud
keegi menetlusosalistest peab kandma, välja arvatud kulude rahalise suuruse.
TsMS § 168 lg 2 ja 4 kohaselt hageja kannab menetluskulud, kui hagi jäetakse läbi vaatamata või
kui menetlus lõpetatakse määrusega ja käesoleva paragrahvi lõigetest 3–5 ei tulene teisiti. Kui
hageja loobub hagist või võtab selle tagasi, kannab ta kostja menetluskulud, välja arvatud juhul,
kui ta loobub hagist või võtab selle tagasi seetõttu, et kostja on nõude pärast hagi esitamist
rahuldanud.
Eeltoodust tulenevalt jätab kohus menetluskulud hageja kanda, kuna kohus jätab hagi läbi
vaatamata hageja taotluse alusel ning kohtule teadaolevalt kostja ei ole tasunud võlgnevust. Hageja
ei ole esitanud kohtule nõuetekohast hagiavaldust ning kohus ei ole hagiavaldust menetlusse
võtnud. Kostjale ei ole teatatud hagiavaldusest ega menetlusest. Kohtu hinnangul kostjal ei ole
käesolevas menetluses menetluskulusid tekkinud.
TsMS § 150 lg 3 kohaselt valduse läbi vaatamata jätmisel või menetluse lõpetamisel kompromissi
kinnitamise või hagist loobumise tõttu ei tagastata eelnevas kohtuastmes tasutud riigilõivu. Hageja
tasutud riigilõiv summas 250 ei kuulu hagejale tagastamisele.
TsMS § 178 lg 1 kohaselt saab menetluskulude jaotust vaidlustada üksnes selle kohtulahendi peale
edasi kaevates, millega menetluskulude jaotus kindlaks määrati. Tulenevalt TsMS § 178 lg 2
menetluskulude kindlaksmääramise peale võib edasi kaevata menetluskulude hüvitamiseks
õigustatud või menetluskulusid kandma kohustatud isik, kui vaidlustatav summa ületab 200 eurot.
Hageja on kohtule teatanud, et hagejal puudusid menetluskulud. Seega menetluskulude
kindlaksmääramise peale ei ole pooltel õigust kaebust esitada.

/allkirjastatud digitaalselt/
Tambet Grauberg
kohtunik




                                                                                                 3
