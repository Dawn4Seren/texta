                               KOHTUOTSUS
                                (TAGASELJAOTSUS)
                                 Eesti Vabariigi nimel

Kohtuasja number                 2-16-7461
Otsuse tegemise aeg ja koht      29. september 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         OÜ Aktiva Finants hagi A. M.i vastu 7563,09 eurot
                                 võlgnevuse ja viivise nõudes
Kohtuistungi toimumise aeg       Kirjalik menetlus
Hagihind                         7563,09 eurot


Menetlusosalised                 Hageja:             OÜ Aktiva Finants (RK 10746479)
                                 Hageja esindaja:    Kadri Timuska (volikirja alusel, e-post:
                                                     jurist@julianus.ee )
                                 Kostja:             A. M. (IK xxx, elukoht: xxx, tegelik
                                                     elukoht on teadmata)



RESOLUTSIOON

1. Hagi rahuldada tagaseljaotsusega.

2. Välja mõista A. M.ilt OÜ Aktiva Finants kasuks koguvõlgnevus 7563 (seitse tuhat
viissada kuuskümmend kolm) eurot 09 senti.

3. Menetluskulud jätta kostja A. M.i kanda.

3.1 Välja mõista kostjalt A. M.ilt OÜ Aktiva Finants kasuks menetluskulud kogusummas
595 (viissada üheksakümmend viis) eurot.

3.2    Välja mõista kostjalt OÜ Aktiva Finants kasuks viivis menetluskuludelt (595
eurot) alates kohtulahendi jõustumisest kuni täitmiseni VÕS § 113 lg 1 sätestatud määras.

4.      Tagaseljaotsus kuulub viivitamatult täitmisele.

5.     Toimetada kohtuotsuse (tagaseljaotsuse) ärakiri kostjale kätte avalikult, avaldades
tagaseljaotsuse resolutsiooni väljaandes Ametlikud Teadaanded.
                                                                                         1(4)
EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 325 (kolmsada
kakskümmend viis) eurot ja esitades kohtule selle kohta maksekorralduse (TsMS § 142 lg
2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1.      OÜ Aktiva Finants esitas hagi A. M.i vastu võlgnevuse nõudes.
Hagiavalduse kohaselt sõlmisid Elisa Eesti AS ja kostja liitumislepingud, mille alusel Elisa
Eesti AS kohustus pakkuma kostjale telekomunikatsiooniteenust ning kostja kohustus saadus
teenuste ja kauba eest vastavalt esitatud arvetele õigeaegselt ja regulaarselt tasuma. Elisa Eesti
AS loovutas 02.12.2014 kostja nõude OÜ-le Aktiva Finants, koos õigusega nõuda intresse,
viiviseid. Hagiavalduse esitamise ajaks on kostja põhivõlgnevus 3781,57 eurot ja viivis
3781,52 eurot.
Hageja palub kostjalt välja mõista koguvõlgnevuse 7563,09 eurot (sh põhivõlgnevus 3781,57
eurot ja sissenõutavaks muutunud viivise 3781,52 eurot. Menetluskulud palub hageja jätta
kostja kanda ja mõista kostjalt välja 1114,12 eurot (sh riigilõiv 475 eurot ja õigusabikulud
639,12 eurot).

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Kostja tegelik elukoht on kohtule teadmata.
Kuna kostja tegelik asukoht oli teadmata, toimetati kostjale hagimaterjalid kätte avalikult,
väljaande Ametlikud Teadaanded kaudu 23.08.2016.a. TsMS § 317 lg 5 kohaselt loetakse
dokument avalikult kättetoimetatuks 15 päeva möödumisel väljavõtte väljaandes Ametlikud
Teadaanded ilmumise päevast. Hagimaterjalid loetakse kostjale kättetoimetatuks
07.09.2016.a. Kohus kohustas kostjat 14 päeva jooksul kirjalikult vastama. Kohtuteates
selgitati kostjale hagimaterjalide kättesaamise võimalust ja kohtule vastamise kohustust.
Kostja kohtule vastanud ja vastuväiteid hagile esitanud ei ole.

                                                                                                 2(4)
3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse. Hageja menetluskulud on riigilõiv 475 eurot ja õigusabikulud 639,12 eurot, kokku
1114,12 eurot

Kohus leiab, et hageja menetluskulude hüvitamise taotlus on põhjendatud osaliselt.
Kohus leiab, et nn masshagides (õigusabi kulud hagi koostamise ja kohtusse esitamise eest)
on õigusabi hüvitamise nõue summas 639,12 eurot ilmselgelt põhjendamatult suur ja ei vasta
õigusabi tegelikule mahule ja raskusele. Kuna tegemist on trafaretse hagiga tavapärase
keerukusega võlaõiguslikus vaidluses, loeb kohus hagi koostamise põhjendatud ajakukuks 1
tund. Riigikohtu senises praktikas on põhjendatuks ja mõistlikuks peetud tunnihinda 120 eurot
(Riigikohtu tsiviilkolleegiumi määrus tsiviilasjas nr 3-2-1-93-13). Seega on põhjendatud ja
vajalik õigusabikulu 120 eurot.
Koos riigilõivuga on kostjalt väljamõistetavad hageja menetluskulud 595 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


                                                                                                     3(4)
/allkirjastatud digitaalselt/

Piret Raik
Kohtunik




                                4(4)
