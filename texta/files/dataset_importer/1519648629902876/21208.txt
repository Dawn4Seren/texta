                             KOHTUOTSUS
                                  EESTI VABARIIGI NIMEL
                                        Tagaseljaotsus

Kohus                                 Harju Maakohus

Kohtukoosseis                         Kohtunik Külli Puusep

Otsuse tegemise aeg ja koht           15. märts 2016, Tallinn, Tartu mnt kohtumaja

Tsiviilasja number                    2-15-122813

Tsiviilasi                            PPC Delta OÜ hagi XXX vastu võla nõudes

Tsiviilasja hind                      1820 eurot 59 senti

Menetlusosalised      ja     nende Hageja PPC Delta OÜ (registrikood 12741463, asukoht Jõe 3 -
esindajad                          II korrus, 10151 Tallinn)
                                      Hageja lepinguline esindaja          Tarvo     Ilves   (e-post:
                                      menetlus@plusplus.ee)
                                      Kostja XXX(isikukood XXX, registreeritud elukoht XXX;
                                      tegelik elukoht kohtule teadmata)
Asja läbivaatamine                    Kirjalikus menetluses


RESOLUTSIOON
  1. Hagi rahuldada tagaseljaotsusega.
    2. Mõista XXX välja PPC Delta OÜ kasuks põhivõlgnevus 1251 eurot 99 senti, intress 80
       eurot 32 senti, 26. jaanuari 2016 seisuga sissenõutavaks muutunud viivis 250 eurot 65
       senti ning viivis määras 0,052% päevas põhinõudelt (1251 eurot 99 senti) alates 27.
       jaanuarist 2016 kuni põhinõude täitmiseni.
    3. Menetluskulud jätta kostja kanda.
    4. Mõista XXX välja PPC Delta OÜ kasuks menetluskulu kokku 513 eurot. Kostja poolt
       hüvitamisele kuuluvatelt menetluskuludelt (513 eurot) tuleb tasuda viivist
       menetluskulude suurust kindlakstegeva lahendi jõustumisest kuni täitmiseni
       võlaõigusseaduse § 113 lg 1 teises lauses ettenähtud ulatuses.
    5. Tagaseljaotsus on tagatiseta viivitamata täidetav.
    6. Toimetada kohtuotsus kostjale avalikult kätte. Lahend loetakse avalikult
       kättetoimetatuks 15 päeva möödumisel kohtuotsuse väljavõtte väljaandes Ametlikud
       Teadaanded ilmumise päevast.

Edasikaebamise kord

Kostja võib esitada Harju Maakohtu tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
                                                                                         2-15-122813

põhjuse olemasolust, kui hagi on kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt või kui tagaseljaotsust ei võinud seaduse
kohaselt teha. Kaja võib esitada tagaseljaotsuse kättetoimetamisest alates 30 päeva jooksul. Kajas
peab sisalduma viide käesolevale otsusele; avaldus kaja esitamise kohta; samuti asjaolu, mis takistas
kostjal hagile vastamast ja sellest teatamast ning selle põhistus (v.a juhul, kui kaja esitamiseks ei ole
mõjuv põhjus vajalik). Koos kajaga esitada kõik asja ettevalmistamise lõpuleviimiseks, sh kostja
vastus ja kostja väidete kohta tõendid. Kajalt tuleb tasuda kautsjon summas, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon tasuda
Rahandusministeeriumi arvelduskontole nr EE571010220229377229 AS SEB Pank, nr
EE062200221059223099 Swedbank AS, nr EE513300333522160001 Danske Bank A/S Eesti filiaal
või nr EE221700017003510302 Nordea Bank AB Eesti filiaal. Maksekorralduse selgitusse märkida
tsiviilasja number. Koos kajaga tuleb esitada andmed kautsjoni tasumise kohta.

Hageja võib esitada otsuse peale apellatsioonkaebuse Tallinna Ringkonnakohtule 30 päeva jooksul
alates otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse teatavakstegemisest. Apellatsioonkaebus võidakse lahendada kirjalikus menetluses, kui
kaebuses ei taotleta selle lahendamist istungil.

Selgitus menetlusabi taotlejale

Kui menetlusosaline taotleb menetlusabi kohtule esitatava kaebuse või taotluse koostamiseks peab
menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

KIRJELDAV JA PÕHJENDAV OSA

PPC Delta OÜ nõuab 26. jaanuaril 2016 esitatud hagis XXX vastu 1251 euro 99 sendi
põhivõlgnevuse, intressi 80 eurot 32 senti, sissenõutavaks muutunud viivise 250 euro 65 sendi ja
lisanduva viivise väljamõistmist. Hageja nõue tuleneb 16. detsembril 2013 poolte vahel sõlmitud
väikelaenulaenulepingust nr XXX 1500 euro laenamiseks. Kostja on jätnud laenulepingust
tulenevad osamaksed tegemata ja laenu osaliselt tagastamata. Hagimaterjalid ja kirjaliku vastuse
nõue on kostjale kätte toimetatud avalikult 11. veebruaril 2016. Kostja, kellele kohus andis kirjaliku
vastuse esitamise tähtaja, ei ole kohtule vastanud.

Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava ja
põhjendava osata.

Menetluskulud tuleb TsMS § 162 lg 1 alusel jätta kostja kanda. Hageja menetluskulud on riigilõiv
225 eurot ja õigusabikulu 288 eurot, kokku 513 eurot.

Tulenevalt TsMS § 178 lg-st 1 saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate menetluskulude
suurust saab vaidlustada selle kohtulahendi peale edasi kaevates, millega menetluskulude rahaline
suurus kindlaks määrati.


/allkirjastatud digitaalselt/
Külli Puusep
kohtunik

                                                                                                  2(2)
