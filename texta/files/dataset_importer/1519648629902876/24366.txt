                        KOHTUMÄÄRUS
Kohus                              Pärnu Maakohus
Määruse avalikult teatavaks        4. veebruar 2016 Pärnu Maakohtu Pärnu Rüütli tn
tegemise aeg ja koht               kohtumaja kantselei kaudu
Kohtukoosseis                      kohtunik Toomas Talviste
Tsiviilasja number                 2-15-10360
Tsiviilasi                         Ü. T. hagi E.         L.-G.i   vastu   2194.01   euro
                                   väljamõistmiseks
Menetlusosalised ja nende          Hageja Ü. T., lepinguline esindaja vandeadvokaat
esindajad                          Nikolai Kõiv
                                   Kostja E. L.-G., lepinguline esindaja vandeadvokaat
                                   Ljudmila Tamar
Menetlustoiming                    Kompromissi kinnitamine, menetluse lõpetamine ja
                                   riigilõivu osaline tagastamine
RESOLUTSIOON:
Kinnitada hageja Ü. T. (isikukood xxxxxxxxxxx) ja kostja E. L.-G.i (L.-G., isikukood
xxxxxxxxxxx) vaheline 04.02.2016 kohtueelistungil sõlmitud kompromiss järgmise
sisuga:
1. Kostja E. L.-G. tasub hagejale Ü. T. käesolevas asjas esitatud asjaoludel ja nõuete
rahuldamiseks kokkuleppelise summa 1750 eurot. Nimetatud summa tasub kostja
igakuuliste maksetega aasta jooksul, tasudes esimesed 10 makset 146 eurot ja 2 viimast
makset summas 145 eurot. Kostja tasub vastavad maksed hiljemalt iga kuu 15. kuupäevaks,
tehes 1. makse hiljemalt 15.02.2016 ning viimase 15.01.2017. Makse tuleb teha hageja
kontole nr EEx Swedbank.
2. Hageja kinnitab, et ei esita maa lahkumõõtmise kulude nõuet tulenevalt Tartu
Maakorralduse OÜ arvest nr 24389.
3. Hageja kohustub tegema kostja jaoks kinnistul asuvasse elumajja sissepääsuks vajava
varuvõtme ning väljastama sE. kostjale ühe kuu jooksul käesoleva kokkuleppe sõlmimise
päevast.
4. Kostja teavitab hagejat kinnistul asuva elamu kasutamise soovist vähemalt 3 päeva ette
kas sõnumi, telefoni või maili teel.
5. Poolte menetluskulud jäävad nende endi kanda.

Lõpetada käesoleva tsiviilasja menetlus.
                                                                    Tsiviilasi nr 2-15-10360


Menetluskulude jaotus              Menetluskulud jätta kompromissiga hõlmamata
                                   ulatuses nende endi kanda.
                                   Tagastada hagejale tema poolt käesolevas tsiviilasjas
                                   07.07.2015 tasutud riigilõivust 250 (kahesaja
                                   viiekümnest) eurost pool summat ehk 125 (ükssada
                                   kakskümmend viis) eurot. Riigilõiv tuleb tagastada
                                   hageja kontole nr EEx, Swedbank, märkides selgitusse
                                   „poole riigilõivu tagastamine tsiviilasjas nr 2-15-
                                   10360“.


Edasikaebamise kord                Käesolev määrus ei ole edasikaevatav, kuna
                                   menetlusosalised on edasikaebamise õiguse välistanud.


Kohtu põhjendused

Pärnu Maakohtu menetluses on Ü. T. hagi E. L.-G.i vastu 2194.01 euro väljamõistmiseks
04.02.2016 toimus Pärnu Maakohtus kohtuistung, kus pooled sõlmisid kompromissi ja
avaldasid selle. protokolli kandmiseks ning menetluse lõpetamiseks. Kohus leiab, et
kompromiss on seaduslik, ei riku avalikku huvi ja on täidetav ning kuulub seetõttu
rahuldamisele. Kompromiss tuleb kinnitada ja asja menetlus lõpetada tsiviilkohtumenetluse
seadustiku (TsMS) § 428 lg 1 p 4 kohaselt. Edasikaebamise õiguse kompromissi kinnitavale
määrusele on pooled välistanud vastavalt TsMS § 661 lg 4 sätetele. Pooled on teadlikud
menetluse lõpetamise tagajärgedest TsMS § 432 mõttes.

Kompromissi pooled on TsMS § 168 lg 3 kohaselt kokku leppinud menetluskulude jagamises.
Hageja on taotlenud poole tasutud riigilõivu tagastamist TsMS § 150 lg 2 p 1 alusel, milline
taotlus on põhjendatud ja tuleb rahuldada.



/allkirjastatud digitaalselt/
Toomas Talviste
kohtunik




                                                                                       2 (2)
