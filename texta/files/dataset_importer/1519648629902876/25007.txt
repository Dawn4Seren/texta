                                                                     Tsiviilasi nr 2-15-17976




                             KOHTUOTSUS
                             EESTI VABARIIGI NIMEL
                                 (Tagaseljaotsus)


Kohtu nimetus                           Pärnu Maakohus
Kohtunik                                Ivika Sillaots
Otsuse avalikult teatavaks tegemise     28. jaanuar 2016, Pärnu Maakohtu Pärnu Rüütli tn
aeg ja koht                             kohtumaja kantselei kaudu
Tsiviilasja number                      2-15-17976
Tsiviilasi                              V.T. hagi OÜ Maakindlus vastu töövaidlusasjas
Tsiviilasja hind                        14 264.28 eurot
Menetlusosalised ja nende esindajad     Hageja: V.T., isikukood xxxxxxxxxxx, elukoht
                                        Xxxxxxxxxxx
                                        Hageja lepinguline esindaja vandeadvokaat Katrin
                                        Sarap, e-post: menetlus@njordlaw.ee
                                        Kostja: OÜ Maakindlus, registrikood 12329403,
                                        asukoht Kusti, Uulu küla, Tahkuranna vald, 85602
                                        Pärnumaa

Menetlemise viis                        Kirjalik menetlus

RESOLUTSIOON
    1. Hagi rahuldada tagaseljaotsusega. TsMS § 444 lõike 3 alusel kohus vormistab
       tagaseljaotsuse kirjeldava ja põhjendava osata.
    2. Välja mõista OÜ-lt Maakindlus (registrikood 12329403) V.T. (isikukood xxxxxxxxxxx)
       kasuks 25.06.2014 sõlmitud suulisest töölepingust tulenev töötasu hüvitis 2014. a
       juulikuu ja 2014. a augustikuu eest 3045,13 eurot, 2015. a maikuu kuni 2015. a
       juulikuu eest 3776,94 eurot, haigushüvitis 144,35 eurot, töölepingu erakorralise
       ülesütlemise hüvitis 5246,29 eurot ja kasutamata puhkuse hüvitis 1922,57 eurot,
       kokku 14 135,28 eurot (neliteist tuhat ükssada kolmkümmend viis eurot ja 28 senti).
       Väljamõistetud hüvitistelt ei ole arvestatud seaduses sätestatud makse.
    3. Välja mõista OÜ-lt Maakindlus (registrikood 12329403) V.T. (isikukood xxxxxxxxxxx)
       kasuks majanduskulu isikliku sõiduauto kasutamise eest 70,00 eurot ja laevapiletid
       59,00 eurot, kokku 129,00 (ükssada kakskümmend üheksa) eurot.
    4. TsMS § 162 lõike 1 alusel jätta menetluskulud kostja OÜ Maakindlus kanda.
    5. Välja mõista OÜ-lt Maakindlus (registrikood 12329403) V.T. (isikukood xxxxxxxxxxx)
       kasuks mõistlikud ja põhjendatud menetluskulud summas 579,85 eurot (viissada
       seitsekümmend üheksa eurot ja 85 senti) eurot, s.o esindaja tasu hagi aluseks olevate
       materjalide analüüsi ja hagiavalduse koostamise eest. Menetluskulud tasuda D.A.S.

                                                                                        1 (2)
                                                                           Tsiviilasi nr 2-15-17976



         Õigusabikulude Kindlustuse AS arveldusarvele nr EE472200221049641283 selgitusega
         „Menetluskulud tsiviilasjas nr 2-15-17976“.
     6. Menetluskuludelt tuleb tasuda menetluskulude suurust kindlakstegeva lahendi
        jõustumisest alates kuni täitmiseni viivist võlaõigusseaduse § 113 lõike 1 teises lauses
        ettenähtud ulatuses.
     7. Tagaseljaotsus on tagatiseta viivitamata täidetav (TsMS § 468 lg 1 p 2).
 Edasikaebamise kord
 Kostja võib esitada tagaseljaotsuse peale kaja menetluse taastamiseks Pärnu Maakohtule 30 päeva
 jooksul alates tagaseljaotsuse kättetoimetamisest. Kajale tuleb lisada kõik asja ettevalmistamise
 lõpuleviimiseks vajalik, sh kirjalik vastus hagile. Taotledes kaja esitamisel menetlusabi, peab
 seaduses sätestatud tähtaja järgimiseks tegema tähtaja kestel ka menetlustoimingu, mille
 tegemiseks menetlusabi taotletakse (s.t esitama kaja).
 Kajalt ja menetluse taastamise avalduselt tasutakse kautsjonina summa, mis vastab riigilõivule
 poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
 tuleb tasuda Rahandusministeeriumi arveldusarvele nr EE571010220229377229 (SWIFT:
 EEUHEE2X) SEB Pank AS-is või a/a EE062200221059223099 (SWIFT: HABAEE2X)
 Swedbank AS-is, või a/a EE513300333522160001 (SWIFT: FOREEE2X) Danske Bank A/S
 Eesti filiaalis või a/a EE221700017003510302 (SWIFT: NDEAEE2X) Nordea Bank Finland Plc
 Eesti filiaalis, märkides selgituseks: kaja kautsjon, tsiviilasja number, nimi.
 Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
 jooksul alates otsuse apellandile kättetoimetamisest, kuid mitte hiljem kui viie kuu möödumisel
 esimese astme kohtu otsuse avalikult teatavakstegemisest. Apellatsioonkaebus võidakse
 lahendada ringkonnakohtus kirjalikus menetluses, kui kaebuse esitaja ei taotle selle lahendamist
 istungil.
 Menetluskulude kindlaksmääramise peale võib edasi kaevata menetluskulude hüvitamiseks
 õigustatud või menetluskulusid kandma kohustatud isik, kui vaidlustatav menetluskulude summa
 ületab 200 eurot.
 Seaduses sätestatud alustel võib menetlusosaline taotleda riigipoolset menetlusabi
 menetluskulude kandmiseks. Seaduses sätestatud tähtaja järgimiseks peab menetlusabi taotleja
 tegema tähtaja kestel ka menetlustoimingu, mille tegemiseks ta menetlusabi taotleb, eelkõige
 esitama kaebuse. Kaebuse põhjendamiseks või riigilõivu tasumiseks või kaebuses esineva sellise
 puuduse kõrvaldamiseks, mis on seotud menetlusabi taotlemisega, annab kohus mõistliku tähtaja
 pärast menetlusabi andmise taotluse lahendamist, kui nimetatud taotlus ei olnud esitatud
 põhjendamatult või tähtaja pikendamise eesmärgil. See ei välista menetlustähtaja ennistamist
 (TsMS § 187 lg 6).



/allkirjastatud digitaalselt/
Ivika Sillaots
Kohtunik




                                                                                              2 (2)
