                         KOHTUOTSUS
                              EESTI VABARIIGI NIMEL
                                Tagaseljaotsus

Kohus                           Tartu Maakohus

Kohtukoosseis                   Kohtunik Epp Tombak

Otsuse avalikult teatavaks-     18. märts 2016. a Võru tn. 12, Põlva 63308
tegemise aeg ja koht

Tsiviilasja number              2-15-122084

Tsiviilasi                      Plusplus Legal OÜ hagi Jekaterina Ignatjeva vastu võlgnevuse ja
                                viivise väljamõistmiseks

Hagi hind                       1774,80 eurot

Menetlusosalised ja nende       Hageja: Plusplus Legal OÜ, registrikood 12752805, asukoht Jõe 3,
                                Tallinn 10151
esindajad
                                Lepinguline esindaja: Triin Linholm, PlusPlus Inkasso OÜ; e-
                                post: menetlus@plusplus.ee
                                Kostja: J. I. – isikukood xxxxxxxxxxx, elukoht hagiavalduses ja
                                rahvastikuregistris                         xxxxxxxxxxxxxxxx-
                                xxxxxxxxxxxxxxxxxxxxxxxxxxxxxxxxxxxxxxxxxxxxxxxxx;xxxxx
                                xxxxxxxxxxxxxxxxxxxx
Kirjalik menetlus

RESOLUTSIOON

1. Rahuldada Plusplus Legal OÜ hagi J. I. vastu tagaseljaotsusega.

2. Välja mõista J. I. Plusplus Legal OÜ kasuks 30.11.2009. a AS Tele2 Eesti ja J. I. vahel
sõlmitud liitumislepingust tulenev võlgnevus 1774 (üks tuhat seitsesada seitsekümmend neli)
eurot 80 senti, sealhulgas põhivõlgnevus 887,40 eurot ja sissenõutavaks muutunud viivis
887,40 eurot.

3. Määrata kindlaks J. I. poolt Plusplus Legal OÜ-le hüvitatavate menetluskulude suurus
325 (kolmsada kakskümmend viis) eurot.

4. Hüvitamisele kuuluvatelt menetluskuludelt tuleb tasuda viivist alates käesoleva lahendi
jõustumisest kuni täitmiseni võlaõigusseaduse (VÕS) § 113 lg 1 teises lauses ettenähtud
ulatuses.
5. Teha tagaseljaotsus J. I. teatavaks avaliku kättetoimetamise teel kohtuotsuse resolutsiooni
avaldamisega väljaandes Ametlikud Teadanded.

6. Toimetada tagaseljaotsus kätte hageja esindajale.

7. Tunnistada tagaseljaotsus tagatiseta viivitamata täidetavaks.

Kaja esitamine

Kostja võib 30 päeva jooksul alates tagaseljaotsuse kättetoimetamisest taotleda kajas Tartu
Maakohtult menetluse taastamist. Kui tagaseljaotsus toimetatakse kätte avalikult, võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kui tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
ilmunud eelistungile, tuleb kajale lisada kõik asja ettevalmistamise lõpuleviimiseks vajalik
(Tsiviilkohtumenetluse seadustiku (TsMS) § 416 lg 2).
Kajalt tasutakse riigilõivu asemel kautsjonina summa, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot (TsMS § 142 lg 1
ja 2).

Apellatsioonkaebuse esitamine

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse Tartu Ringkonnakohtule 30 päeva jooksul alates otsuse
kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima; vastasel juhul loetakse, et ta on nõus asja lahendamisega
kirjalikus menetluses.

Selgitus menetlusabi taotlejale

Kui menetlusosaline soovib taotleda menetlustoimingu tegemiseks riigi menetlusabi, peab ta
seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil.

Kohtuotsuse põhjendused

Tulenevalt TsMS § 407 lõigetest 1-3 võib kohus hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt hagile vastanud.
Hageja nõusolekut tagaseljaotsuse tegemiseks eeldatakse, kui hageja ei ole kohtule teatanud,
et ta ei soovi tagaseljaotsuse tegemist. Tagaseljaotsuse võib teha kohtuistungit pidamata.



                                                                                       2 (4)
Hageja on hagiavalduses taotlenud hagi rahuldamist tagaseljaotsusega kui kostja tähtaegselt
hagile ei vasta (tl 16).
Hagimaterjalid on kostjale kätte toimetatud avalikult Ametlike Teadannete vahendusel, teade
on avaldatud 28.01.2016. a (tl 47). Tulenevalt TsMS § 317 lg 5 kohaselt loetakse dokumendid
avalikult kättetoimetatuks 15 päeva möödumisel väljavõtte väljaandes Ametlikud Teadanded
ilmumise päevast. Seega saab menetlusdokumendid lugeda kostjale kättetoimetatuks.

Kohus määras hagile vastamise tähtajaks 30 päeva arvates hagimaterjalide kättetoimetamisest.
Kostja ei ole kohtu määratud tähtaja jooksul ega ka hiljem hagile vastanud. Samuti ei ole
kostja kohtule teatanud mõjuvast põhjusest hagile vastamata jätmiseks.

TsMS § 444 lg 3 alusel võib kohus tagaseljaotsuse teha kirjeldava ja põhjendava osata.

Kohtuotsuse tegemise õigusliku põhjendusena peab kohus vajalikuks märkida, et hageja
nõude aluseks on Tele2 Eesti AS ja kostja vahel 30.11.2009. a sõlmitud liitumisleping nr
10432856, millest tuleneva nõude on Tele2 Eesti AS loovutanud hagejale.
Hagi rahuldamise õiguslikeks alusteks on võlaõigusseaduse (VÕS) §-d 76 lg 1, 101 lg 1 p-d 1
ja 6 ning 113 lg 1.
VÕS § 76 lg 1 sätestab, et kohustus tuleb täita vastavalt lepingule või seadusele.
VÕS § 101 lg 1 p 1 ja 6 alusel võib võlausaldaja nõuda kohustust rikkunud võlgnikult
kohustuse täitmist ning rahalise kohustuse täitmisega viivitamise korral viivist.
VÕS § 113 lg 1 kohaselt rahalise kohustuse täitmisega viivitamise korral võib võlausaldaja
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse käesoleva seaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär
kui seadusjärgne viivisemäär, loetakse viivise määraks lepinguga ettenähtud intressimäär.

Menetluskulude jaotus

TsMS § 173 lõike 1 kohaselt märgib asja menetlenud kohus kohtuotsuses menetluskulude
jaotuse menetlusosaliste vahel. Kuna kohus hagi rahuldab, tuleb menetluskulud TsMS § 162
lg 1 alusel jätta kostja kanda.

TsMS § 177 lg 1 kohaselt määratakse kohtuotsuses kindlaks ka menetluskulude rahaline
suurus. Vastavalt TsMS § 138 lg 1 on menetluskulud menetlusosaliste kohtukulud ja
kohtuvälised kulud, osundatud paragrahvi 2. lõige sätestab, et kohtukulud on riigilõiv,
kautsjon ning asja läbivaatamise kulud.

Hageja on hagiavalduses taotlenud kostjalt menetluskuluna maksekäsu kiirmenetluse ja
hagiavalduse esitamisel tasutud riigilõivu, kokku summas 225 eurot ning õigusabikulude
summas 288 eurot väljamõistmist.
Riigilõivude tasumist on kontrollitud (tl 44), tasutud riigilõivu suurus tuleneb
riigilõivuseadusest.

TsMS § 175 lg 1 sätestab, et kui menetlusosaline peab menetluskulude jaotust kindlaks
määrava kohtulahendi kohaselt kandma teise menetlusosalise lepingulise esindaja kulud,
mõistab kohus esindaja kulud nende rahalise kindlaksmääramise korral välja põhjendatud ja
vajalikus ulatuses. Lepinguline esindaja on menetlusosalist menetluses esindav advokaat või
muu tehinguga määratud esindaja. Hageja on hagiavalduses taotlenud menetluskuluna ka
õigusabikulude väljamõistmist kostjalt summas 288 eurot (tl 16).


                                                                                     3 (4)
PlusPlus Inkasso OÜ poolt Plusplus Legal OÜ-le esitatud arvest nr 63051 (tl 32) nähtub, et
esindustasu J. I. kohtumenetluses on 288 eurot.
Kohus leiab, et käesoleva tsiviilasja keerukusaste ja maht ei ole sellised, mis õigustaksid
hageja lepingulise esindaja kulude kostjalt väljamõistmist taotletud ulatuses. Arvestades
õigusabi mahtu, mis seisnes dokumentide komplekteerimises ja analüüsis ning hagiavalduse
koostamises ja kohtule esitamises, samuti asjaolu, et tegemist on tüüpilise hagiga, milliseid
hageja esindaja esitab kohtutesse massiliselt, peab kohus põhjendatud kuluks õigusabile 100
eurot.
Seega tuleb kostjalt hageja kasuks menetluskulude katteks välja mõista kokku 325 (225+100)
eurot.

Hageja on taotlenud hüvitamisele kuuluvatelt menetluskuludelt viivise tasumist TsMS § 177
lg 2 alusel. Osundatud sätte kohaselt märgib kohus menetluskulude kindlaksmääramist
taotlenud isiku avalduse alusel menetluskulude kindlaksmääramise lahendis, et hüvitamisele
kuuluvatelt menetluskuludelt tuleb tasuda menetluskulude suurust kindlaks tegeva lahendi
jõustumisest alates kuni täitmiseni viivist VÕS § 113 teises lauses ettenähtud ulatuses.

Kohtuotsuse teatavakstegemine ja täidetavaks tunnistamine

Vastavalt TsMS § 455 lg 1 toimetab kohus otsuse menetlusosalistele kätte.

Kostjale ei ole õnnestunud menetlusdokumente kätte toimetada, kuna kohtule ja hagejale ei
ole teada kostja asukoht, mida ei ole õnnestunud kõiki võimalikke vahendeid kasutades välja
selgitada. Seetõttu on hagimaterjalid kostjale kätte toimetatud avalikult. Eeltoodust tulenevalt
leiab kohus, et ka käesolev kohtuotsus tuleb kostjale avalikult kätte toimetada. Vastavalt
TsMS § 317 lg 3 avaldatakse avalikult kättetoimetatava dokumendi väljavõte väljaandes
Ametlikud Teadaanded.

TsMS § 468 lg 1 p 2 kohaselt tunnistab kohus tagaseljaotsuse omal algatusel tagatiseta
viivitamata täidetavaks.

/allkirjastatud digitaalselt/

Epp Tombak
Kohtunik




                                                                                       4 (4)
