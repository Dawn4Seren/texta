                                                                                4-16-1637




                          KOHTUOTSUS
                     EESTI VABARIIGI NIMEL

  Kohus                           Harju Maakohus

  Otsuse tegemise aeg ja koht     24.03.2016.a, Tallinnas Liivalaia kohtumaja

  Väärteoasja number              4-16-1637 (2315,16,000570)

  Kohtunik                        Violetta Kõvask

  Väärteoasi                      Jevgeni Skrõpnik’u 01.03.2016.a kaebus Politsei- ja
                                  Piirivalveameti Põhja Prefektuuri korrakaitsebüroo
                                  liiklusjärelevalvekeskuse       liiklusmenetlustalituse
                                  juhtivspetsialist Aivar Hirs’i 15.02.2016.a otsusele
                                  väärteoasjas nr 2315,16,000570.

  Kaebuse esitaja                 JEVGENI SKRÕPNIK, isikukood: 39508150276;
                                  elukoht: XXX; sidevahend: XXX; e-mail: XXX.

  Kohtuväline menetleja           Politsei- ja Piirivalveameti Põhja Prefektuuri
                                  korrakaitsebüroo          liiklusjärelevalvekeskuse
                                  liiklusmenetlustalitus.

  Menetluse liik                  Kirjalik menetlus


RESOLUTSIOON

Jätta Jevgeni Skrõpnik’u 01.03.2016.a kaebus Politsei- ja Piirivalveameti Põhja
Prefektuuri      korrakaitsebüroo    liiklusjärelevalvekeskuse liiklusmenetlustalituse
juhtivspetsialist Aivar Hirs’i 15.02.2016.a otsusele väärteoasjas nr 2315,16,000570
kohtuvälise menetleja otsuse tühistamiseks rahuldamata.

Jätta     Politsei-  ja   Piirivalveameti     Põhja   Prefektuuri  korrakaitsebüroo
liiklusjärelevalvekeskuse liiklusmenetlustalituse juhtivspetsialist Aivar Hirs’i
15.02.2016.a otsus väärteoasjas nr 2315,16,000570 muutmata.

Rahatrahv kuulub tasumisele Politsei- ja Piirivalveameti Põhja Prefektuuri
korrakaitsebüroo liiklusjärelevalvekeskuse liiklusmenetlustalituse spetsialist Triinu
Nurmetu 02.03.2016.a määruses väärteoasjas 2315,16,000570 märgitud korras, s.t
rahatrahv peab olema tasutud hiljemalt 09.09.2016.a.

Rahatrahv tuleb tasuda Politsei- ja Piirivalveameti Põhja Prefektuuri korrakaitsebüroo
liiklusjärelevalvekeskuse liiklusmenetlustalituse juhtivspetsialist Aivar Hirs’i
15.02.2016.a otsuses väärteoasjas nr 2315,16,000570 märgitud Rahandusministeeriumi

                                                                                        1
                                                                                      4-16-1637

arvele EE 891010220034796011 SEB Pangas, arvele EE 932200221023778606 Swedbank
pangas, arvele EE 403300333416110002 Danske pangas või arvele EE
701700017001577198 Nordea pangas. Kohustuslik on märkida viitenumber
10220165024694.

Kohtuotsuse ärakiri saata Jevgeni Skrõpnik’ule ning Politsei- ja Piirivalveameti Põhja
Prefektuuri korrakaitsebüroo liiklusjärelevalvekeskuse liiklusmenetlustalitusele.

Edasikaebamise kord

Otsuse peale võib esitada kassatsiooni advokaadist esindaja vahendusel Riigikohtule Harju
Maakohtu kaudu 30 (kolmekümne) päeva jooksul, alates päevast, mil kohtuotsus on
kohtumenetluse pooltele kohtus tutvumiseks kättesaadav.

Kassatsiooniõiguse kasutamise soovist tuleb teatada kirjalikult Harju Maakohtule 7 (seitsme)
päeva jooksul, alates kohtuotsuse lõpposa kuulutamisest.

Kui üks kohtumenetluse pool on 7 (seitse) päeva jooksul teatanud kassatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
kassatsiooniõigus olenemata sellest, kas nad ise on kassatsiooniõiguse kasutamise soovist
teatanud.

Kassatsiooniõiguse kasutamise soovist teatamise korral on kohtuotsuse terviktekst
kohtumenetluse pooltele Harju Maakohtu Liivalaia kohtumaja kantseleis tutvumiseks
kättesaadav 15 (viieteistkümne) päeva möödumisel alates kassatsiooniteate esitamisest.

VAIDLUSTATAVA OTSUSE SISU

Kaevatava otsusega karistati Jevgeni Skrõpnik’ut Liiklusseaduse (edaspidi LS) § 201 lg 1 alusel
rahatrahviga 100 trahviühiku ulatuses, s.o summas 400 eurot. Otsusega tehti kindlaks, et
Jevgeni Skrõpnik juhtis B-kategooria mootorsõidukit omamata vastava kategooria
mootorsõiduki juhtimise õigust.

Väärteo toimepanemine on tõendatud väärteoasjas kogutud materjalidega, s.h tunnistaja ütluste
ja Maanteeameti Liiklusregistri andmete väljatrükiga. Menetlusalune isik esitas 01.02.2016.a
vastulause, milles selgitas juhtunu asjaolusid, tunnistas süüd.

Oma sellise tegevusega rikkus Jevgeni Skrõpnik LS § 90 lg 1 p 1 /Mootorsõidukit ei tohi juhtida
isik kellel ei ole vastava kategooria või alamkategooria mootorsõiduki juhtimisõigust/ nõudeid,
pannes toime väärteo, milline on kvalifitseeritav LS § 201 lg 1 /Mootorsõiduki, maastikusõiduki
või trammi juhtimise eest vastava kategooria mootorsõiduki või trammi juhtimisõiguseta isiku
poolt – karistatakse rahatrahviga kuni 200 trahviühikut või arestiga/ järgi.

Väärteootsusest nähtub, et karistust kergendavaks asjaoluks on kahetsus, raskendavad asjaolud
puuduvad. Samas nähtub otsusest, et menetlusalune isik pani teo toime tahtlikult.

Kohtuväline menetleja asus seisukohale, et Jevgeni Skrõpnik pani toime temale inkrimineeritud
väärteo, protokoll on koostatud õigesti ning alused väärteomenetluse lõpetamiseks puuduvad.

Võttes arvesse ülaltoodut ja juhindudes KarS § 56 lg 1 määras kohtuväline menetleja Jevgeni
Skrõpnik’ule karistuseks LS § 201 lg 1 alusel rahatrahvi 100 trahviühiku ulatuses, s.o 400 eurot.


                                                                                               2
                                                                                       4-16-1637

KAEBUSE SISU

01.03.2016.a esitas Jevgeni Skrõpnik kaebuse Harju Maakohtule Politsei- ja Piirivalveameti
Põhja Prefektuuri korrakaitsebüroo liiklusjärelevalvekeskuse liiklusmenetlustalituse
juhtivspetsialist Aivar Hirs’i 15.02.2016.a otsusele väärteoasjas nr 2315,16,000570 kohtuvälise
menetleja otsuse tühistamiseks.

Kaebusest nähtub, et kaebaja sõitis autoga umbes 200 m, kuivõrd tema ema on astmaatik ning
antud päeval ei saanud ta ise autot juhtida. Kaebaja märgib, et ta sõitis turvavööga, õige
kiirusega ning kaine peaga. Kaebaja tunnistab oma süüd.

Samas ei nõustu kaebaja trahvi suurusega, kuivõrd tegemist oli esmakordse juhtumiga. Samuti
selgitab kaebaja, et tema ema saab miinimumpalka, ise on ta hetkel töötu ning raskes
majanduslikus seisus.

Kaebaja taotleb kirjaliku menetlust.

Kohtuvälise menetleja kirjalik seisukoht saabus Harju Maakohtusse 15.03.2016.a. Kohtuväline
menetleja nõustub kaebuse lahendamisega kirjalikus menetluses. Kohtuväline menetleja asus
seisukohale, et alused karistuse kergendamiseks puuduvad. Jevgeni Skrõpnik pani toime
väärteo, mida ühiskond taunib, määratud karistus aitab isikul mõista toimepandud väärteo
olemust ja süü suurust ning LS § 201 lg 1 rikkumise ohtlikust. Kohtuväline menetleja viitab, et
määratud karistus kitsendab mõõdukalt isiku võimalusi heaolu saavutamiseks.

Kohtuväline menetleja asus seisukohale, et määratud rahatrahv 100 trahviühiku ulatuses tuletab
ennast süüdlasele pidevalt meelde ning selle kehtivuse ajal on isik sunnitud mõtlema
ebameeldiva situatsiooni kordumisele uute süütegude toimepanemisel. Samas täidab selline
karistus ka õiguskorrakaitsmise huve.

Kohtuväline menetleja palub jätta otsus muutmata ja kaebus rahuldamata.

KOHTU SEISUKOHT

Kohus leiab, et Jevgeni Skrõpnik’u kaebus Politsei- ja Piirivalveameti Põhja Prefektuuri
korrakaitsebüroo liiklusjärelevalvekeskuse liiklusmenetlustalituse juhtivspetsialist Aivar Hirs’i
15.02.2016.a otsusele väärteoasjas nr 2315,16,000570 kohtuvälise menetleja otsuse
tühistamiseks tuleb jätta rahuldamata järgnevatel põhjustel.

VTMS § 123 lg 2 kohustab maakohut arutama väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid, peab kohus sellele järgnevalt lahendama VTMS § 133 loetletud
küsimused.

VTMS § 133 kohaselt peab kohus välja selgitama, kas ei esine väärteoasjas VTMS § 29
sätestatud väärteomenetlust välistavaid asjaolusid (p 1), kas leidis aset tegu, milles
menetlusalust isikut süüdistatakse (p 2), kas teo on toime pannud menetlusalune isik (p 3), kas
tegu on väärtegu ning kas see on õigesti kvalifitseeritud (p 4), kas karistus väärteo eest määrati
selleks pädeva kohtuvälise menetleja poolt (p 5), kas väärteo menetlemisel kohtuvälise
menetleja poolt on järgitud väärteomenetlusõigust (p 6), kas menetlusalusele isikule karistuse
määramine on toimunud kooskõlas karistuse kohaldamise alustega (p 7), kas väärteomenetlus
ei kuulu lõpetamisele VTMS § 30 sätestatud alustel (p 9) ning kas lõpetada väärteomenetlus ja


                                                                                                3
                                                                                       4-16-1637

kohaldada karistusseadustiku §s 87 sätestatud alaealisele kohaldatavaid mõjutusvahendeid või
anda väärteoasja materjalid üle alaealiste komisjonile.

Kaebusest nähtub, et Jevgeni Skrõpnik ei vaidlusta mootorsõiduki juhtimist ilma
juhtimisõiguseta kohtuvälise menetleja otsuses näidatud ajal ja kohas. Samas ei nõustu Jevgeni
Skrõpnik karistuse suurusega, kuivõrd tegemist oli esmakordse rikkumisega, ta ei ületanud
kiirust, oli kinnitatud turvavööga, oli kaine. Jevgeni Skrõpnik’ule inkrimineeritud väärtegu on
tõendamist leidnud järgmiste uuritud tõenditega: väärteoprotokolliga AB1434920, mille
kohaselt rikkus Jevgeni Skrõpnik oma tegevusega LS § 90 lg 1 p 1 nõudeid pannes toime
väärteo, mis on kvalifitseeritav LS § 201 lg 1 järgi; menetlusaluse isiku õiguste ja
kohustustega; sõiduki juhtimiselt kõrvaldamise otsusega, mille kohaselt Jevgeni Skrõpnik
eemaldati mootorsõiduki juhtimiselt LS § 91 lg 2 p 3 alusel, kuna tal puudus vastava kategooria
mootorsõiduki juhtimisõigus ning kõrvaldamise lõppemise tingimusena nähti ette juhtimiselt
kõrvaldamise aluste äralangemine; menetlusaluse isiku ülekuulamise protokolliga, millest
nähtuvalt peeti ta politsei poolt 23.01.2016.a kinni Orumetsa tn 6 juures, juhilube tal pole, kuid
tal oli vaja kiiresti koju jõuda. Kahetseb juhtunut; tunnistaja ülekuulamise protokolliga, mille
kohaselt märkas ta 23.01.2016.a s/a Mercedes Benz r/n XXX, mis liikus kiiresti, juhil oli
kahtlane sõidustiil. Sõiduauto peeti kinni, juhiks osutus Jevgeni Skrõpnik, kellel puudus
juhtimisõigus: Maanteeameti liiklusregistri väljavõttega, mille kohaselt Jevgeni Skrõpnik’ul
ei ole kehtivaid juhilube; vastulausega, mille kohaselt oli 23.01.2016.a vaja sõita kiirelt koju,
kuna ema tundis ennast halvasti. Tunnistab süüd; väärteootsusega, mille kohaselt karistati
Jevgeni Skrõpnik’ut LS § 201 lg 2 alusel rahatrahviga 400 eurot; rahatrahvi täitmisele
pööramise edasilükkamise määrusega, mille kohaselt loeti KarS § 82 lg 2 p 3 alusel otsuse
täitmise aegumine peatatuks alates 09.03.2016.a kuni 09.09.2016.a. Rahatrahv tuleb tasuda 6
kuu jooksul, hiljemalt 09.09.2016.a ning karistusregistri väljavõttega, mille kohaselt Jevgeni
Skrõpnik’ul puuduvad seisuga 25.01.2016.a kehtivad karistused.

Seega kohus leiab, et väärteoasja materjalidega on täielikult tõendatud, et Jevgeni Skrõpnik
juhtis mootorsõidukit omamata vastava kategooria mootorsõiduki juhtimisõigust.

Kohus on seisukohal, et Jevgeni Skrõpnik poolt toimepandud väärtegu on tuvastamist leidnud
ning tema tegu vastab LS § 201 lg 1 sätestatud väärteo objektiivsetele tunnustele /
Mootorsõiduki, maastikusõiduki või trammi juhtimise eest vastava kategooria mootorsõiduki
või trammi juhtimisõiguseta isiku poolt – karistatakse rahatrahviga kuni 200 trahviühikut või
arestiga/.

Kohus leiab, et Jevgeni Skrõpnik pani väärteo toime vähemalt kaudse tahtlusega, sest ta otsustas
asuda mootorsõiduki juhtima, teades, et tal puudub vastava kategooria juhtimisõigus. Kohus on
seisukohal, et lubadeta sõitmine on alati tahtlik tegu ning seda ei ole võimalik toime panna
ettevaatamatusest.

Kohus on seisukohal, et õigusvastasust ja süüd välistavaid asjaolusid ei esine ning kohtuväline
menetleja ei ole rikkunud väärteomenetluse sätteid. Kohus märgib, et määratud karistus on
kooskõlas karistuse kohaldamise alustega.

Karistuse mõistmisel arvestatakse süüdlase isikut, süü suurust, kergendavaid ja raskendavaid
asjaolusid, võimalusega mõjutada isikut edaspidi hoiduma süütegude toimepanemisest ja
õiguskorra kaitsmise huvisid.

Karistusseadustiku §-st 56 lähtudes peab kohus pärast kuriteo toimepanemise tuvastamist süü
suurusest lähtuvalt andma karistuse liiki ja määra sisaldava põhjendatud karistusõigusliku

                                                                                                4
                                                                                     4-16-1637

hinnangu toimepandud kuriteole. Karistusseadustiku mõtte kohaselt tuleb sellise hinnangu
andmisel keskenduda põhiliselt teole ja üldjuhul ei tohi süüdistatava isik kuriteost lahutatult
olla iseseisvaks karistuse liigi ning määra valiku aluseks.

Samas peab kohus vajalikuks selgitada mõnda kaebuses esitatud väidet. Kaebaja on märkinud,
et väärteo toimepanemise ajal ta sõitis lubatud kiirusega, oli kinnitatud turvavööga ja kaine.
Kohus leiab, et kaebaja üritab oma teguviisi õigustada tuues välja asjaolud, mida ta ei rikkunud
(kuid oleks võinud rikkuda). See, et kaebaja ei pannud toime rohkem väärtegusid ei õigusta
asjaolu, et ta juhtis mootorsõidukit omamata selleks vastavat õigust. Kohus nõustub kohtuvälise
menetleja seisukohaga, et juhiloata isiku puhul puudub kindlus, et tal on olemas vajalikud
teadmised ja oskused mootorsõiduki juhtimiseks. Seda asjaolu kinnitab ka tunnistaja oma
ütlustes, nimelt hakkas talle silma sõiduauto Mercedes Benz r/n XXX, kuna sõiduk liikus kiirelt
ja juhi sõidustiil oli kahtlane. Ilmselgelt ei tundnud kaebaja ennast mootorsõidukit juhtides
kindlalt, mille tulemusena sattus tema poolt juhitud mootorsõiduk ka politseiametniku
huviorbiiti. Ohuolukorra tekkimisel ei oleks kaebajal olnud piisavalt teadmisi, et vältida
võimalikke drastilisi tagajärgi, kuivõrd kaebajal puudus juhtimisõigus. See, et kaebaja on
läbinud autokooli, ei tähenda siiski, et tema oskused ja teadmised oleksid olnud piisavad.
Kaebaja ei ole läbinud Maanteeameti liiklusteooria- ega sõidueksamit, mis tõendaksid, et tema
oskused ja teadmised on piisavad juhtimisõiguse omistamiseks.

Väide, et kuna tema ema on astmaatik ning sellel päeval ei saanud rooli istuda, on asjakohatu.
Kohus leiab, et see on otsitud vabandus, et õigustada mootorsõiduki rooli istumist.
Mootorsõiduki oleks väga vabalt võinud jätta ka ööseks Olerex’i tanklasse, kus on olemas ka
kaamerad. Samuti kui kaebaja emal oleks järgmisel päeval olnud vaja kasutada mootorsõidukit,
siis umbes 200 meetri läbimine ei ole ületamatult raske, kohtu hinnangul võiks sellise vahemaa
läbimine võtta maksimaalselt 30 minutit (arvestades, et kaebaja ema on astmaatik). Seega ei
olnud kaebajal mitte kui mingisugust põhjendust ega õigustust asuda juhtima mootorsõidukit.

Vastulauses märgitud väide, et kaebaja emal hakkas halb, seega pidi ta kiirustama koju on kohtu
hinnangul jällegi otsitud põhjus. Auto liigutamine ja parkimine võtab tavaliselt rohkem aega,
kui tervel inimesel võtaks umbes 200 meetri läbimine. Lisaks kui kaebaja emal hakkas
tõepoolest halb, siis oleks kaebaja pidanud esmajoones helistama häirekeskusesse, mitte asuma
mootorsõidukit juhtima. Oluline on ka see, et kui inimene on millegi pärast mures (käesoleval
juhul kaebaja emal hakkas halb), on tema tähelepanu ja keskendumisvõime häiritud. Tavalisel
inimesel, kes omab piisavalt oskusi ja teadmisi, võib tähelepanu ja keskendumisvõime häiritus
kujuneda potentsiaalseks ohuallikaks liikluses. Kaebaja puhul on sellise olukorra tekkimine
eriliselt ohtlik kuna isikul puuduvad piisavad oskused erinevate ohuolukordadega
toimetulemiseks. Kohus leiab, et kaebaja poolt esitatud põhjendused on ennastõigustavad,
antud lootuses kohut eksitada ning saavutada seeläbi kergem karistus.

Kaebaja on märkinud, et tal on raske majanduslik olukord, ta on töötu, ema saab
miinimumpalka. Kohus märgib, et kaebaja ei ole esitanud kohtule ühtegi tõendit, mis
kinnitaksid tema majandusliku olukorda. Kaebaja on lihtsalt esitanud väite, mida kohtul ei ole
võimalik kontrollida. Lisaks on oluline, et kaebaja on juba eelnevalt viidanud raskele
majanduslikule olukorrale ning taotlenud rahatrahvi tasumise võimalust 6 kuu jooksul.
Kohtuvälise menetleja poolt on antud taotlus rahuldatud ning 02.03.2016.a määrusega lükati
määratud rahatrahvi täitmisele pööramine edasi kuni 09.09.2016.a. Seega kohtuväline
menetleja võimaldas kaebajal tasuda määratud rahatrahv 6 kuu jooksul. Kohus selgitab, et
kaebajal oli võimalus kaebust esitades taotleda ka määratud rahatrahvi ajatamist 12 kuule, kuid
seda pole kaebaja teinud. Ilma vastavasisulise taotluseta ei ole kohtul õigus määrata rahatrahv
ositi tasumisele 12 kuu jooksul.

                                                                                              5
                                                                                       4-16-1637

Samuti peab kohus vajalikuks selgitada, et mootorsõidukite juhtimine isikute poolt, kes ei oma
selleks õigust on muutunud massiliseks. Sellest tulenevalt alates 01.01.2015.a kriminaliseeriti
süstemaatiline juhtimine juhtimisõiguseta isiku poolt. See tähendab, et kui isik kes ei oma
juhtimisõigust, paneb toime KarS § 4231 kirjeldatud teo vähemalt kolmandat korda, saab
kriminaalkorras karistada. Oluline on selgitada, et kolm sõiduki juhtimisepisoodi ei pea olema
toimepandud peale 01.01.2015.a, vaid karistus mõistetakse viimase kuriteo tunnustega teo eest.
Karistuseks võib kohus määrata nii rahalise karistuse kui ka kuni üheaastase vangistuse.

LS § 106 lg 1 p 3 kohaselt väljastatakse esmane juhiluba isikule, keda ei ole varem karistatud
LS §-s 201, 223, 224, 226, § 227 lõigetes 2–4, §-s 234, 236 või 237 sätestatud väärteo eest.
Karistusregistri seaduse § 24 lg 1 p 1 kohaselt karistusandmed kustutatakse registrist ja kantakse
üle arhiivi, kui väärteo eest mõistetud või määratud rahatrahvi tasumisest, aresti kandmisest,
üldkasuliku töö sooritamisest või põhikaristusena juhtimisõiguse äravõtmisest on möödunud
üks aasta. Käesoleval juhul on kaebajat karistatud LS § 201 lg 1 sätestatud teo eest. Kaebajale
on määratud rahatrahv summas 400 eurot, mis peab olema tasutud hiljemalt 09.09.2016.a.
Alates rahatrahvi tasumisest hakkab peale väärteo aegumine.

Kohus on seisukohal, et Jevgeni Skrõpnik’ule mõistetud karistuse näol ei ole tegemist
ebaproportsionaalse karistusega, õiguserikkumise iseloomu arvestades. Kohus leiab, et kaebuse
lahendamisel ei ilmnenud menetlus- või materiaalõiguse ebaõiget kohaldamist ning ka
kaebuses ei osutatud sellistele minetustele, millega võiks kaasneda kohtuvälise menetleja otsuse
muutmine või tühistamine. Kohtul puudub seega alus tühistada kohtuvälise menetleja seaduslik
ja põhjendatud otsus.

Kohus juhindus VTMS § 132 p 1, § 133, § 134, § 135, § 155, § 120.




Violetta Kõvask

Kohtunik

/Digitaalselt allkirjastatud/




                                                                                                6
