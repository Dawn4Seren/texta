                                                                                2-15-121922




                              KOHTUOTSUS
                                 EESTI VABARIIGI NIMEL
                                       Tagaseljaotsus
Kohus                             Viru Maakohus
Kohtunik                          Pille Aver
Otsuse tegemise aeg ja koht       04. märts 2016, Narva kohtumaja
Tsiviilasja number                2-15-121922
Tsiviilasi                        Aktiva Finants OÜ hagi T T vastu võlgnevuse ja viivise
                                  nõudes
Tsiviilasja hind                  1264,84 eurot
Menetlusosalised ja nende         Hageja: Osaühing (OÜ) Aktiva Finants (RK 10746479)
esindajad                         Hageja lepinguline esindaja: Kadri Timuska (OÜ Julianuse
                                  Õigusbüroo)
                                  Kostja: T T (IK XXX, elukoht XXX)
Asja lahendamise viis             Kirjalik menetlus

Resolutsioon

   1. Rahuldada Aktiva Finants OÜ hagi T T vastu võlgnevuse ja viivise nõudes
      tagaseljaotsusega.

   2. Mõista kostjalt T T välja hageja Aktiva Finants OÜ kasuks Tele2 Eesti AS ja T T
      vahel      10.09.2013    sõlmitud    liitumislepingust,   13.10.2013    sõlmitud
      järelmaksulepingust, 10.01.2014 sõlmitud liitumis-ja ja järelmaksulepingutest nr
      30090819 tulenev põhivõlgnevus summas 632 (kuussada kolmkümmend kaks) eurot
      42 senti ja sissenõutavaks muutunud viivised summas 457 (nelisada viiskümmend
      seitse) eurot 24 senti.

   3. Mõista kostjalt T T välja hageja Aktiva Finants OÜ kasuks viivised alates 15.10.2015
      kuni põhinõude summas 632,42 täitmiseni lepingujärgse viivisemääraga 0,15%
      kalendripäevas põhinõudelt kuni põhinõude täitmiseni ja mille tasumist hageja
      nõuab kuni summani 175 (ükssada seitsekümmend viis) eurot 18 senti.

   4. Tagaseljaotsus on tagatiseta viivitamata täidetav.



Menetluskulude jaotus ja rahaline kindlaksmääramine

                                                                                        1(3)
                                                                                       2-15-121922
   5. Jätta menetluskulud kostja T T kanda.

   6. Mõista kostjalt T T välja hageja Aktiva Finants OÜ kasuks menetluskulud summas
      370 (kolmsada seitsekümmend) eurot, millest riigilõiv 200 (kakssada) eurot ja
      lepingulisele esindajale makstud tasu õigusabi eest 170 (ükssada seitsekümmend)
      eurot. Hageja õigusabikulu on vähendatud TsMS § 175 lg 1 alusel.

   7. Välja mõista kostjalt T T hageja OÜ Aktiva Finants kasuks väljamõistetud
      menetluskuludelt menetluskulude suurust alates kohtuotsuse jõustumisest kuni
      täitmiseni viivist võlaõigusseaduse § 113 lõike 1 teises lauses ettenähtud ulatuses.



Kohtu selgitused

Tagaseljaotsus on tehtud tsiviilkohtumenetluse seadustiku (TsMS) § 407 lg 1 alusel.
Hagimaterjalid on edastatud kostjale 16.02.2016 isiklikult allkirja vastu. Tagaseljaotsuse võib
kohus teha kirjeldava ja põhjendava osata (TsMS § 444 lg 3).


Edasikaebamise kord


Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebus. Kaebus eitatakse Tartu Ringkonnakohtule 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses ei
taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks Viru Maakohtule 30
päeva jooksul alates tagaseljaotsuse kättetoimetamisest. Kuna tagaseljaotsus toimetatakse kätte
kostjale avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Koos kajaga tuleb kohtule
esitada kõik asja ettevalmistamise lõpuleviimiseks vajalik, st TsMS § 394 nõuetele vastav kirjalik
vastus hagile. Kaja peab vastama TsMS § 416 nõuetele.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot. Kautsjon tuleb kanda
Rahandusministeeriumi kontole nr EE571010220229377229 AS-s SEB Pank, nr.
EE062200221059223099 AS-s Swedbank, nr. EE513300333522160001 Danske Bank või nr.
EE221700017003510302 Nordea Bank.


Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

                                                                                               2(3)
                                2-15-121922
(allkirjastatud digitaalselt)

Pille Aver
Kohtunik




                                       3(3)
