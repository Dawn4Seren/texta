                             KOHTUMÄÄRUS
Kohus                             Harju Maakohus

Kohtunik                          Meelis Eerik

Kohtujurist                       Kadi Kark

Määruse tegemise aeg ja koht      01.06.2016.a, Tallinn, Kentmanni kohtumaja

Tsiviilasja number                2-16-5506
Tsiviilasi                        OÜ XXXX(registrikood XXXX, asukoht XXXX) avaldus
                                  XXXXOÜ (registrikood XXXX, asukoht XXXX) pankroti
                                  väljakuulutamiseks
Kohtuistungi toimumise aeg        16. mai 2016.a

Kohtuistungil osalenud isikud     Võlausaldaja lepinguline esindaja vandeadvokaat Paul Keres
                                  Ajutine pankrotihaldur vandeadvokaat Maire Arm
RESOLUTSIOON
1. Rahuldada OÜ XXXX avaldus XXXXOÜ pankroti väljakuulutamiseks.
2. Kuulutada välja XXXXOÜ pankrot 01.06.2016.a kell 09.00.
3. Nimetada XXXXOÜ pankrotihalduriks vandeadvokaat Maire Arm (Advokaadibüroo
   Kraavi ja Partnerid, asukoht Tatari 25 10116 TALLINN, telefon 6 640 620, 50 18 840, e-
   post maire@kraaviab.ee).
4. Määrata võlausaldajate esimese üldkoosoleku ajaks 16.06.2016.a algusega kell 14.30
   Tallinnas Kentmanni 13 asuvas Harju Maakohtu saalis nr 416.
5. Pankrotimäärus kuulub viivitamatult täitmisele.
6. Võlausaldajad on kohustatud hiljemalt kahe kuu jooksul pankrotiteate väljaandes
   Ametlikud Teadaanded ilmumise päevast arvates teatama haldurile kõigist oma enne
   pankroti väljakuulutamist tekkinud nõuetest võlgniku vastu, sõltumata nende tekkimise
   alusest ja nõude tähtajast. Sama tähtaja jooksul on kohustatud kõik isikud, kelle
   valduses on ükskõik mis alusel võlgniku vara, teatama sellest haldurile. Kui nõue
   esitatakse pärast nimetatud tähtaja möödumist ning võlausaldajate üldkoosolek nõude
   esitamise tähtaega ei ennista, siis võetakse nõue vastavalt PankrS § 102 lg 2 kaitsmisele,
   kuid tunnustamise korral rahuldatakse pärast õigeaegselt esitatud tunnustatud nõuete
   rahuldamist. Pankrotivõlgnikule võlgnetavate kohustuste täitmist võib pärast pankroti
   väljakuulutamist vastu võtta üksnes pankrotihaldur.
7. Määrata ajutise pankrotihalduri Maire Armi tasuks pankrotivara arvelt 902,50 eurot
   (lisandub käibemaks) ja kulutuste hüvitiseks 85 eurot (lisandub käibemaks), mis kanda
   Advokaadibüroo Kraavi & Partnerid arveldusarvele . Ajutise pankrotihalduri Maire
   Armi tasust ja kulutuste hüvitisest 1 100 eurot kuulub hüvitamisele OÜ XXX Xpoolt
   08.04.2016 tasutud kohtudeposiidi arvelt ning ülejäänud osas pankrotivara arvelt.
8. Kanda OÜ XXXX poolt 08.04.2016 kohtudeposiiti ajutise halduri tasu ja kulude katteks
   tasutud summa 1 500 eurot arvelt 1 100 eurot Advokaadibüroo Kraavi & Partnerid
   arveldusarvele nr EE732200221050996778.
9. Tagastada OÜ XXXX poolt 08.04.2016 kohtudeposiiti tasutud summast 400 eurot OÜ
   XXXX arveldusarvele .
10. Teha käesolev määrus teatavaks väljaandes Ametlikud Teadaanded.
Edasikaebamise kord
Määrusele võib esitada määruskaebuse 15 päeva jooksul pankrotiteate avaldamisest Tallinna
Ringkonnakohtule Harju Maakohtu Kentmanni kohtumaja kaudu. Menetlusabi taotluse esitamine
ei vabasta kaebuse tähtaegse esitamise nõudest.

/Allkirjastatud digitaalselt/

Meelis Eerik
Kohtunik




                                                                                    2
