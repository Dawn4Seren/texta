                              KOHTUOTSUS
                              Eesti Vabariigi nimel


Kohtuasja number               2-15-121721

Otsuse tegemise aeg ja koht    11 veebruar 2016. a, Jõhvi

Kohus                          Viru Maakohus

Kohtunik                       Olev Mihkelson

Kohtuasi                       Kiviõli Kinnisvarahoolduse OÜ hagi A. J. vastu
                               võlgnevuse nõudes.
Hagihind                       546,54 EUR



Menetlusosalised
                               Hageja:            OÜ Kiviõli Kinnisvarahooldus (RK
                                                  xxx; asukoht: Uus 6, 43124 Kiviõli)

                               Hageja esindaja:   Anne Talviste


                               Kostja:            A. J. (IK xxx, elukoht: xxx)

                                                  M. M.
                               Kostja
                               lepinguline
                               esindaja

RESOLUTSIOON

1. Rahuldada Kiviõli Kinnisvarahoolduse OÜ hagi.

2. Välja mõista kostjalt A. J.lt hageja OÜ Kiviõli Kinnisvarahooldus             kasuks
koguvõlgnevus 497,18 EUR (nelisada üheksakümmend seitse eurot 18 senti).

3. Välja mõista kostjalt A. J.lt hageja OÜ Kiviõli Kinnisvarahooldus kasuks
hagiavalduse esitamise ajaks sissenõutavaks muutunud viivis summas 9,34 (üheksa
eurot 34 senti).

4. Välja mõista kostjalt A. J.lt hageja OÜ Kiviõli Kinnisvarahooldus kasuks alates
18.11.2015 (497,18 eurot) VÕS § 113 lg.1 sätestatud seadusjärgses viivisemääras
päevas tasumisele kuuluvalt põhinõudelt (497,18 eur.) kuni põhinõude täies ulatuses
tasumiseni.
                                                                                     1
5. Välja mõista kostjalt A. J.lt OÜ Kiviõli Kinnisvarahooldus kasuks menetluskulud
summas 245 EUR (kakssada nelikümmend viis eurot).
6. Välja mõista kostjalt A. J.lt OÜ Kiviõli Kinnisvarahooldus kasuks viivis
menetluskuludelt (245 EUR) alates kohtuotsuse jõustumisest kuni täitmiseni VÕS §
113 lg 1 sätestatud määras.

EDASIKAEBAMISE KORD

Apellatsioonkaebuse võib esitada vahetult Tartu Ringkonnakohtule 30 päeva jooksul alates
otsuse apellandile kättetoimetamisest, kuid mitte hiljem kui viie kuu möödumisel Viru
Maakohtu kohtuotsuse avalikult teatavakstegemisest. Tartu Ringkonnakohus võib
apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui
tuleb tasuda esialgsel esitamisel maakohtule, arvestades kaebuse ulatust ja seda, kas kaebus
esitatakse elektrooniliselt veebilehe www.e-toimik.ee kaudu.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui koos
menetluskulude jaotusega määrati kindlaks hüvitatavate menetluskulude suurus, saab
hüvitatavate menetluskulude suurust vaidlustada selle kohtulahendi peale edasi kaevates.
Menetluskulude kindlaksmääramise määruse või selle täiendamise määruse peale võib esitada
määruskaebuse menetluskulude kindlaksmääramist taotlenud ja menetluskulusid kandma
kohustatud isik, kui kaebuse hind ületab 200 eurot.

ASJAOLUD

1. Kiviõli Kinnisvarahoolduse OÜ esitas Viru Maakohtule hagi A.J. vastu 624,97 euro
võlgnevuse nõudes. Hagiavalduse kohaselt kuulus korteriomand aadressil: xxx perioodil
28.03.2002 kuni 14.09.2015 kostjale. Korterelamus korteriühistut moodustatud ei ole, kuid
hageja osutas elamule haldusteenust. Kostja on viimase arve tasunud oktoobris 2013.
Võlgnevus tekkis perioodil 31.12.2011. Hageja nõuab võlgnevuse tasumist perioodi eest
31.12.2011 kuni 31.07.2015.

2. Kostja A.J. vaidles hagile vastu. Hagi tulnuks esitada kohtualluvuse järgi Pärnu
Maakohtule. Kostja tunnistab, et perioodil 28.03.2002 kuni 15.09.2015 kuulus talle
hagis nimetatud korteriomand. Kostja ei vaidlusta, et hageja on hagis nimetatud
korterelamut hallanud. Samas ei tea kostja kas hageja on teenust osutanud kogu hagis
nimetatud perioodi jooksul. Kostja ei ela nimetatud korteris alates 1998. Samas on ta
kontrollinud naabrite vahendusel regulaarselt korteri postkasti ja saadetud kirjade
hulgas temale esitatud arveid ei olnud. Sellest tulenevalt maksis kostja eelnevalt
teadaoleva keskmise makse alusel. Alates 01.10 2000 sõlmis kostja hagejale
haldusteenuse eest tasumiseks püsimaksekorralduse, tasudes perioodil 01.10.2000 kuni
30.06.2004 hagejale igakuiselt 200 krooni ja alates 01.07.2008 kuni 07.08.2013 6,39
eurot. 2013 septembrist perioodiliste maksete tasumine peatus, sest kostja
arvelduskonto arestiti. Samas võõrandati kostjale kuuluv korteriomand hageja avalduse
alusel algatatud täitemenetluse käigus. Kostjal puudub teave selles osas, kui suures
ulatuses korteriomandi müügist laekunud rahast hageja nõudeid rahuldati.
Hageja ei ole kostjat teavitanud haldustasu makse suurusest ja selle suuruse
muutumisest. Kostja soovib, et hageja selgitaks ka tasu arvestamise aluseid.

KOHTUOTSUSE PÕHJENDUSED


                                                                                         2
3. Kohus tutvunud hagimaterjalidega, leiab et hageja nõue on põhjendatud ja kuulub
rahuldamisele.

4. Hagi ese: elamu hoolduslepingu mittekohasest täitmisest tulenev võlgnevus summas
1230,08 eurot.

5. Vaidlust ei ole selle üle, et:
1) Hageja õiguseellase ja kostja, kui korteriomaniku vahel on 26.02.1995 sõlmitud
elamuhooldusleping, milles kostja kohustus tasuma igakuiselt elamuettevõtte poolt tehtavate
kulutuste või osutatavate teenuste eest vastavalt Kiviõli Linnavalitsuse poolt kehtestatud
tariifidele;
2) Kostja ei ole vaidlustanud hageja poolt kulutuste tegemist või teenuste osutamist
korteriomandiga seonduvalt.
3) Kostja ei vaidlustanud talle esitatud arvetes märgitud teenuste maksumust.

Kostja vaidleb hagile vastu seoses sellega, et kostja arvates ei allu hagi Viru Maakohtule.
Maakohus on seisukohal, et hagi allub Viru Maakohtule TsMS § 88 lg.1 alusel.

6. Kostja vastuväidete kohaselt ei tea kostja kas hageja on teenust osutanud kogu hagis
nimetatud perioodi jooksul. Kostja ei ela nimetatud korteris alates 1998. Samas on ta
kontrollinud naabrite vahendusel regulaarselt korteri postkasti ja saadetud kirjade
hulgas temale esitatud arveid ei olnud. Sellest tulenevalt maksis kostja eelnevalt
teadaoleva keskmise makse alusel. Alates 01.10 2000 sõlmis kostja hagejale
haldusteenuse eest tasumiseks püsimaksekorralduse, tasudes perioodil 01.10.2000 kuni
30.06.2004 hagejale igakuiselt 200 krooni ja alates 01.07.2008 kuni 07.08.2013 6,39
eurot. 2013 septembrist perioodiliste maksete tasumine peatus, sest kostja
arvelduskonto arestiti. Samas võõrandati kostjale kuuluv korteriomand hageja avalduse
alusel algatatud täitemenetluse käigus. Kostjal puudub teave selles osas, kui suures
ulatuses korteriomandi müügist laekunud rahast hageja nõudeid rahuldati.
Hageja ei ole kostjat teavitanud haldustasu makse suurusest ja selle suuruse
muutumisest. Kostja soovib, et hageja selgitaks ka tasu arvestamise aluseid.

7. Maakohus on seisukohal, et korteriomand eeldab omanikult elementaarset minimaalset
aktiivsust. Kui on tegemist kaasomandiga, peaks kaasomanik olema üldjuhul teadlik, et ta
kannab vastavalt temale kuuluva osa suurusele ühisel asjal lasuvaid koormatisi, samuti selle
asja alalhoidmise, valdamise ja kasutamisega seotud kahju ja kulutusi. Kostjal, kui ta
alaliselt ei elanud hagis nimetatud korteris, oli kohustus teada anda teisele lepingu poolele
(hagejale) oma kontaktandmete muutumisest kuhu hageja saanuks arveid saata. Asjaolu, et
kostja ei huvitunud talle kuulunud ja täitemenetluse käigus võõrandatud korteriomandi
müügist saadud tulust, ei vabasta teda kohustusest tõendada, et võlg on tasutud või võlg on
väiksem kui hagis märgitud. Hageja on oma arvestuse võlgnevuse tekkimise kohta kohtule
esitanud. Kohtule esitatud andmete kohaselt on võlgnevus isegi suurem kui hagis seda
kostjalt nõutakse (tl 18). Tasu arvestamise alused on esitatud kostjale esitatud arvetes (tl21-
26)

 8. Põhjendatud on ka hageja viivise nõue hagiavalduse esitamise ajaks sissenõutavaks
muutunud viivise osas summas 19,99 eurot ning viivisenõue, milles hageja palub kostjalt
välja mõista viivis põhinõudelt (434,54 eurot) alates hagiavalduse esitamisest kuni
põhinõude täitmiseni lepingujärgse viivisemääraga 0,2% aastas.

9. Hagi on õiguslikult põhjendatud võlaõigusseaduse (VÕS) § 8 lg 2, § 76 lg 1, § 101 lg 1 p
1, 6, § 100.

MENETLUSKULUDE JAOTUS
                                                                                             3
10. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud kannab kostja Natalia Golubeva.

Hageja menetluskulud on:
   - Riigilõiv summas 200 eurot ja esindaja tasu 240 eurot, kokku 440 eurot.

Seega kuulub kostjalt hageja kasuks väljamõistmisele menetluskulud kogusummas 440 eurot.
Hageja palub kostjalt välja mõista Kiviõli Kinnisvarahoolduse OÜ kasuks viivis
menetluskuludelt (440 EUR) alates kohtuotsuse jõustumisest kuni täitmiseni VÕS § 113 lg
1 sätestatud määras.


/ allkirjastatud digitaalselt /

Olev Mihkelson
Kohtunik




                                                                                       4
