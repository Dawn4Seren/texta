                                KOHTUMÄÄRUS
Kohus                             Viru Maakohus

Kohtuasja number                  1-11-10961

Määruse tegemise aeg ja koht      12.05.2016, Rakvere kohtumajas

Kohtunik                          Anu Ammer

Kohtuistungi sekretär             Kätlin Koidumäe

Kohtuasi                          Riigi Tugiteenuste Keskuse taotlus Silver            Sepale
                                  mõistetud rahalise karistuse asendamiseks

Süüdimõistetu                     SILVER SEPP, isikukood 38008305214, elukoht xxxx

Kohtuistungi toimumise aeg        12.05.2016, avalikul kohtuistungil

Kohtumääruse õiguslik alus        KarS § 69, § 70 ja § 75; TMS § 206 lg 2; KrMS § 417, 432
                                  lg 3
RESOLUTSIOON

Riigi Tugiteenuste Keskuse avaldus rahuldada.

Asendada Silver Sepale Viru Maakohtu 07.10.2011 kohtuotsusega KarS § 424 järgi mõistetud
rahaline karistus, selle tasumata osas, s.o 175 päevamäära ulatuses, s.o summas 560,00 eurot, 58
päevase vangistusega, mis KarS § 69 alusel asendada 58 tunni üldkasuliku tööga.
Üldkasuliku töö tegemise tähtajaks määrata 3 kuud kohtumääruse jõustumisest arvates.

    Üldkasuliku töö tegemise ajaks allutada Silver Sepp Viru vangla kriminaalhooldusosakonna
juhataja poolt määratava kriminaalhooldaja käitumiskontrollile ja kohustada teda üldkasuliku töö
tegemise ajal järgima KarS § 75 lg 1 toodud kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
3) alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
    Eesti territooriumi viibimiseks.
Edasikaebamise kord

Määruse peale on õigus esitada määruskaebus 15 päeva jooksul Viru Maakohtule, alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused

        Viru Maakohtu 07.10.2011 kohtuotsusega kokkuleppemenetluses mõisteti Silver Sepp
süüdi KarS § 424 järgi ja teda karistati rahalise karistusega 200 päevamäära ulatuses, s.o 640,00
eurot riigituludesse, milline karistus juhindudes KarS § 66 lg 1, 3 võimaldati tasuda osade kaupa,
makstes alates novembrist 2011 igakuuliselt vähemalt 53,30 eurot ja lõpetades rahalise karistuse
tasumine hiljemalt 31.oktoobriks 2012. Kohtuotsus jõustus 25.10.2011.
        06.04.2016 esitas Kohtute Raamatupidamiskeskus kohtule taotluse rahalise karistuse
asendamiseks, kuna karistus on täies mahus tasumata. Tasumata on karistus 175 päevamäära
ulatuses, s.o summas 560,00 eurot.
        Silver Sepp kinnitas kohtuistungil, et rahaline karistus on tasumata, kuid ühtegi
põhjendust selleks tema ei esitanud ja rahalised võimalused karistuse tasumiseks ka käesoleval
ajal puuduvad. Ta ei soovinud asenduskaristusena vangistust kandma minna, vaid taotles
võimalust teha üldkasulikku tööd, kinnitades, et suudab selle täita 3 kuu jooksul.
        Kohus leiab, et avaldus Silver Sepale mõistetud rahalise karistuse asendamiseks on
põhjendatud ja kuulub rahuldamisele, sest võlgnikul puuduvad piisavad rahalised vahendid
rahalise karistuse tasumiseks. Võlgniku nõusolekul kuulub talle asenduskaristusena mõistetud
vangistus asendamisele üldkasuliku tööga.
        KarS § 70 lg 1 sätestab, et kui süüdimõistetu ei tasu talle mõistetud rahalist karistust,
asendab kohus selle vangistusega või süüdimõistetu nõusolekul üldkasuliku tööga KarS § 69
sätestatud korras. KarS § 70 lg 2 kohaselt rahalise karistuse kolmele päevamäärale vastab üks
päev vangistust. KarS § 69 lg 1 sätestab, et mõistes kuni kaheaastase vangistuse, võib kohus
asendada selle üldkasuliku tööga. Ühele päevale vangistusele vastab üks tund üldkasulikku tööd.
Vangistus asendatakse üldkasuliku tööga üksnes süüdimõistetu nõusolekul. KarS § 69 lg 3
kohaselt üldkasuliku töö mõistmisel määrab kohus selle tegemise tähtaja, mis ei või ületada
kahtekümmend nelja kuud. KarS § 69 lg 4 sätestab, et üldkasuliku töö tegemisel peab
süüdimõistetu järgima kontrollnõudeid ning täitma talle pandud kohustusi vastavalt KarS § 75
sätestatule.

/allkirjastatud digitaalselt/

Anu Ammer
kohtunik
