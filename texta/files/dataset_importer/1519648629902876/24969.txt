                                                                                        2-15-120480




                            KOHTUOTSUS
                                 EESTI VABARIIGI NIMEL
                                       Tagaseljaotsus
Kohus                                Pärnu Maakohus
Kohtunik                             Tambet Grauberg
Otsuse tegemise aeg ja koht          28. jaanuar 2016.a, Pärnu kohtumaja
Tsiviilasja number                   2-15-120480
Tsiviilasi                           OÜ Aktiva Finants hagi Anatoli Jeroškini vastu võlgnevuse
                                     nõudes
Tsiviilasja hind                     497,43 eurot
Menetlusosalised ja nende            Hageja: Osaühing Aktiva Finants, registrikood 10746479;
esindajad                            asukoht: Weizenbergi 20, 10151 Tallinn
                                     Hageja lepinguline esindaja: Kadri Timuska; A. Weizenbergi
                                     20, 10150 Tallinn; e-post: inkasso@julianus.ee
                                     Kostja: Anatoli Jeroškin, isikukood *; elukoht: *
Menetluse staatus                    Kirjalik menetlus


RESOLUTSIOON
1. Hagi rahuldada tagaseljaotsusega.
2. Välja mõista kostjalt Anatoli Jeroškinilt (Jeroškin) hageja OÜ Aktiva Finants kasuks,
    Eslisa Eesti AS-i ja Anatoli Jeroškini vahel 23.08.2012.a sõlmitud liitumislepingust nr
    1968182, 01.12.2012.a sõlmitud liitumislepingust nr 2198869 ja 15.01.2013.a sõlmitud
    järelmaksuga vara müügileping tuleneva nõue alusel, 497,43 (nelisada üheksakümmend
    seitse eurot ja 43 senti) eurot, millest põhivõlgnevus 248,74 eurot, viivis perioodil 16.06.2013.a
    kuni 25.09.2015.a 248,69 eurot.
3. Tunnistada otsus tagatiseta viivitamata täidetavaks.
4. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt Anatoli Jeroškinilt hageja OÜ Aktiva Finants kasuks menetluskulu
summas 291,73 eurot, s.o maksekäsu kiirmenetluse avalduselt tasutud riigilõiv 45 eurot,
hagiavalduselt tasutud riigilõiv 55 eurot ja hageja õigusabi kulud 191,73 eurot.
3. Menetluskuludelt tuleb kostjal Anatoli Jeroškinil tasuda menetluskulude suurust
kindlakstegeva lahendi jõustumisest alates kuni täitmiseni viivist võlaõigusseaduse § 113
lõikes 1 ettenähtud ulatuses (s.o Euroopa Keskpanga põhirefinantseerimisoperatsioonidele
kohaldatav viimane intressimäär enne iga aasta 1. jaanuari ja 1. juulit, millele lisandub kaheksa
protsenti aastas; enne 1. jaanuarit 2016 oli see 0,05%, millele lisandub 8% aastas).


Edasikaebamise kord
                                                                                                  1
                                                                                        2-15-120480


Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu Maakohus võttis 29.12.2015.a menetlusse OÜ Aktiva Finants hagiavalduse Anatoli Jeroškini
vastu ning kohustas kostjat esitama vastuse hagiavaldusele 14 päeva jooksul hagiavalduse
kättesaamisest. Anatoli Jeroškinile toimetati hagiavaldus ja 29.12.2015.a kohtumäärus kätte
aadressil *. Kohtu saadetud dokumendid võttis vastu 13.01.2015.a Anatoli Jeroškini isiklikult.
TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                  2
