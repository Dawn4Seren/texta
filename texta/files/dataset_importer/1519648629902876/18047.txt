                         KOHTUMÄÄRUS
Kohus                                  Tallinna Halduskohus
Kohtunik                               Kaupo Kruusvee
Määruse tegemise aeg ja koht           18.04.2016, Tallinn
Haldusasja number                      3-16-285
Haldusasi                              C. T. kaebus Maksu- ja Tolliameti 10.12.2015 korralduse
                                       nr 12.2-3/3033756-46 tühista-miseks
Menetlustoiming                        Kaebuse tagastamine

RESOLUTSIOON

Tagastada C. T. kaebus.


EDASIKAEBAMISE KORD

Määruse peale saab esitada Tallinna Halduskohtu kaudu määruskaebuse Tallinna Ringkonna-
kohtule 15 päeva jooksul määruse kättetoimetamisest arvates (halduskohtumenetluse seadus-
tiku (HKMS) § 121 lg 4, § 204 lg-d 1 ja 2).

ASJAOLUD JA KOHTU PÕHJENDUSED

1. Tallinna Halduskohtusse saabus 08.02.2016 C. T. kaebus Maksu- ja Tolliameti (MTA)
10.12.2015 korralduse nr 12.2-3/3033756-46 tühistamiseks.

2. Kohus jättis 16.02.2016 määrusega C. T. kaebuse käiguta. Kohus andis C. T.le kaebuse
täiendavaks põhjendamiseks, vaidlustatava haldusakti (MTA 10.12.2015 korralduse) esitami-
seks ning seaduses ettenähtud riigilõivu tasumiseks ja riigilõivu tasumise kohta andmete koh-
tule esitamiseks aega 15 päeva määruse kättetoimetamisest arvates. Kohus hoiatas, et kui kae-
baja kohtu määratud tähtaja jooksul kaebuse puudusi ei kõrvalda, tagastab kohus kaebuse.

3. Vastavalt HKMS § 72 lg-le 4 kohaldatakse kättetoimetamisele tsiviilkohtumenetluse sea-
dustiku (TsMS) § 306–315, 317 ja 319–327. TsMS § 313 lg 1 kohaselt tõendab dokumendi
kättetoimetamist tähitult saatmise korral väljastusteade, mis tuleb viivitamata kohtule tagastada.
TsMS § 313 lg 2 sätestab, et menetlusdokumendi võib kätte toimetades anda üle muule isikule
kui saajale üksnes käesolevas osas sätestatud juhul. Nimetatud isik peab dokumendi esimesel
võimalusel andma üle saajale. TsMS § 319 lg 1 kohaselt loetakse menetlusdokument saajale
kättetoimetatuks, kui see on kätte toimetatud tema poolt selleks volitatud isikule. Eeldatakse, et
dokumendi saaja prokuristil või saajalt üldvolituse saanud isikul, samuti saaja nimel dokumente
tavaliselt vastuvõtval isikul on ka menetlusdokumentide vastuvõtmise õigus. Väljastusteatest
                                                                                   3-16-285

nähtuvalt väljastati 16.02.2016 kohtumäärus haldusasjas nr 3-16-285 Luha postkontoris voli-
tuse alusel C. T. emale G. T.le 28.03.2016. Seega loetakse kaebajale 16.02.2016 kohtumäärus
kättetoimetatuks 28.03.2016.

4. Kaebajal tuli kohtumääruses osundatud puudused kõrvaldada 15 päeva jooksul määruse
kättetoimetamisest arvates (s.o 12.04.2016). Kaebaja ei ole kohtule tänaseni vastanud. Seega
on kaebaja jätnud kõrvaldamata puudused, mis takistavad asja läbivaatamist ja kaebus tuleb
HKMS § 104 lg 2 ja § 121 lg 1 p 2 alusel läbivaatamatult tagastada. Kaebajat on kaebuse puu-
duste kõrvaldamata jätmise tagajärgede eest hoiatatud.

5. HKMS § 43 lg 2 järgi ei võta kaebuse tagastamine õigust pöörduda uuesti kohtusse. Kae-
buse tagastamisel loetakse, et kaebus ei ole kohtu menetluses olnud.


(allkirjastatud digitaalselt)

Kaupo Kruusvee
Kohtunik




                                                                                       2(2)
