                              KOHTUOTSUS
                              EESTI VABARIIGI NIMEL
Kohus                            Tartu Maakohus

Otsuse tegemise aeg ja koht      27. oktoober 2016, Tartu kohtumaja

Kriminaalasja number             1-16-9422

Kohtunik                         Peet Teidearu

Istungisekretär                  Kelly Kasepuu

Prokurör                         Ruti Kilg

Kriminaalasi                     Georg Ritsing süüdistuses karistusseadustiku (KarS) § 25 lg
                                 1, 2 - § 199 lg 2 p 9 järgi kiirmenetluses
                                 kokkuleppemenetluse sätteid kohaldades
                                 Georg Ritsing
Süüdistatav
                                 isikukood 36806182756; kodakondsus: Eesti Vabariigi
                                 kodanik; emakeel: eesti keel; haridus: keskharidus; töökoht:
                                 XXX; elukoht: XXX; varasem karistatus: kriminaalkorras
                                 karistatud kolmel korral, väärteokorras karistatud; tõkend: ei
                                 ole kohaldatud

Juhindudes kriminaalmenetluse seadustiku (KrMS) §-dest 180, 248, 249 ja § 2565, kohus

                                          otsustas:

Süüdi tunnistada Georg Ritsing KarS § 25 lg 1, 2 - § 199 lg 2 p 9 järgi ja mõista karistuseks
kolmkümmend (30) päeva vangistust.

KarS § 68 lg 1 alusel arvata karistusaja hulka Georg Ritsingu eelvangistus 26.-27.
oktoober 2016, s.o kaks (2) päeva ning lõplikuks karistuseks mõista kakskümmend
kaheksa (28) päeva vangistust.

KarS § 74 lg 1, 3 alusel määrata, et mõistetud vangistust ei pöörata täielikult täitmisele,
kui Georg Ritsing ei pane ühe (1) aasta pikkuse katseaja jooksul toime uut kuritegu ja
täidab KarS § 75 lg-s 1 sätestatud kontrollnõudeid:
    1.   elab kohtu määratud alalises elukohas – XXX;
    2.   ilmub         kriminaalhooldaja        määratud         ajavahemike         järel
         kriminaalhooldusosakonda registreerimisele;
    3.   allub kriminaalhooldaja kontrollile oma elukohas ning esitab talle andmeid
         oma kohustuste täitmise ja elatusvahendite kohta;
    4.   saab kriminaalhooldusametnikult eelneva loa elukohast lahkumiseks Eesti
         territooriumi piires kauemaks kui viieteistkümneks päevaks;
   5.      saab kriminaalhooldusametnikult eelneva loa elu-, töö- või õppimiskoha
           vahetamiseks;
   6.      saab kriminaalhooldusametnikult eelneva loa Eesti territooriumilt
           lahkumiseks ja väljaspool Eesti territooriumi viibimiseks.

KarS § 78 p 1 alusel hakata Georg Ritsingu katseaega arvestama alates kohtuotsuse
kuulutamisest, kontrollnõudeid ja kohustusi kohaldada kohtuotsuse jõustumisest.

Määrata Georg Ritsing katseajaks Tartu Vangla kriminaalhooldusosakonna Tartu
esinduse (asukoht: Tartu, Tiigi 78) kriminaalhooldusametniku järelevalve alla.

KrMS § 180 lg 1 alusel välja mõista Georg Ritsingult riigituludesse menetluskuluna
kaitsjatasu kakskümmend neli (24) eurot.

KrMS § 180 lg 3 alusel jätta ülejäänud menetluskulud riigi kanda.

Menetluskulu tuleb tasuda kolmekümne (30) päeva jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700077548.
Väljamõistetud summa tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulu tasuti. Väljamõistetud summa vabatahtlikult
tasumata jätmisel määratud tähtaja jooksul peale kohtuotsuse jõustumist pööratakse kohtuotsus
sundtäitmisele kohtutäituri kaudu. Sundtäitmisega kaasnevad süüdimõistetule täitemenetluse
kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe. Apellatsioon esitatakse Tartu Ringkonnakohtule kirjalikult vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.

KOHTUOTSUSE PÕHIOSA
Süüdistus
Georg Ritsingut süüdistatakse selles, et tema isikuna, kes on Politsei- ja Piirivalveameti Lõuna
prefektuuri Tartu politseijaoskonna patrulli- ja liiklusjärelevalvetalituse 21. aprilli 2016
kiirmenetluse otsusega väärteoasjas karistatud 21. aprillil 2016 toimepandud pisivarguse eest
KarS § 218 lg 1 alusel ning Politsei- ja Piirivalveameti Lääne prefektuuri Pärnu
politseijaoskonna patrulli- ja liiklusjärelevalvetalituse 19. oktoobri 2016 kiirmenetluse otsusega
väärteoasjas karistatud 19. oktoobril 2016 toimepandud pisivarguse eest KarS § 218 lg 1 alusel,
26. oktoobril 2016 kella 21:21 paiku püüdis Tartu linnas Vitamiini tn 1 asuvast Selver AS-le
kuuluvast kauplusest Selver ebaseadusliku omastamise eesmärgil ära võta ühe paki kassitoitu
Whiskas väärtusega 1,69 eurot, kuid kuritegu jäi tema tahtest sõltumata lõpule viimata, sest
peale kassaliinidest möödumist pidas turvatöötaja ta kinni.

                                                                                                2
Sellega pani Georg Ritsing toime KarS § 199 lg 2 p 9 - § 25 lg 1, 2 järgi kvalifitseeritava
kuriteo, s.o võõra vallasasja äravõtmise katse selle ebaseadusliku omastamise eesmärgil,
kui see on toime pandud süstemaatiliselt.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 199 lg 2 p 9 - § 25 lg 1, 2 järgi kvalifitseeritava kuriteo toimepanemise eest nõuab
prokurör kohtus süüdistatavale karistuseks 30 päeva vangistust.
KarS § 68 lg 1 järgi arvata eelvangistus 26. oktoober 2016 – 27. oktoober 2016, s.o 2
eelvangistuspäeva karistuse hulka ja ärakandmisele kuuluvaks karistuseks mõista 28 päeva
vangistust.
KarS § 74 lg 1 järgi määrata, et mõistetavat vangistust ei pöörata tingimisi täielikult täitmisele
kui Georg Ritsing ei pane 1-aastase katseaja jooksul toime uut kuritegu ja täidab talle katseajaks
pandud kontrollnõudeid ning kohustusi vastavalt KarS §-s 75 sätestatule: elab kohtu määratud
alalises    elukohas;     ilmub      kriminaalhooldaja      määratud       ajavahemike        järel
kriminaalhooldusosakonda registreerimisele; allub kriminaalhooldaja kontrollile oma elukohas
ning esitab talle andmeid oma kohustuste täitmise ja elatusvahendite kohta; saab
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saab kriminaalhooldusametnikult eelneva loa elu-,
töö- või õppimiskoha vahetamiseks; saab kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks.

Menetlus kohtus
Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.

Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Georg Ritsing tuleb süüdi tunnistada KarS § 25 lg 1, 2 - § 199 lg 2 p 9 järgi ja mõista talle
karistus vastavalt kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.

Menetluskuludena kuulub Georg Ritsingult KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, ja kaitsjatasu. Kohus nõustub kokkuleppes
tooduga, et antud juhul on põhjendatud kohaldada KrMS § 180 lg 3 ning jätta osa
menetluskuludest riigi kanda. Arvestades väljamõistetavate menetluskulude suurust ning
süüdistatava majanduslikku olukorda leiab kohus, et on alust arvata, et menetluskulude täies
ulatuses äratasumine käiks süüdistatavale ilmselt üle jõu. Seega on põhjendatud jätta osa
menetluskuludest riigi kanda.


Kohtunik Peet Teidearu
/allkirjastatud digitaalselt/

                                                                                                 3
