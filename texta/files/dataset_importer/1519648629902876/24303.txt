                           KOHTUOTSUS
                                EESTI VABARIIGI NIMEL

Kohus                         Harju Maakohus Liivalaia kohtumaja

Otsuse tegemise aeg ja        05.02.2016 Tallinn

koht

Kriminaalasja number          1-16-918 (16231500151)

Kohtukoosseis                 Kohtunik Janika Kallin

Kohtuistungi sekretär         Kertu Kuusik

Kohtuistungi tõlk             Julia Zautina

Kriminaalasi                  Oleg Juminovi (Juminov) süüdistuses karistusseadustiku (KarS) §
                              121 lg 2 p 2 järgi kokkuleppemenetluses (kiirmenetluse korras).

Prokurör                      Žanna Morozova

Süüdistatav                   Oleg Juminov
                              isikukood: 35501104916; Eesti Vabariigi kodanik; emakeel: vene
                              keel; keskharidus; töökoht: puudub; elukoht: XXX; varem
                              kriminaalkorras karistamata
                              Tõkendit ei ole kohaldatud, kahtlustatavana kinni peetud alates
                              03.02.2016 kell 17.45.

Määratud kaitsja              Talvi Vaske


RESOLUTSIOON
Juhindudes kriminaalmenetluse seadustiku (KrMS) § 2561, § 2565 lg 1 p 2, lg 2, § 239-250, §
175 lg 4, § 179 lg 1 p 2, § 180 lg 1, 3 kohus otsustas:

   1. Süüdi mõista Oleg Juminov KarS § 121 lg 2 p 2 järgi ja karistada vangistusega 9
      (üheksa) kuud.
   2. KarS § 68 lg 1 alusel arvestada Oleg Juminovi eelvangistus 03.02.2016 – 05.02.2016,
      s.o 3 (kolm) päeva karistusaja hulka. Oleg Juminovil jääb kanda 8 (kaheksa) kuu ja
      27 (kahekümne seitsme) päeva pikkune vangistus.

   3. KarS § 74 lg 1 ja lg 3 alusel jätta Oleg Juminovile mõistetud ja ärakandmisele kuuluv
      karistus täielikult täitmisele pööramata, kui Oleg Juminov ei pane 24 (kahekümne
      nelja) kuu pikkuse katseaja kestel toime uut kuritegu ja täidab talle katseajal määratud
      kontrollnõudeid ja kohustusi.
                                                2

     4. Võttes aluseks KarS § 75 lg 1 kohustada Oleg Juminovi järgima katseajal järgmisi
        kontrollnõudeid:
        4.1. elab kohtu poolt määratud alalises elukohas: XXX;
        4.2. ilmub kriminaalhooldaja määratud ajavahemike järel kriminaalhooldusosakonda
        registreerimisele;
        4.3. allub kriminaalhooldaja kontrollile oma elukohas ning esitab kriminaalhooldajale
        andmeid oma kohustuste täitmise ja elatusvahendite kohta;
        4.4 saab kriminaalhooldusametnikult eelneva loa elukohast lahkumiseks Eesti
            territooriumi piires kauemaks kui viieteistkümneks päevaks;
        4.5 saab kriminaalhooldusametnikult eelneva loa elu-, töö- või õppimiskoha
            vahetamiseks;
        4.6 saab kriminaalhooldusametnikult eelneva loa Eesti territooriumilt lahkumiseks ja
            väljaspool Eesti territooriumi viibimiseks.

     5. Võttes aluseks KarS § 75 lg 2 p 2 kohus määrab, et Oleg Juminov on käitumiskontrolli
        ajal kohustatud mitte tarvitama alkoholi.
     6. Võttes aluseks KarS § 75 lg 2 p 8 kohus määrab, et Oleg Juminov on käitumiskontrolli
        ajal kohustatud osalema sotsiaalabiprogrammis.

     7. Määrata Oleg Juminov katseajaks Tallinna Vangla Harju kriminaalhooldusosakonna
        juhataja poolt nimetatud kriminaalhooldaja järelevalve alla.

     8. KarS § 78 p 1 alusel arvestada Oleg Juminovile määratud 24 (kahekümne nelja) kuu
        pikkuse katseaja pikkuse katseaja kulgemist alates kohtuotsuse kuulutamisest, s.o
        alates 05.02.2016.a.

     9. Vabastada kinnipeetud Oleg Juminov kohtusaalis.


     10. Välja mõista Oleg Juminovilt menetluskulu kaitsjatasu 120,00 eurot. Sundraha 322,50
         eurot jätta riigi kanda. Menetluskulud kokku 120,00 eurot tuleb tasuda kohtuotsuse
         jõustumisest arvates 12 (kaheteistkümne) kuu jooksul. Väljamõistetud menetluskulud
         tasuda Maksu- ja Tolliameti arveldusarvele EE351010052031000004 SEB pangas,
         EE502200221014193355 Swedbankis, EE873300333499990003 Danske Bankis või
         EE401700017002872300 Nordea pangas, märkides selgitusena „ Oleg Juminov, 1-16-
         918, menetluskulu“. Menetluskulude tasumiseks vajaminev viitenumber edastatakse
         makseinfona süüdimõistetu postiaadressile. Samuti on makseinfo koos kohtuotsusega
         kättesaadav e-toimiku süsteemi kaudu. Kui rahalised nõuded ei ole täies ulatuses
         tähtaegselt tasutud, suunatakse nõuded täitemenetluse läbiviimiseks kohtutäiturile
         täitemenetluse seadustikus sätestatud korras ning süüdimõistetul tuleb kanda ka
         kohtuotsuse täitmisega seonduvad kulud.
     11. Asitõend: CD plaat salvestusega säilitada koos kriminaaltoimikuga.


 Edasikaebamise kord:
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsiooniõiguse
                                                 3

kasutamise soovist võib otsuse teinud kohtule teatada ka faksi teel. Apellatsioon esitatakse
Tallinna Ringkonnakohtule kirjalikult viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Apellatsiooni võib otsuse
teinud kohtule esitada ka faksi teel. Vahistatud süüdistatav või tema kaitsja võivad esitada
apellatsiooni süüdistatavale kohtuotsuse koopia kätteandmisele järgnevast päevast alates
viieteistkümne päeva jooksul.

Esitatud süüdistus
Oleg Juminov süüdistatakse KarS § 121 lg2 p 2 kvalifitseeritava kuriteo toimepanemises, pani toime
teo teise inimese tervise kahjustamise ja füüsilise valu põhjustamise eesmärgil, ta pani selle toime
lähisuhtes, mis seisnes selles, et, viibides 03.02.2016.a kella 16.00 paiku korteris aadressil Loksa
XXX, tiris kannatanul XXXjuustest, mille tõttu kannatanu lõi oma pea vastu seina ära ning tundis
füüsilist valu, seejärel Oleg Juminov tõukas teda diivani peale ning hakkas tema käes olnud
jalutuskepiga suruma kannatanu kõri peale ja seejärel lõi sama jalutuskepiga paar-kolm korda
kannatanut vastu paremat õlga ja ühe korra lõi teda jalutuskepiga vastu pead, vasaku kõrva piirkonda,
mille tõttu kannatanu tundis füüsilist valu ja 03.02. 2016. a isiku läbivaatuse protokolli kohaselt
fikseeriti tal järgmised kehavigastused: paremal õlavarrel nähtavad nahakriimustused,hematoomid,
vasaku kõrva taga muhk.
Oma tegevusega Oleg Juminov pani toime kehalise väärkohtlemise, s.o teise inimese tervise
kahjustamise, valu tekitanud muu kehalise väärkohtlemise, lähisuhtes s.o KarS § 121 lg 2 p2
järgi kvalifitseeritava kuriteo.

Kokkuleppe sisu, menetlusosaliste seisukohad:
Süüdistatava, tema kaitsja ja abiprokuröri vahel sõlmitud kokkuleppe alusel nõudis prokurör kohtus
süüdistatava süüdi mõistmist ja karistamist alljärgnevalt:

   -   KarS § 121 lg 2 p 2 järgi vangistusega 9 kuud;
   -   KarS § 68 lg 1 alusel arvestada karistusaja hulka süüdistatava vahi all viibitud aeg alates
       kinnipidamisest, s.o 3 päeva (03.02.2016-05.02.2016). Seega jääb kandmata karistuseks 8
       kuud ja 27 päeva vangistust;
   - KarS § 74 lg1 alusel ei pöörata karistust täitmisele, kui süüdimõistetu ei pane talle kohtu poolt
       määratud 24-kuulise katseaja jooksul toime uut kuritegu ning täidab talle katseajaks pandud
       kontrollnõudeid ja kohustusi KarS § 75 lg 1 järgi, s.o
   1) elab kohtu määratud alalises XXX;
   2) ilmub kriminaalhooldaja määratud ajavahemike järel kriminaalhooldusosakonda
       registreerimisele;
   3) allub kriminaalhooldaja kontrollile oma elukohas ning esitama talle andmeid oma kohustuste
       täitmise ja elatusvahendite kohta;
   4) saab kriminaalhooldusametnikult eelneva loa elukohast lahkumiseks Eesti territooriumi piires
       kauemaks kui 15-ks päevaks;
   5) saab kriminaalhooldusametnikult eelneva loa elu-, töö- või õppimiskoha vahetamiseks;
   6) saab kriminaalhooldusametnikult eelneva loa Eesti territooriumilt lahkumiseks ja väljaspool
       Eesti territooriumi viibimiseks.
   - KarS § 75 lg 2 p 2, 8 alusel määrata, et Jevgeni Tkatšenko on kohustatud käitumiskontrolli ajal:
   1) mitte tarvitama alkoholi;
   2) osaleb sotsiaalabiprogrammis.

   Jevgeni     Tkatšenko     allutada   katseajaks  Tallinna    Vangla      Harju     maakonna
   kriminaalhooldusosakonna juhataja poolt määratud kriminaalhooldaja järelevalve alla. Katseaja
   algust arvestada kohtuotsuse kuulutamisest.
                                                   4

Toimunud kokkuleppemenetluse läbirääkimiste käigus süüdistatav ja tema kaitsja nõustusid esitatud
süüdistuse sisu, kuriteo kvalifikatsiooniga, tekitatud kahju liigi- ja määraga ning jõudsid
kokkuleppele abiprokuröri poolt kohtus nõutava karistuse liigis ja määras.

Süüdistatav tunnistas end talle esitatud süüdistuses süüdi ning jäi kokkuleppe ja sellest tuleneva
karistuse juurde, kinnitades et sõlmis kokkuleppe vabatahtlikult.
Prokurör jäi kokkuleppe juurde.

Kohtu seisukoht:
Kohtuliku arutamise põhjal tegi kohus järelduse, Oleg Juminovi poolt kokkuleppe sõlmimine oli
tema vaba tahe. Kohus nõustub kuriteo kvalifikatsiooni, karistuse liigi ja määraga. Seega tuleb Oleg
Juminovile mõista kokkuleppekohane karistus.

Menetluskulud:
KrMS § 179 lg 1 p 2 järgi on süüdimõistva kohtuotsusega kaasnev sundraha II astme kuriteo korral
1,5 palga alammäära; Vabariigi Valitsuse 18.12.2015 määrusega nr 139 kehtestati töötasu
alammääraks täistööajaga töötamise korral 2,54 eurot tunnis ja 430 eurot kuus. Seega on sundraha II
astme kuriteo toimepanemise korral 645,00 eurot. Oleg Juminov pani toime II astme kuriteo, seega
tuleks temalt välja mõista sundraha 645,00 eurot. KrMS § 2565 lg 2 kohaselt vähendab kohus
süüdimõistvat kohtuotsust kiirmenetluses tehes sundraha suurust, kuid mitte rohkem kui poole võrra,
seega tuleb Oleg Juminovilt välja mõista sundraha 322,50 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu Oleg
Juminovile oli kaitsja määratud riigi poolt; kaitsja on esitanud taotlusi kokku 120,00 eurot riigi
õigusabi tasu määramises ja riigieelarvest hüvitamises; kaitsja taotlused on rahuldatud, seega tuleks
Oleg Juminovilt välja mõista kaitsjatasu 120,00 eurot.

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus määrata,
et menetluskulud tasutakse ositi, kohus võüib menetluskulu osaliselt jätta riigi kanda. Oleg Juminovil
on liikumispuue, isik selgitas, et elab sotsiaalabist ning vormistab lähiajal invaliidsuspensioni. Kohus
leiab, et sundraha tuleb antud asjas jätta riigi kanda, nimetatut taotlesid ka prokurör ja kaitsja. Oleg
Juminov võib väljamõistmisele kuuluva menetluskulu 120,00 eurot tasuda 12 kuu jooksul arvates
otsuse jõustumisest.

Asitõend:
CD-plaat kõnesalvestistega, mis asuvad kriminaalasja materjalide juures, jätta KrMS § 126 lg 3 p 1
alusel kriminaaltoimikusse.



/allkirjastatud digitaalselt/
