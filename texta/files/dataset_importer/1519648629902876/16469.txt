                                   KOHTUMÄÄRUS

Kohus                            Pärnu Maakohus
Kohtunik                         Ingrid Niinemägi
Määruse tegemise aeg ja koht 04.mai 2016.a. Paide kohtumajas
Tsiviilasja number               2-16-1551
Tsiviilasi                       KA`i hagi AA`i vastu elatise nõudes
Hagihind                         1935,00 (215 x 9) eurot
Menetlusosalised     ja   nende Hageja: KA, isikukood xxxxxxxxxxx, elukoht xxx xxx xxx xxx
esindajad                       xxxx xxxxx xxxx xxxxxxxxx
                                Hageja seaduslik esindaja: KL, isikukood xxxxxxxxxxx, elukoht
                                xxx xxx xxx xxx xxxx xxxxx xxxx xxxxxxxxx, e-post: x
                                Kostja: AA, isikukood xxxxxxxxxxx, elukoht xxx xxx xxxx xxx
                                xxxx xxxxx xxxx xxxxxxxxx, e-post: x
Mille kohta määrus tehakse       Menetluse lõpetamine kompromissi kinnitamisega
Menetlus                         Kirjalik menetlus


RESOLUTSIOON
1. Lõpetada menetlus tsiviilasjas nr 2-16-1551 seoses kompromissi sõlmimisega ja kinnitada
KA`i seadusliku esindaja KL`i ja AA`i vahel sõlmitud kompromiss järgnevas:
1.1. AA maksab oma alaealisele lapsele KA`ile ülalpidamiseks iga kuu 125 eurot elatist alates
01.05.2016.a. kuni x KA`i täisealiseks saamiseni xx.xx.xxxx.a.
1.2. AA maksab punktis 1.1 nimetatud elatusraha iga kuu 10.kuupäevaks KL`i arveldusarvele
nr xxxxxxxxxxxxxxxxxx.
1.3. KA (seadusliku esindaja KL`i esindusel) ja AA on teadlikud, et kui menetlus on lõpetatud, ei
saa hageja uuesti pöörduda kohtusse sama nõudega sama kostja vastu samadel asjaoludel.
1.4. AA on teadlik, et kompromissi rikkumise korral on KA`il õigus seadusliku esindaja kaudu
pöörduda täitemenetluse seadustiku kohaselt kohtutäituri poole võlgnetava elatise summa
sundkorras sissenõudmiseks.
2.Määrus saata pooltele.

MENETLUSKULUD
Kummagi poole menetluskulud jäävad tema enda kanda.

EDASIKAEBAMISE KORD
Käesoleva määrusele võib esitada määruskaebuse Tallinna Ringkonnakohtule Pärnu Maakohtu Paide
kohtumaja kaudu 15 päeva jooksul käesoleva kohtumääruse kättesaamisest arvates.

MENETLUSE KÄIK
Pärnu Maakohtu Paide kohtumaja menetluses on KA`i hagi AA`i vastu elatise nõudes.
29.04.2016 esitasid pooled kohtule kompromissilepingu, millest lähtuvalt on pooled kokku leppinud
elatise suuruses, maksmise viisis ja tähtaegades, paludes kohtul kompromiss kinnitada ja tsiviilasja
menetluse lõpetada.

KOHTU SEISUKOHT
TsMS § 206 lg 2 kohaselt on vaidluse lõpetamine kompromissi sõlmimisega poolte seadusest tulenev
õigus. Pooled kinnitasid ja kohus ei tuvastanud vastupidist, et kompromiss ei ole vastuolus heade
kommete ega seadusega, ei riku avalikku huvi ning seda on võimalik täita.
Kohus korrigeerib kompromissi selguse ja üheselt mõistetavuse huvides selle sõnastust, jättes
kompromissi sisu muutmata, kinnitab poolte vahel sõlmitud kompromissi ja lõpetab tsiviilasja
menetluse.
TsMS § 432 sätestatu kohaselt kui kohus lõpetab menetluse kompromissiga, ei saa hageja uuesti
pöörduda kohtusse hagiga sama kostja vastu vaidluses samal alusel sama hagieseme üle.
Kompromissi vabatahtliku mittetäitmise korral või mittenõuetekohase täitmise korral on hagejal õigus
nõuda kompromissi sundtäitmist Täitemenetluse seadustikus ettenähtud korras.
TsMS § 168 lg 3 kohaselt kannavad pooled kompromissi sõlmimisel oma menetluskulud ise, kui nad ei
ole kokku leppinud teisiti. Antud juhul teistsugune kokkulepe puudub.
Menetluse lõpetamise määruse peale võib TsMS § 433 lg 1 ja § 661 lg 2 alusel esitada määruskaebuse 15
päeva jooksul määruse määruskaebuse esitajale kättetoimetamisest alates.

/allkirjastatud digitaalselt/
Ingrid Niinemägi
Kohtunik
