                        KOHTUMÄÄRUS
Kohus                             Pärnu Maakohus
Kohtukoosseis                     Kohtunik Rein Pokk
Tsiviilasja number                2-16-5641
Määruse avalikult                 14. oktoober 2016.a
teatavakstegemise aeg ja koht     Pärnu Maakohtu Pärnu Rüütli tn kohtumaja kantselei kaudu
Tsiviilasi                        Risto Aru (pankrotis) pankrotimenetlus,
                                  kirjalik menetlus
Menetlusosalised ja nende         Avaldaja/võlgnik: Risto Aru (isikukood 37401290348, reg.
esindajad                         elukoht Xxxxxxxxxxx, tegelik elukoht: Xxxxxxxxxxx, e-
                                  post: xxxxxxxxxxx),
                                  Pankrotihaldur: Andrus Õnnik (halduritunnistus nr 36, OÜ
                                  Pärnu Pinker Albert, Lai 10, Pärnu; e-post: pinker@hot.ee )
RESOLUTSIOON:
1. Lõpetada Risto Aru (pankrotis) (isikukood 37401290348) pankrotimenetlus peale
pankroti väljakuulutamist raugemise tõttu.
2. Kinnitada Risto Aru (pankrotis) pankrotimenetluses pankrotihaldur Andrus Õnnik’u
poolt 12.10.2016.a koostatud aruanne ning selle lisana Risto Aru (pankrotis) võlausaldajate
nõuete osad, mille ulatuses võlausaldajad ei ole raha saanud:
 Nr   Võlausaldaja                Tunnustatud      Nõude                 Jaotis   Jääb
                                  nõuete summa     tunnustamise          %-des    saamata
                                  eurodes          rahuldamisjärk
 1    Eesti Vabariik Maksu- ja         55 755,12   153 lg 1 p 2 järgus    91,32   55 755,12
      Tolliameti kaudu
 2    Swedbank AS                      3 700,00 153 lg 1 p 2 järgus       6,06     3 700,00
 3    VV Asunnot OY                    1 596,41 153 lg 1 p 2 järgus       2,62     1 596,41
                         KOKKU        61 051,53                          100%     61 051,53

II rahuldamisjärgus jääb saamata kokku 61 051,53 eurot. I ja III järgus nõuded puuduvad.
3. Vabastada Andrus Õnnik Risto Aru (pankrotis) pankrotihalduri kohustustest.
4. Algatada menetlus võlgnik Risto Aru (pankrotis) pankrotimenetluses täitmata jäänud
kohustustest vabastamiseks. Jätta usaldusisik määramata ning kohustada võlgnikku Risto
Aru ennast täitma usaldusisiku kohustusi.
Pärast viie aasta möödumist võlgniku kohustustest vabastamise menetluse algatamisest otsustab
kohus võlgniku taotlusel tema pankrotimenetluses täitmata jäänud kohustustest vabastamise.
Kohus võib oma kohustusi nõuetekohaselt täitnud võlgniku asjaolusid arvestades vabastada
pankrotimenetluses täitmata jäänud kohustustest ka enne viie aasta möödumist menetluse
                                                                        Tsiviilasi nr 2-16-5641

 algatamisest, kuid mitte enne kolme aasta möödumist menetluse algatamisest, eelkõige kui
 võlgnik on oma kohustusi menetluse ajal nõuetekohaselt täitnud ja rahuldanud võlausaldajate
 nõudeid arvestatavas ulatuses. (PankrS § 175 lg 1, lg 11).
 4.1. Usaldusisiku kohustused menetluse kestel PankrS § 172 ja 173 järgi:
 • Usaldusisiku ülesannetes on võlgnik Risto Arul õigus jätta endale mittearestitav tulu + 25 %
    (kakskümmend viis protsenti) võlgniku töö- või teenistussuhtest või muust sarnasest suhtest
    saadud tulu või ettevõtlusest saadud tulu. Usaldusisikuna peab võlgnik saadud maksed 75%
    ulatuses hoidma oma ülejäänud varast eraldi ja need vastavalt jaotusettepanekus ettenähtud
    jaotistele (vt. ülal p.2 tabel) üks kord aastas võlausaldajatele välja maksma.
 • Usaldusisikuna tuleb Risto Arul esitada kohtule kord aastas tegevusaruanne võlgniku tulust
    võlausaldajatele väljamaksete tegemise kohta. Esimene aruanne 14.10.2016-13.10.2017
    sissetulekute ja väljamaksete kohta esitada kohtule hiljemalt 01.11.2017.a.
 4.2. Võlgniku kohustused menetluse kestel PankrS § 173 järgi:
  • Võlgnik on kohustatud tegelema mõistlikult tulutoova tegevusega ja, kui tal sellist tegevust
      ei ole, siis seda otsima.
  • Võlgnik peab viivitamatult teatama kohtule ja usaldusisikule igast elu- ja tegevuskoha
      vahetusest, mitte varjama saadud tulusid ning vara, samuti andma kohtu ja usaldusisiku
      nõudel teavet oma tegevuse või selle otsimise, oma sissetulekute ja vara kohta.
  • Võlgniku töö- või teenistussuhtest või muust sarnasest suhtest saadud tulu või ettevõtlusest
      saadud tulu nõuded loetakse loovutatuks usaldusisikule. Usaldusisik peab sellest tasude
      maksmiseks kohustatud isikutele teatama.
  • Võlgnik ei pea usaldusisikule üle andma tulu, millele seadusest tulenevalt ei saa pöörata
      sissenõuet. Pärimise teel saadu väärtusest on võlgnik kohustatud poole usaldusisikule üle
      andma.
 Menetluskulude jaotus:
 5. Jätta Risto Aru (pankrotis) pankrotimenetluses menetluskulud võlgnik Risto Aru kanda.
 Anda võlgnikule pankrotihalduri tasu kandmiseks xxxxxxxxxxx ulatuses menetlusabi
 TsMS § 183 lg 2 alusel.
 5.1. Määrata Risto Aru (pankrotis) pankrotihalduri Andrus Õnnik’u töötasu suuruseks
 PankrS § 23 alusel xxxxxxxxxxx, mis välja maksta menetlusabi korras Eesti Vabariigi
 vahenditest pankrotihalduri büroole OÜ Pärnu Pinker Albert (a/a Xxxxxxxxxxx).

 6. Avaldada pankrotimenetluse lõpetamise teade väljaandes Ametlikud Teadaanded.
 7. Määrus kättetoimetada menetlusosalistele ja menetlusabi osas saata Riigi Tugiteenuste
 Keskusele ( TsMS § 183 lg 2).
 Edasikaebamise kord
 Käesolev määruse peale võib võlgnik 15 päeva jooksul selle kättesaamise päevast arvates esitada
 määruskaebuse Tallinna Ringkonnakohtule Pärnu Maakohtu kaudu. Menetlusabi andmise osas
 võib määruskaebuse samas korras esitada Eesti Vabariik Rahandusministeeriumi või
 rahandusministri määratud Rahandusministeeriumi valitsemisala asutuse kaudu.


/allkirjastatud digitaalselt/

Rein Pokk
Kohtunik


                                                                                          2 (5)
