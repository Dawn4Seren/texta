                                                                                             1




                           KOHTUOTSUS
                                EESTI VABARIIGI NIMEL


Kohus                           Viru Maakohus

Otsuse tegemise aeg ja koht     20. aprill 2016, Rakvere kohtumaja

Kriminaalasja number            1-16-3298 (16259000102)

Kohtunik                        Tiit Kullerkupp

Kohtuistungi sekretär           Merle Kaegas

Prokurör                        Elle Karm

Kriminaalasi                    Kristjan Kannel süüdistatuna         KarS      §   182   järgi
                                kokkuleppemenetluses

Süüdistatavad                   KRISTJAN KANNEL, isikukood 38910020303, EV
                                kodanik, algharidus, emakeel eesti keel, elukoht xxxx,
                                töökoht xxxx, xxxx; varem kriminaalkorras karistatud 3-l
                                korral, viimati Tartu Maakohtu 13.08.014 otsusega mõisteti
                                KarS § 209 lg 2 p 1, 3, § 344 lg 1, § 345 lg 1 alusel
                                karistuseks 1 aasta vangistust, mis asendati 730 tunni
                                ÜKT-ga tähtajaga 18 kuud; väärteokorras karistatud 9-l
                                korral

Kaitsja                         vandeadvokaat Rainer Objartel
RESOLUTSIOON:

Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                            otsustas:

Süüdi tunnistada KRISTJAN KANNEL KarS § 182 järgi ning karistuseks mõista rahaline
karistus 150 (ükssada viiskümmend) päevamäära summas 1 500.00 (üks tuhat viissada) eurot.

KarS § 66 lg 1 ja 3 alusel määrata rahalise karistuse tasumine ositi 12 (kaheteistkümne) kuu
jooksul alates kohtuotsuse jõustumisest igakuiselt vähemalt 125.00 (ükssada kakskümmend
viis) eurot.

Rahalise karistuse osamaksed tuleb tasuda Maksu- ja Tolliameti arveldusarvele nr
EE351010052031000004 (SEB PANK), nr EE502200221014193355 (SWEDBANK), nr
EE401700017002872300 (NORDEA PANK), nr EE873300333499990003 (DANSKE
BANK) viitenumbriga 99916400003003 ning selgitusega: „Kristjan Kannel, 1-16-3298,
                                                                                            2
rahalise karistuse osamakse“. Kui rahalise karistuse osamakse pole tähtaegselt tasutud,
suunatakse nõue täies ulatuses täitemenetluse läbiviimiseks kohtutäiturile täitemenetluse
seadustikus sätestatud korras.

KarS § 65 lg 2 alusel moodustada liitkaristus Tartu Maakohtu 13.08.2014 kohtuotsusega
mõistetud karistusega 1 aasta vangistust, mis KarS § 69 alusel asendati 730 tunni üldkasuliku
tööga, millest käesolevaks ajaks on sooritamata 175 tundi, pikendatud tähtajaga 01.08.2016,
viies KarS § 64 lg 2 alusel rahalise karistuse täide iseseisvalt.

Välja mõista riigieelarvest eraldatud vahendite arvelt OÜ Advokaadibüroo Objartel ja
Partnerid kasuks 24 (kakskümmend neli) eurot, s.h käibemaks 20%, v.adv. Rainer Objarteli
poolt määratud korras süüdistatava Kristjan Kanneli kaitsjana kohtumenetluses osutatud
õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Kristjan Kannelilt menetluskuluna
sundraha 645.00 (kuussada nelikümmend viis) eurot riigituludesse.

KrMS § 180 lg 1 ja 3 alusel jätta kaitsjatasu kogusummas 210.00 eurot riigi kanda.

KrMS § 180 lg 3 ja KarS § 66 lg 3 alusel võimaldada Kristjan Kannelil tasuda menetluskulu
summas 645.00 eurot ositi 12 kuu jooksul alates kohtuotsuse jõustumisele järgnevast kuust
igakuiselt vähemalt 53.75 eurot.
Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,           Swedbank       EE502200221014193355,        Nordea  Pank
EE401700017002872300 või Danske Bank EE873300333499990003, viitenumbriga
99916700029473 ning selgitusega: „Kristjan Kannel, 1-16-3298, menetluskulude osamakse.“
Kui menetluskulude osamakse ei ole tähtajaks tasutud, pööratakse otsus tasumata osas
täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Kristjan Kannelit süüdistatakse selles, et tema, täisealise isikuna, kallutas 18.02.2016 kella
21.00 paiku xxxx korteris xxxx S L ja xxxx K S tarvitama alkoholi, öeldes tütarlastele, et kui
gini soovite, siis võtke kotist, osutades ise samal ajal kotile, milles oli alkohol.

Seega Kristjan Kannel, täisealise isikuna, kallutades nooremat kui kaheksateistaastast isikut
alkoholi tarvitamisele, pani toime KarS § 182 järgi kvalifitseeritava kuriteo.

MENETLUSE KÄIK JA MAAKOHTU SEISUKOHT

Süüdistatava, tema kaitsja ja prokuröri vahel sõlmitud kokkuleppe kohaselt on Kristjan
Kannelile mõistetavaks karistuseks KarS § 182 järgi rahaline karistus 150 päevamäära
summas 1 500 eurot. KarS § 66 lg 1 ja 3 alusel võimaldada rahalise karistuse tasumine ositi
12 kuu jooksul alates kohtuotsuse jõustumisest igakuiselt vähemalt 125 eurot. KarS § 65 lg 2
alusel moodustada liitkaristus Tartu Maakohtu 13.08.2014 kohtuotsusega mõistetud
                                                                                             3
karistusega 1 aasta vangistust, mis KarS § 69 alusel asendati 730 tunni üldkasuliku tööga,
millest käesolevaks ajaks on sooritamata 175 tundi, pikendatud tähtajaga 01.08.2016, viies
KarS § 64 lg 2 alusel rahaline karistus täide iseseisvalt.

Süüdistatav Kristjan Kannel on kokkuleppest aru saanud ja nõustunud sellega.

Kokkuleppe arutamise põhjal tegi kohus järelduse, et süüdistatav Kristjan Kannel on kokkulepet
sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Kristjan Kannel tuleb süüdi tunnistada KarS § 182 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645.00 eurot ja KrMS § 175 lg 1 p 4 alusel kaitsjatasu summas 210.00 eurot. KrMS § 180
lg 1 ja 3 alusel jätta kaitsjatasu kogusummas 210.00 eurot riigi kanda. Kokkuleppe kohaselt
tuleb menetluskulu summas 645.00 eurot tasuda ositi 12 kuu jooksul alates kohtuotsuse
jõustumisele järgnevast kuust igakuiselt vähemalt 53.75 eurot.


Kohtunik                       /digitaalselt allkirjastatud/                   Tiit Kullerkupp
