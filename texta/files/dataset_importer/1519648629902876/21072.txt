                                KOHTUMÄÄRUS
Kohus                              Tallinna Halduskohus

Kohtunik                           Kristina Maimann

Määruse tegemise aeg ja koht       16.03.2016.a, Tallinn

Haldusasja number                  3-16-521

Haldusasi                          S. A. esialgse õiguskaitse taotlus.

Menetlustoimingud                  Esialgse õiguskaitse taotluse lahendamine.
Resolutsioon                       Jätta esialgse õiguskaitse taotlus rahuldamata.

Edasikaebamise kord                Määruse peale saab esitada määruskaebuse otse Tallinna
                                   Ringkonnakohtule       15   päeva  jooksul    määruse
                                   kättetoimetamisest arvates.

KOHUS LEIAB:

1. Tallinna Halduskohtule saabus 15.03.2016 S. A. avaldus, mida kohus käsitleb esialgse
õiguskaitse taotlusena.
Taotluse kohaselt on taotleja suhtes 23.02.2016 vastu võetud varjupaigataotluse tagasilükkamise
otsus. Nimetatud otsusest jääb taotlejale selgusetuks, kas tal tuleb taotleda esialgse õiguskaitse
korras lahkumisettekirjutuse täitmise peatamist või mitte.

2. HKMS § 249 kohaselt saab esialgset õiguskaitset taotleda koos kaebuse esitamisega või
vaidemenetluse ajal. S.A. avaldusest ei nähtu, et toimuks vaidemenetlus või oleks esitatud kaebus
kohtule varjupaigataotluse tagasilükkamise vaidlustamiseks.
Politsei- ja Piirivalveamet on 15.03.2016 kohut teavitanud, et S.A. lahkumisettekirjutuse täitmine
on juba kohtu poolt peatatud (Tartu Halduskohtu 29.10.2015 määrus asja nr 3-15-2692).
Seega ei ole kaebajal alust esialgse õiguskaitse taotluse esitamiseks ning puudub ka esialgse
õiguskaitse vajadus. Kohus jätab taotluse rahuldamata.




/allkirjastatud digitaalselt/
Kristina Maimann
Kohtunik
