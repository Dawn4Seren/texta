                      KOHTUMÄÄRUS
Kohus                               Harju Maakohus, Kentmanni kohtumaja
Kohtunik                            Mati Maksing
Määruse tegemise aeg ja koht        1. aprill 2016. a, Tallinn
Tsiviilasja number                  2-13-14268
Tsiviilasi                          XXXX avaldus osaühingu XXXX (likvideerimisel)
                                    likvideerija tagasikutsumiseks
Tsiviilasja hind                    3 500 eurot
Menetlusosalised ja nende           Avaldaja: XXXX(isikukood XXXX)
esindajad                           Puudutatud isikud: Osaühing XXXX (likvideerimisel,
                                    registrikood XXXX), XXXX (isikukood XXXX),
                                    XXXX(isikukood XXXX)

Menetlustoiming                     Likvideerija ametist vabastamise, menetluse lõpetamine
                                    ja äriühingu kustutamise otsustamine

RESOLUTSIOON
   1.   Vabastada XXXX(isikukood XXXX) Osaühing XXXX (likvideerimisel)
        likvideerija ülesannetest.
   2.   Kustutada registrist Osaühing XXXX (likvideerimisel, registrikood XXXX)
        edasist likvideerimismenetlust läbi viimata.
   3.   Lõpetada menetlus tsiviilasjas nr 2-13-14268.
   4.   Määrata kindlaks, et hüvitatavad menetluskulud puuduvad.
   5.   Määrus kehtib ja kuulub täitmisele alates edastamisest Osaühingule XXXX.
   6.   Toimetada määrus kätte XXXX ja seeläbi ka Osaühingule XXXX
        tsiviilkohtumenetluse seadustiku § 314¹ lõikes 2 sätestatud korras.
   7.   Harju Maakohtu tsiviilkantseleil saata määruse ärakiri pärast määruse jõustumist
        täitmiseks Tartu Maakohtu registriosakonnale (registriosakond@kohus.ee).
Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu Kentmanni kohtumaja kaudu 15 päeva jooksul alates määruse kättetoimetamisest,
kuid mitte hiljem kui viie kuu jooksul alates määruse tegemisest.
Kohtumääruse peale määruskaebuse esitamisel tuleb tasuda riigilõiv 50 eurot.
Kui menetlusosaline taotleb määruskaebuse esitamisel menetlusabi, peab ta seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama määruskaebuse.
                                                                                     2-13-14268

KOHTU PÕHJENDUSED
1. XXXX(avaldaja/likvideerija) esitas 28. märtsil 2013 avalduse Osaühingu XXXX
(likvideerimisel, puudutatud isik I) likvideerija tagasikutsumiseks. Varem oli kohus määranud
puudutatud isiku I likvideerijateks avaldaja ja XXXX. Kohus rahuldas avalduse 10. aprilli
2014. aasta määrusega ja vabastas XXXX likvideerija ülesannetest. Kohus kohustas
likvideerijat esitama likvideerimise aruanne 1. oktoobriks 2013 ja sealt edasi iga kuue kuu järel
kuni likvideerimise lõpuni. Aruandes tuli muu hulgas selgitada, miks ei ole likvideerimine veel
lõpule viidud. Likvideerimise lõpetamisel tuleb kohtule esitada ka lõpparuanne.
2. Likvideerija esitas 7. oktoobril 2013 puudutatud isiku I 2011. aasta majandusaasta aruande
ja 27. mail 2014 puudutatud isiku I 2012. aasta majandusaasta aruande märkides, et tegemist
on likvideerija aruannetega. Kohus määras likvideerijale 3. aprilli 2014, 27. mai 2014,
25. novembri 2014 ja 17. aprilli 2015 kirjadega täiendavad tähtajad likvideerimise
lõpetamiseks ja likvideerija aruande esitamiseks. Kohus määras viimase 17. aprilli 2015 kirjaga
likvideerijale tähtaja aruande esitamiseks kuni 18. maini 2015. Kohtu määratud tähtajaks
likvideerija aruannet ei esitanud. Kohus kontrollis 2. juunil 2015 äriregistrit, mille kohaselt on
puudutatud isik I jätkuvalt likvideerimisel.
3. Kohus määras 3. juuni 2015. aasta määrusega likvideerijale trahvi ja kohustas
likvideerimismenetlust lõpetama 1. oktoobriks 2015. Kohus pikendas tähtaega 2. oktoobri
2015. aasta määrusega kuni 20. novembrini 2015, kuivõrd likvideerija ei saanud kätte 3. juuni
2015. aasta määrust. Ühtlasi kohustas kohus avaldajat tasuma likvideerimiskulude katteks
ettemaksu summas 300 eurot. Kohus pikendas enda määratuid tähtaegu 14 päeva võrra
13. jaanuari 2016. aasta määrusega, kuivõrd likvideerija ei saanud eelviidatuid määrusi kätte.
4. Kohus selgitas likvideerijale 2. oktoobri 2015. aasta määruses mh, et kohtu määratud isiku,
kes ei täida oma ülesandeid nõuetekohaselt või ei järgi kohtu antud korraldusi, võib kohus
ametist vabastada. Kuivõrd likvideerija ei täida oma ülesandeid, siis vabastab kohus avaldaja
likvideerija ülesannetest. Kohus toimetas likvideerijale 3. juuni 2015. aasta määruse,
2. oktoobri 2015. aasta määruse ja 13. jaanuari 2016. aasta määruse kätte tsiviilkohtumenetluse
seadustiku (TsMS) § 3141 lg 2 alusel. Likvideerijal tuli vastata kohtule 30. märtsiks 2016.
Kohtu määratud tähtajaks likvideerija ei vastanud kohtule ega tasunud ettemaksu summas
300 eurot. Kohus kontrolli 31. märtsil 2016 äriregistrit ning puudutatud isik I oli jätkuvalt
likvideerimisel.
5. Kohus leiab, et kujunenud olukorras tuleb avaldaja vabastada likvideerija ülesannetest,
menetlus käesolevas tsiviilasjas lõpetada ja puudutatud isik I registrist kustutada.
6. TsMS § 604 lg 2 kohaselt, kui kohus ei leia mõistliku aja jooksul isikut, kes vastaks seaduses
sätestatud nõuetele ja oleks nõus ameti vastu võtma ning avaldaja ei suuda kohtu määratud
tähtaja jooksul ühtki sobivat kandidaati kohtule esitada, jäetakse avaldus rahuldamata või
menetlus lõpetatakse. Kui sundlõpetatud eraõiguslikule juriidilisele isikule ei õnnestu määrata
likvideerijat ja mõistliku aja jooksul ei ole algatatud ka eraõigusliku juriidilise isiku
pankrotimenetlust, määrab kohus ühtlasi, et isiku likvideerimismenetlust läbi ei viida ja
juriidiline isik kustutatakse registrist. TsMS § 4772 lg 2 esimese lause kohaselt kohtu määratud
isikut, kes ei täida oma ülesandeid nõuetekohaselt või ei järgi kohtu antud korraldusi, võib
kohus trahvida ja isiku ametist vabastada. TsMS § 604 lg 5 sätestab, et kohus võib määratud
isiku ka omal algatusel vabastada ja uue isiku määrata.
7. Kohus leiab, et kohtu poolt määratud likvideerija tuleb ametist vabastada. Likvideerija ei ole
täitnud kohtu korraldusi ega esitanud aruandeid oma ülesannete täitmise kohta ega suutnud viia
läbi puudutatud isiku likvideerimismenetlust. Vaatamata trahvi määramisele ei ole likvideerija
kohtu poolt määratud täiendava tähtaja jooksul lõpetanud likvideerimismenetlust ega esitanud


                                                                                            2 (3)
                                                                                     2-13-14268

likvideerija aruannet. Likvideerimismenetluse jooksul ei ole likvideerija esitanud kohtule
mõistlike põhjendusi oma ülesannete täitmata jätmise kohta. Kohtu määratud tähtajaks
likvideerimiskulude ettemaksu avaldaja ei tasunud. Tulenevalt sellest ei ole kohus uut
likvideerija kandidaadi otsinud, sest ei saa mõistlikult eeldada likvideerimisülesannete täitmist
kolmandalt isikult tasuta. Järelikult tuleb menetlus tsiviilasjas lõpetada ja kustutada puudutatud
isik I registrist vastavalt TsMS § 604 lg-le 2.
8. Kohus otsustas 10. aprilli 2013. aasta määruses juba menetluskulude jaotuse ja jättis need
puudutatud isiku I kanda. Kohtutoimikust ei nähtu, et oleks vajadust kulude rahaliseks
kindlaksmääramiseks. Seetõttu määrab kohus kindlaks, et hüvitatavad kulud puuduvad.
9. Senises menetluses esitatud andmete põhjal määrab kohus, et ka käesolev määrus tuleb
likvideerijale ja puudutatud isikule I toimetada kätte TsMS § 3141 lg-s 2 sätestatud korras.
10. TsMS § 4772 lg 2 teise lause alusel võib likvideerija isiku ametist vabastamise määruse
peale esitada määruskaebuse. TsMS § 606 lg 2 kohaselt menetluse lõpetamise määruse peale
võivad avaldaja ja juriidiline isik esitada määruskaebuse. Äriseadustiku (ÄS) § 204 lg 2
sätestab, et kui osaühing lõpetatakse kohtulahendi alusel, saadab kohus lahendi äriregistrile
kande tegemiseks. Kooskõlas ÄS § 204 lg 3 loetakse osaühing lõpetatuks alates lõpetamise
kande tegemisest äriregistrisse. Määrus kehtib ja kuulub täitmisele alates edastamisest
juriidilisele isikule (TsMS § 606 lg 1), aga kohus määrab selle saatmise registripidajale alates
määruse jõustumisest.

/ allkirjastatud digitaalselt /
Mati Maksing
kohtunik




                                                                                            3 (3)
