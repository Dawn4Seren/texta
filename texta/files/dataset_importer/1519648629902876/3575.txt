                                        x



                              KOHTUOTSUS
                                EESTI VABARIIGI NIMEL


Kohus                              Tartu Maakohus
Otsuse tegemise aeg ja koht        03. november 2016, Viljandi kohtumaja
Kriminaalasja number               1-16-8654 (16284000385)
Kohtunik                           Aivar Hint
Kohtuistungi sekretär              Marita Kalamees
Kriminaalasi                       Harri Valdek süüdistuses KarS § 424 järgi
                                   kokkuleppemenetluses
Prokurör                           Triin Tumala
Süüdistatav                        Harri Valdek (isikukood 36107186042; elukoht: xxxxxxx
                                   xx xxxxxxxxxxx ; karistatus: ei oma kriminaalkaristatust)


RESOLUTSIOON

Juhindudes kriminaalmenetluse seadustiku (KrMS) § 248 lg 1 p 5 ja § 249 kohus otsustas:

1. Tunnistada Harri Valdek süüdi karistusseadustiku (KarS) § 424 järgi ja mõista talle
   karistuseks 5 (viis) kuud vangistust.

  KarS § 73 lg 1 ja 3 alusel määrata, et mõistetud vangistus jääb täielikult tingimisi
  kohaldamata. Määrata Harri Valdekule katseaeg 1 (üks) aasta ning mõistetud vangis-
  tust 5 (viis) kuud ei pöörata täitmisele, kui Harri Valdek ei pane katseajal tahtlikult
  toime uut kuritegu.

  KarS § 50 lg 1 p 1 alusel võtta Harri Valdekult lisakaristusena ära mootorsõiduki
  juhtimise õigus 1 (üheks) kuuks.

2. Menetluskulude hüvitamine:
   KrMS § 180 lg 1 alusel välja mõista Harri Valdekult kriminaalmenetluse kuludena
   sundraha 645 (kuussada nelikümmend viis) eurot ja riigi õigusabi tasu 48
   (nelikümmend kaheksa) eurot riigi kasuks. Määrata kriminaalmenetluse kulud 693
   (kuussada üheksakümmend kolm) eurot tasumisele ositi aasta jooksul järgmiselt: 1)
   alates 2016. a detsembrikuust igakuise menetluskulu osa 57 (viiskümmend seitse) eurot
   75 senti tasumine, kuni menetluskulude täieliku tasumiseni; 2) igas kuus tasutava
   menetluskulu osa tasumistähtaeg kuu 30-s kuupäev; 3) tähtaegselt kohtu määratud
   menetluskulu osa tasumata jätmisel või kokkuvõttes tasumise graafikujärgse
   võlgnevuse korral, lugeda tähtaeg saabunuks menetluskulu tasumisele tervikuna.


Edasikaebamise kord ja selgitused kohtuotsusele
Kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
kohtule kirjaliku apellatsiooni esitamisega viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Kohtuotsus jõustub
edasikaebe (apellatsiooni) tähtaja möödumisel.
Kui isiku suhtes on jõustunud mootorsõiduki juhtimisõiguse peatamise, äravõtmise või kehtetuks
tunnistamise otsus, on isik kohustatud viie tööpäeva jooksul otsuse jõustumisest arvates
loovutama oma juhiloa Maanteeametile (LS § 127). Kui isik ei ole LS §-s 127 kehtestatud tähtaja
jooksul juhiluba loovutanud, koostab Maanteeamet isikule ettekirjutuse juhiloa loovutamiseks,
andes isikule juhiloa loovutamiseks tähtaja, mis ei ole lühem kui viis tööpäeva ega pikem kui 14
päeva ning ettekirjutus jõustub selle kättetoimetamisest (LS § 128 lg 1). Ettekirjutuse täitmata
jätmise korral võib Maanteeamet rakendada sunniraha asendustäitmise ja sunniraha seaduses
sätestatud korras ning sunniraha ülemmäär on 640 eurot (LS § 128 lg 2).
Ositi täitmiseks määratud kriminaalmenetluse kulud loetakse täidetuks ja otsust menetluskuludes
kohtutäiturile täitmisele pööramiseks ei saadeta, kui süüdimõistetu on rahasummad tähtaegselt
tasunud Eesti Vabariigile. Tasumiseks vajalikud andmed sisalduvad kohtuotsuse lisas
(makseinfos), makseinfo tehakse kättesaadavaks ka e-toimiku süsteemi vahendusel.

ASJAOLUDE KIRJELDUS JA OTSUSE PÕHJENDUSED

Süüdistus
Süüdistusest nähtuvalt on Harri Valdek toime pannud kuriteona mootorsõiduki juhtimise
joobeseisundis KarS § 424 järgi, mis seisnes selles, et tema juhtis 28.09.2016 kella 18.45 paiku
Viljandi linnas Oja tee 6 juures mootorsõidukit Hyundai Santa Fe registreerimismärgiga XXX
XXX alkoholi joobe seisundis. Harri Valdeku kontrollimisel tõendusliku alkomeetriga Dräger
Alcotest 7110 EST nr ARDM-0074 mõõdeti tema poolt ühes liitris välja hingatavas õhus
alkoholi sisalduse lõplikuks tulemuseks 0.87 mg/l, seega rikkus Harri Valdek oma tahtliku
tegevusega LS § 69 lg 1 ja lg 2 p 1 sätteid.

Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 424 järgi ja karistamiseks vangistusega 5 kuud. KarS § 73 lg 1 ja 3
alusel jätta karistus täielikult täitmisele pööramata, kui Harri Valdek ei pane 1 aastase katseaja
kestel toime uut tahtlikku kuritegu. KarS § 50 lg 1 p 1 alusel võtta lisakaristusena ära
mootorsõiduki juhtimise õigus 1 kuuks.

Põhjendused süüdimõistmises
Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises.
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkuleppe sõlmimine on olnud süüdistatava tõelise tahte avaldus ja kriminaalasja menetlemisel
on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õigusliku kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.

Põhjendused karistuse mõistmisel
KarS § 424 näeb ette süüdlase karistamise rahalise karistuse või kuni kolmeaastase vangistusega.
Kohus ei tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.

Kohtu põhjendused kriminaalmenetluse kulude hüvitamiseks
                                         2
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus. KrMS §
179 lg 1 kohaselt on sundrahateise astme kuriteo puhul 1,5 kuupalga alammäära, s.o 645 eurot.

KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses.
Süüdistatava Harri Valdeku kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 48 eurot.

KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.

Kriminaalmenetluses on süüdistatavale arvestuslikult menetluskuludeks kokku 693 eurot:
sundraha 645 eurot ja riigi õigusabi tasu 48 eurot. Kohus ei tuvastanud asjaolusid, et
kriminaalasjas menetluskulude hüvitamine oleks süüdimõistetul üle jõu käivaks kohustuseks.
Arvestades süüdimõistetu majanduslikku olukorda määrata tal menetluskulude tasumine ositi
aasta jooksul, igakuiste võrdsete osade kaupa.

Kohtu muud põhjendused
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               3
