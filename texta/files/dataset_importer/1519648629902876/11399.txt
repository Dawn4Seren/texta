                           KOHTUOTSUS
                               EESTI VABARIIGI NIMEL
                                    TAGASELJA



Kohus                          Pärnu Maakohus

Kohtunik                       Anne Randjärv

Otsuse teatavakstegemise       30. juuni 2016 Rapla Kohtumaja kantselei kaudu
aeg ja koht

Tsiviilasja number             2-16-7642
Hagi ese                       Rahalise kohustuse täitmise nõue
Hagi hind                      36 993,75 eurot

                               Hageja: OÜ Eurest Fund Group 11502288 asukoht: Tallinn
Menetlusosalised
                               Mustamäe tee 55
                               Esindaja: advokaat Toivo Viilup e-post: t.viilup@phlaw.ee

                               Kostja I: Erika Aarde xxxxxxxxxxx elukoht: xxxxxx xxxx
                               xxxxx xxxxxx xxxxxxxx x e-post: xxx@xxx
                               Kostja II: Arvo Aarde xxxxxxxxxxx elukoht: xxxxxx xxxx
                               xxxxx xxxxxx xxxxxxxx x


Istungi toimumise aeg          Kirjalikus menetluses


RESOLUTSIOON
Hagi rahuldada.

Välja mõista Erika Aardelt ja Arvo Aardelt solidaarselt OÜ Eurest Fund Group kasuks 36 993
(kolmkümmend kuus tuhat üheksasada üheksakümmend kolm) eurot ja 75 senti.

TsMS § 468 lg 1 p 2 järgi tunnistada kohtuotsus viivitamata täidetavaks.
                                                2



Menetluskulude jaotus Menetluskulud kannavad kostjad solidaarselt, kellelt tuleb välja mõista
OÜ Eurest Fund Group kasuks 1776 (üks tuhat seitsesada seitsekümmend kuus) eurot. Kostjad on
kohustatud tasuma viivist menetluskuludelt VÕS § 113 lg 1 teises lauses ettenähtud määras alates
kohtulahendi jõustumisest, kuni menetluskulude täieliku tasumiseni.


Edasikaebamise kord Erika Aardel ja Arvo Aardel on õigus 30 päeva jooksul otsuse
kättetoimetamisest esitada Pärnu Maakohtu Rapla kohtumajja kaja, s.o menetluse taastamise
avaldus, kui kohtule vastamata jätmine oli tingitud mõjuvast põhjusest. Kaja esitamisel tuleb tasuda
kautsjon 700 eurot, milline menetluse taastamise korral tagastatakse.


Kohtu seisukoht
22.11.2013 sõlmis hageja OÜ-ga Novadirect laenulepingu nr 22/11/13-EFG01, mille alusel andis
hageja laenu 26 000 eurot. 22.11.2013 sõlmisid kostja I ja kostja II vastavalt käenduslepingud nr
22/11/13-KL01 ja nr 22/11/13- KL02, mille järgi kohustusid kostjad vastutama solidaarselt hageja
ees eelnimetatud laenulepingust tulenevate rahaliste kohustuste täitmise eest. Kostjate vastutuse
piirmääraks on lepingutes määratud 57 000 eurot. Kuna võlgnik ja käendajad laenulepingust
tulenevaid kohustusi ei täitnud, ütles hageja 06.05.2015 laenulepingu erakorraliselt üles ning
pöördus 02.06.2014 kohtutäituri poole täitemenetluse algatamiseks. 18.11.2014 võõrandas
kohtutäitur võlgnikule kuulunud U kinnistu hinnaga 24 400 eurot, millest tehti hagejale 05.01.2015
väljamakse summas 21 592,05 eurot. Sundmüügist laekunud vahendid ei katnud hageja nõuet ning
laenulepingu alusel täitmata kohustusi on 36 993,75 euro ulatuses, millest 26 000 eurot moodustab
põhivõlg, 7105,80 eurot intress ja 3887,95 eurot viivis.

Hageja taotleb kostjatelt solidaarselt 36 993,75 euro väljamõistmist, toetudes VÕS §-dele 142 lg 1,
145 lg 1 ja lg 2 ja 150.

Kostjaid kohustati kohtule kirjalikult vastama, mida kostjad teinud ei ole. Hagimaterjalid on kostjale
I e-posti teel kätte toimetatud 20.05.2016 ja kostjale II isiklikult allkirja vastu üle antud 31.05.2016.

Kohus leiab, et hagi on õiguslikult põhjendatud ning antud asjas on otstarbekas teha
tagaseljaotsus TsMS § 407 lg 1 alusel.

Vasavalt TsMS § 162 lg 1 kannab hagimenetluse kulud pool, kelle kahjuks otsus tehti, seega
kannavad menetluskulud kostjad solidaarselt. Hageja menetluskulud koosnevad tasutud riigilõivust
1000 eurot ja õigusabikuludest 776 eurot. Kostjad hageja menetluskulude nõudele vastuväiteid
esitanud ei ole.

TsMS § 468 lg 1 p 2 järgi tuleb käesolev kohtuotsus tunnistada viivitamata täidetavaks.

(allkirjastatud digitaalselt)

Anne Randjärv
kohtunik
