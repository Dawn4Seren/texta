                         KOHTUMÄÄRUS

 Kohus                            Tartu Maakohus

 Määruse tegemise aeg ja koht     2. novembril 2016. a Tartu kohtumajas

 Kriminaalasja number             1-13-11697

 Kohtukoosseis                    Kohtunik Peet Teidearu

 Kohtuistungi sekretär            Kelly Kasepuu

 Kriminaalasi                     Süüdimõistetu Markko Herenata tingimisi enne tähtaja
                                  lõppemist vangistusest vabastamise otsustamine

 Prokurör                         Lõuna Ringkonnaprokuratuuri abiprokurör Meelis Juursoo
                                  (istungil ei osalenud)

 Süüdimõistetu                    Markko Herenata (endise nimega Helandi)
                                  isikukood: 38007285716; viibimiskoht: Tartu Vangla
                                  asukohaga Turu 56, Tartu; elukoht (vabanemisel): XXXX


 Kaitsja                          advokaat Anne Vissak riigi õigusabi korras


Juhindudes kriminaalmenetluse seadustiku (edaspidi KrMS) § 426 lg-st 1, § 432 lg-test 3, 32, 33
kohtunik
                                          määras:

   1. Jätta Markko Herenata temale Tartu Maakohtu 31.03.2014. a otsusega
      kriminaalasjas nr 1-13-11697 mõistetud vangistuse kandmisest tingimisi enne
      tähtaega vabastamata.
   2. Välja mõista Markko Herenatalt riigi tuludesse riigi õigusabi korras määratud
      kaitsjale makstud tasu 120 (ükssada kakskümmend ) eurot.

Makseinfo
Riigi kasuks välja mõistetud menetluskulud tuleb tasuda Rahandusministeeriumi arveldusarvetele
nr EE891010220034796011 (SEB), nr EE932200221023778606 (Swedbank), nr



                                                                                             1
EE403300333416110002 (Danske Bank AS Eesti filiaal) või nr EE701700017001577198 (Nordea
Bank Finland PLC Eesti filiaal), märkides ära Tartu Maakohtu viitenumbri 99916700079083,
selgitusse aga kriminaalasja numbri, makse nimetuse ja isiku nime, kelle eest makstakse.

Vastavalt KrMS § 417 lg-le 2 ja §-le 423 on menetluskulude tasumiseks aega 1 kuu alates
kohtulahendi jõustumisest. Eelnimetatud tähtajaks menetluskulude tasumata jätmise korral
pööratakse kohtumäärus menetluskulude osas sundtäitmisele täitemenetluse seadustikus
ettenähtud korras. Täitemenetlusega kaasnevad täitemenetluse kulud, mis nõutakse välja
võlgnikult.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast kohtumäärusest
teada või pidi teda saama.

Menetluse käik ja asjaolud
Tartu Maakohtu 31.03.2014. a otsusega kriminaalasjas nr 1-13-11697 tunnistati Markko Herenata
süüdi KarS § 209 lg 2 p 1 järgi ja mõisteti temale karistuseks 2 aastat ja 3 kuud vangistust. KrMS
§ 238 lg 2 alusel vähendati mõistetud karistust ühe kolmandiku võrra ja mõisteti temale karistuseks
1 aasta 6 kuud vangistust. KarS § 65 lg 1 alusel liideti mõistetud karistusele Markko Herenatale
Tartu Maakohtu 17.09.2012. a otsusega kriminaalasjas nr 1-12-8680 KarS § 424 järgi mõistetud
karistus, s.o 2 kuud vangistust ning, lugedes mõistetud karistustest kergema kaetuks raskema
karistusega, mõisteti kohtuotsuste kogumis Markko Herenatale liitkaristuseks 1 aasta 6 kuud
vangistust. KarS § 65 lg 2 alusel suurendati mõistetud karistust Markko Herenatale Valga
Maakohtu 18.04.2002. a otsusega kriminaalasjas nr 1-40/2002 mõistetud karistuse 17.09.2012. a
seisuga ärakandmata osa, s.o 4 aasta 4 kuu ja 18 päeva vangistuse võrra ning kohtuotsuste kogumis
mõisteti Markko Herenatale 5 aastat 10 kuud 18 päeva vangistust alates 17.09.2012. a. Kohtuotsus
jõustus 08.04.2014. a.

Markko Herenata karistusaeg algas seega 17.09.2012. a ja karistuse täielikul ära kandmisel lõppeks
see 04.08.2018. a.

Tartu Maakohtu 25. 09.2015. a määrusega jäeti Markko Herenata vangistuse kandmiselt tingimisi
enne tähtaega elektroonilise valve alla vabastamata, kuna kohus hindas Markko Herenata poolt
uute kuritegude toimepanemise riski väga kõrgeks. Kohtumäärus jõustus 20.10.2015. a.

17.08.2016. a esitas Tartu Vangla Tartu Maakohtule materjalid Markko Herenata tingimisi enne
tähtaja lõppemist vangistusest vabastamise otsustamiseks KarS § 76 lg 2 p 2 järgi. Tartu Vangla
ei toeta Markko Herenata ennetähtaegset vabastamist, kuna kinnipeetav on vangla hinnangul
ühiskonnale kõrgohtlik.

Kohtumenetluse poolte seisukohad
Prokurör esitas kohtule kirjaliku arvamuse, milles nõustub vangla seisukohaga ning palub kohtul
jätta Markko Herenata enne tähtaega vangistusest vabastamata. Prokuröri arvates on isiku
vabastamine käesoleval ajal enneaegne. Kinnipeetava varasem elukäik näitab, et ta ei ole loobunud
kuritegude toimepanemisest, vaatamata mitmekordsele süüdimõistmisele ega karistuse
kandmiseks antud kergematele võimalustele. Markko Herenata suhtumine toime pandud
kuritegudesse on kahetine: ta tunnistab, et on need sooritanud ja kahetseb, kuid samas ei võta ta



                                                                                                 2
ka täit vastutust. Kinnipeetava puhul esineb jätkuvalt risk, et ta hakkab vabaduses tarvitama
alkoholi. Sellest tulenevalt on tõenäoline uute süütegude toimepanemine, samuti seab see kahtluse
alla kriminaalhoolduse tulemuslikkuse. On positiivne, et Markko Herenata töötab XXXX, et ta on
osalenud mitmes sotsiaalprogrammis ja mõistnud alkoholi tarvitamise tagajärgi enda käitumisele,
et tal puuduvad kehtivad distsiplinaarkaristused, samuti see, et tal on vabanedes olemas kindel
töökoht, et tal on kindlad eesmärgid tulevikuks ning et ta soovib hoiduda varasemast probleemsest
tutvusringkonnast. Samas ei kaalu see kõik üles negatiivset, millel prokurör eelnevalt peatus.
Prokuröri arvates on vajalik, et karistuse edasise kandmise jooksul saaks Markko Herenata
positiivseid nihkeid oma ellusuhtumises kinnistada.

Süüdimõistetu Markko Herenata avaldas kohtus, et soovib ennetähtaegselt vanglast
vabaneda.XXXX vanemate juures oleks tal elukoht. Ta oli nõus asuma alkoholismivastasele
ravile. Võlgnevusi on 5056, 03 €. Tallinnas asuva töökohaga on seni olnud läbirääkimised.
Valgamaal pole jõudnud tööd otsida.

Kaitsja leidis, et Marko Herenata võiks ennetähtaegselt vabastada ja kriminaalhooldusele suunata.
Ta on läbinud sotsiaalprogramme ning eeldatavasti enam kuritegusid toime ei pane. Ta on õppinud
keevitajaks ja Valgamaal leiaks endale kindlasti tööd.

Kohtuniku seisukoht
Markko Herenata kannab liitkaristust muuhulgas ka kriminaalkoodeksi § 101 p-de 1, 5, 7 ja § 141
lg 2 p-de 1, 3 järgi, mis on tahtlikud esimese astme kuriteod. KarS § 76 lg 2 p 2 kohaselt võib
kohus tahtlikus esimese astme kuriteos süüdlase katseajaga tingimisi enne tähtaega vabastada, kui
ta on tegelikult ära kandnud vähemalt kaks kolmandikku mõistetud karistusajast, kuid mitte vähem
kui neli kuud. Käesolevaks ajaks on Markko Herenata temale mõistetud karistusajast vähemalt
kaks kolmandikku, kuid mitte vähem kui neli kuud ära kandnud. Seega on olemas formaalne alus
tema vangistusest tingimisi ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
materiaalse alusena kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib süüdlasele
kaasa tuua tingimisi enne tähtaega karistusest vabastamine.

Markko Herenatat on kriminaalkorras karistatud kuuel korral. Enne praegu kantavat karistust oli
kinnipeetav vangistusest vabastatud ennetähtaegselt ning viibis katesajal. Peagi pärast
kinnipidamisasutusest vabastamist pani Markko Herenata toime uued kuriteod, mistõttu lisaks
uutele karistusele pöörati täitmisele ka vangistuse see osa, millest ta oli tingimuslikult enne
tähtaega vabastatud. Tema poolt toime pandud kuritegude soodusteguriks oli alkoholi
kuritarvitamine ning kergesti mõjutatavus teiste isikute poolt, samuti aga majandusliku kasu
saamine.

Praeguse vangistuse kandmise ajal on Markko Herenata tegelenud kuriteoriskide maandamisega.
Ta on vanglas omandanud keevitaja kutse ning töötab alates 31.01.2014. a XXXX. Samuti on ta
läbinud sotsiaalprogrammid „Õige hetk“ ja „Eluviisitreening“. Markko Herenata saab tänu nendele
tegevustele aru, et alkohol vallandab tema riskikäitumise ning et ta ei tohi seda üldse tarvitada.
Samuti on ta õppinud enesekehtestamisoskusi, et mitte alluda nii kergelt teiste poolt mõjutamisele.
Järelikult peaks nii erialaste oskuste omandamine kui ka tööharjumus, samuti aga
sotsiaalprogrammide kaudu omandatud teadmised ja oskused soodustama tema
taasühiskonnastumist ning toetama seaduskuulekat käitumist vabaduses. Samas ilmneb Tartu



                                                                                                 3
Maakohtu 04.11.2011. a määrusest kriminaalasjas nr 1-10-12238, millega Markko Herenata
vabastati eelmisel korral ennetähtaegselt, et ka sel korral oli Markko Herenata vangistuses läbinud
mitmeid sotsiaalprogramme ning õppis keevitaja erialal. Selgi korral väitis Markko Herenata, et
on aru saanud oma tegudest, järele mõelnud ja soovib, et kohus annaks talle võimaluse. Ometi tuli
kinnipeetav vanglast välja ja pani peagi toime uued kuriteod. On selge, et headest kavatsustest
ning rehabilitatsiooniprogrammidest omandatud teadmistest ei ole kasu, kui isik ei oska või ei
suuda neid tegelikus elus rakendada. Markko Herenata lastekodus ja vanglas pikka aega kujunenud
väärushinnangud ja hoiakud ei allu kergelt muutustele. Tavaellu naasmine ning sealsete
probleemidega põrkumine võib ta suure tõenäosusega tagasi viia varasemate kriminaalsete
käitumisvariantide juurde.

Seega peaks Markko Herenata vanglast vabanema keskkonda, mis toetaks tema püüdlusi.
Käesoleval ajal aga seda tingimust endiselt täidetud ei ole. Tal on küll kokkulepe XXXX omaniku
S.K., kes on lubanud ta võtta tööle autojuhina. Samas tegutseb nimetatud ettevõte Tallinnas, kus
Markko Herenatal puudub elukoht. Elukoht on tal käesoleval ajal kindlustatud aga üksnes oma
vanemate juures aadressil XXXX. Seega ei sobitu Markko Herenata elukoht temale võimaldatava
töökohaga. Lisaks leiab kohtunik, et ka Markko Herenata elukoht, kuhu ta saab pärast vangitust
elama asuda, ei ole õiguskuulekat elu soodustav. Seal elavad küll tema vanemad, kuid arvestades
seda, et tegu on alkohoolikutega, siis ei suuda ega oska nimetatud isikud Markko Herenatat tema
püüdlustes toetada. Vastupidi, oma sõltuvuskäitumisega võivad nad soodustada alkoholi tarvitama
hakkamist ka Markko Herenata enda poolt, mis, eriti kui arvestada seda, et Marko Herenata
varasemate kuritegude toimepanemise soodusteguriks on olnud ka alkoholi liigtarvitamine,
omakorda võib päädida uute kuritegude toimepanekuga.

Seetõttu hindab kohtunik Markko Herenata poolt uute kuritegude toime panemise riski väga
kõrgeks, mistõttu ei näe käesoleval ajal võimalust teda vangistusest enne tähtaega vabastada.

Menetluskulud
Käesolevas asjas on menetluskuludeks Markko Herenata riigi õigusabi korras määratud kaitsjale
makstud 120 € (KrMS § 175 lg 1 p 4). Lähtuvalt KrMS § 180 lg-st 1 tulevad riigi õigusabi osutamisega
seotud kulud hüvitada Markko Herenatal.



Peet Teidearu
Kohtunik
/allkirjastatud digitaalselt/




                                                                                                 4
