                                                                              2-15-119443




                         KOHTUOTSUS
                                      Tagaseljaotsus

Kohus                         Harju Maakohus
Kohtukoosseis                 Kohtunik Viktor Brügel

Otsuse tegemise aeg ja koht 28. märts 2016, Tallinn, Kentmanni kohtumaja

Tsiviilasja number            2-15-119443

Tsiviilasi                    PLACET GROUP OÜ hagi XXXvastu võla nõudes
Tsiviilasja hind              387,91 eurot
Menetlusosalised ja nende Hageja: PLACET GROUP OÜ (registrikood 11198910, asukoht
esindajad                 Fr.R.Kreutzwald 4, 10120 Tallinn);
                              Hageja lepinguline esindaja:           Darja    Permina    (e-post:
                              jurist3@itminkasso.ee);
                              Kostja: XXX(isikukood XXX, elukoht hagiavalduse kohaselt
                              XXX; menetlusdokumendid toimetatud kätte avalikult väljaande
                              Ametlikud Teadaanded kaudu).
Menetluse liik                Kirjalik menetlus

RESOLUTSIOON
    1. Rahuldada hagi tagaseljaotsusega, kuna kostja ei ole kohtule vastanud kohtu poolt
       määratud tähtaja jooksul.
    2. Välja mõista kostjalt XXX(isikukood XXX) hageja PLACET GROUP OÜ
       (registrikood 11198910) kasuks hageja ja kostja vahel 17.04.2015 sõlmitud
       laenulepingust nr XXX tulenev võlgnevus 352,74 eurot (kolmsada viiskümmend kaks
       eurot ja 76 senti), millest 300 eurot on põhivõlgnevus, 15 eurot on intress, 13,74 eurot
       on sissenõutavaks muutunud viivis ja 24 eurot on nõude menetlemisega kaasnenud
       kulud (kahju).
    3. Välja mõista kostjalt XXX(isikukood XXX) hageja PLACET GROUP OÜ
       (registrikood 11198910) kasuks viivised VÕS § 113 lg 1 teises lauses sätestatud määras
       põhinõudelt (300 eurot) alates 12.12.2015 kuni põhinõude täieliku tasumiseni.
    4. Jätta menetluskulud kostja XXX kanda.
    5. Välja mõista kostjalt XXX hageja PLACET GROUP OÜ kasuks menetluskulud 190
       (ükssada üheksakümmend) eurot, sh maksekäsu kiirmenetluses tasutud riigilõiv 45
       eurot, hagiavalduse esitamisel tasutud täiendav riigilõiv 55 eurot ja õigusabikulud 90
       eurot.
    6. Tagaseljaotsus kuulub tagatiseta viivitamata täitmisele.
    7. Toimetada     tagaseljaotsus   XXX     avalikult   kätte.   Lahend    loetakse   avalikult
                                                                                         1
                                                                                    2-15-119443

       kättetoimetatuks 15 päeva möödumisel väljaandes Ametlikud Teadaanded ilmumise
       päevast

Edasikaebamise kord

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist istungil.
Kostja võib esitada tagaseljaotsuse peale kaja Harju Maakohtule 30 päeva jooksul tagaseljaotsuse
kättetoimetamisest juhul, kui tema tegevusetus, mis oli tagaseljaotsuse tegemise aluseks, oli tingitud
mõjuvast põhjusest. Kaja võib esitada sõltumata mõjuva põhjuse olemasolust, kui: 1) hagile
vastamata jätmise puhul oli hagi kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt; 2) kohtuistungile ilmumata jäämise puhul
oli kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega või kohtuistungil; 3) tagaseljaotsust ei võinud seaduse kohaselt teha. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada. Kaja esitamisel tuleb
kostjatel tasuda kautsjonina summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot. Kautsjon tasuda Rahandusministeeriumi
arvelduskontole nr EE571010220229377229 AS-is SEB Pank, nr EE062200221059223099
Swedbank AS-is, nr EE513300333522160001 Danske Bank A/S Eesti filiaalis või nr
EE221700017003510302 Nordea Bank AB Eesti filiaalis. Maksekorralduse selgitusse märkida
tsiviilasja number.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.
Kohtuotsuse selgitused
TsMS § 444 lg 3 järgi võib kohus teha tagaseljaotsuse kirjeldava ja põhjendava osata. Kohus
lahendab käesoleval juhul hagiavalduse tagaseljaotsusega ning jätab välja kohtuotsuse kirjeldava ja
põhjendava osa.
TsMS § 162 lg 1 kohaselt hagimenetluse kulud kannab pool, kelle kahjuks otsus tehti.
TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 174 lg 2 kohaselt määrab maakohus
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
Hageja on kohtule esitanud menetluskulude nimekirja, milledest nähtuvalt on hageja
menetluskuludeks maksekäsu kiirmenetluses tasutud riigilõiv 45 eurot, hagiavalduse esitamisel
                                                                                     2
                                                                                 2-15-119443

 tasutud täiendav riigilõiv 55 eurot ja õigusabikulu 108 eurot (sh käibemaks), kokku 208 eurot. TsMS
 § 174 lg 6 kohaselt peab avaldaja menetluskuludelt arvestatava käibemaksu hüvitamiseks kinnitama,
 et ta ei ole käibemaksukohustuslane või ei saa muul põhjusel tekkinud kuludelt käibemaksu tagasi
 arvestada. Hageja on kohtu poolt kontrollitud andmetel käibemaksukohustuslane
 (käibemaksukohustuslase nr EE101091950, alates 30.10.2006), mistõttu kuulub hageja õigusabikulu
 väljamõistmisele käibemaksuta.
 TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
 TsMS § 138 lg 2 järgi on kohtukuluks muu hulgas riigilõiv. TsMS § 139 lg 1 kohaselt on riigilõiv
 menetlustoimingu tegemise eest seaduse kohaselt Eesti Vabariigile tasutav rahasumma.
 Kohtuvälised kulud on TsMS § 144 p 1 kohaselt menetlusosaliste esindajate ja nõustajate kulud.
 TsMS § 175 lg 1 sätestab, et kui menetlusosaline peab menetluskulude jaotust kindlaks määrava
 kohtulahendi kohaselt kandma teist menetlusosalist esindanud lepingulise esindaja kulud, mõistab
 kohus kulud välja põhjendatud ja vajalikus ulatuses.
 Kohus leiab, et nii riigilõivu, õigusabikulu kui ka menetlusdokumentide kohtutäituri vahendusel
 kättetoimetamise kulu näol on tegemist põhjendatud kulutustega ja need tuleb kostjalt hageja kasuks,
 kokku summas 190 eurot (45+55+90), välja mõista.
 TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
 peale edasi kaevates, millega menetluskulude jaotus kindlaks määrati. Hüvitatavate menetluskulude
 suurust saab vaidlustada selle kohtulahendi peale edasi kaevates, millega menetluskulude rahaline
 suurus kindlaks määrati.


 /allkirjastatud digitaalselt/
Viktor Brügel
kohtunik




                                                                                             3
