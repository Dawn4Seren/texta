                                                                                             1




                            KOHTUMÄÄRUS


Kohus                              Viru Maakohus

Kohtunik                           Maido Roots

Määruse tegemise aeg ja koht       08.09.2016.a. Rakvere Kohtumaja

Tsiviilasja number                 2-16-115191

Tsiviilasi                         MainerInvest OÜ hagi P-Ü M’lt 4 338.- euro nõudes

Menetlustoiming                    Hagivalduse menetlusse võtmisest keeldumine

Menetlusosalised ja nende          Hageja: MainerInvest OÜ (reg.kood 12436323)
esindajad                          Seaduslik esindaja: Aivar Kroll
                                   Kostja: P-Ü M (isikukood xxxx)
Kirjalik menetlus

RESOLUTSIOON:

Keelduda hagiavalduse menetlusse võtmisest.

Määruse peale võib esitada määruskaebuse Tartu Ringkonnakohtule Viru Maakohtu Rakvere
Kohtumaja kaudu 15 päeva jooksul, arvates määruse kättesaamise päevale järgnevast päevast.

Määruse ärakiri kätte toimetada hageja esindajale ning teadmiseks saata kostjale.


Asjaolud ja kohtumääruse põhjendus.


18.07.2016.a. on MainerInvest OÜ esitanud Pärnu Maakohtule maksekäsu kiirmenetluse avalduse P-Ü
M’lt 4 338.- euro saamiseks.

P-Ü M esitas kogu nõudele vastuväite 09.08.2016.a.
                                                                                                        2

11.08.2016.a. on antud materjal üle Viru Maakohtu Rakvere Kohtumaja kohtunikule menetlemise
jätkamiseks hagimenetluses.

TsMS 486 lg 1 kohaselt kui võlgnik õigel ajal esitab makseettepanekule vastuväite antakse asi üle
menetlemiseks hagimenetluses.
TsMS § 487 lg 1 kohaselt asja hagimenetluse korras menetlev kohus kohustab avaldajat viivitamata
esitama oma nõude ja põhjendama seda hagiavaldusele ettenähtud vormis 14 päeva jooksul, kui
maksekäsu kiirmenetluse avaldus ei vasta hagiavalduse nõuetele. Sama paragrahvi lg 2 kohaselt pärast
nõude põhjendamist jätkatakse menetlust nagu pärast hagi esitamist.

Maakohus tegi 16.08.2016.a. määruse avalduse hagimenetlusse võtmise korraldamiseks. Kohus
kohaldas TsMS § 487 lg 1 ja leidis, et tulenevalt võlgniku poolt esitatud vastuväitest, on hagimenetluse
alustamiseks vajalik avaldajal esitada nõude põhjendused hagiavaldusele ettenähtud sisu- ja
vorminõudeid järgides. Avaldajat kohustati kohtule esitama dokumendid kahes eksemplaris vastavalt
TsMS § 334, 339, 340 koos tõendavate dokumentidega ja riigilõivu tasumisega.
Samuti kohustati avaldajat esitama nõue ja põhjendama seda hagiavaldusele ettenähtud vormis 14 päeva
jooksul alates korraldava määruse kättesaamisest alates. Ühtlasi hoiatas kohus, et kui avaldaja ei esita
nõude põhjendust õigel ajal, keeldub kohus määrusega hagi menetlusse võtmast.

Määrus on hageja esindajale Aivar Kroll’ile kätte toimetatud 19.08.2016.a. AS Eesti Post poolt, seega
kohtu nõude viimaseks tähtajaks oli 02.09.2016.a. Avaldaja ei ole kohtule esitanud nõuet ja seda
põhjendanud hagiavaldusele ettenähtud vormis.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus määrusega
hagi menetlusse võtmast.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses. TsMS § 150 lg 1
p 2 alusel tasutud riigilõiv tagastatakse kui kohus keeldub avaldust menetlusse võtmast Sama paragrahvi
lg 3 kohaselt riigilõiv tagastatakse riigilõivu tasunud isiku nõudel määruse alusel.

Kohus juhindus TsMS § 486; 487; 464; 465; 661 nõudeist.


Kohtunik                     /digitaalselt allkirjastatud/              Maido Roots
