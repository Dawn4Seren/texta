                                                                                       1-16-160




                            KOHTUOTSUS
                                 EESTI VABARIIGI NIMEL

Kohus                           Pärnu Maakohus

Otsuse tegemise aeg ja koht     18. jaanuar 2016.a, Pärnu

Kriminaalasja number            1-16-160 (15267001130)

Kohtukoosseis                   Kohtunik Teet Olvik
                                Sekretär Anneli Kaljula

Prokurör                        Abiprokurör Liisa Nuut

Kriminaalasi                    Rainys Pesur süüdistuses KarS § 215 lg 2 p 1 järgi
                                kokkuleppemenetluses

Süüdistatavad                   Rainys Pesur, isikukood: 38706090394; XXXXX.
                                Kriminaalkorras karistatud: 1) Pärnu Maakohtu 04.02.2015.a
                                otsusega KarS § 199 lg 2 p 7 järgi tingimisi viiekuulise
                                vangistusega 18-kuulise katseajaga; 2) Tartu Maakohtu
                                20.09.2010.a otsusega KarS § 199 lg 2 p 7 järgi tingimisi
                                neljakuulise vangistusega kahe aasta ja kuue kuulise katseajaga.

RESOLUTSIOON                    Juhindudes KrMS § 248 lg 1 p 5, § 249, kohus otsustas:


Süüdi tunnistada Rainys Pesur KarS § 215 lg 2 p 1 järgi ning karistuseks mõista (6) kuus kuud
vangistust.
KarS § 65 lg 2 alusel suurendada mõistetud karistust Pärnu Maakohtu 04.02.2015.a otsusega
mõistetud karistuse ärakandmata osa, s.o (5) viie kuu vangistuse, võrra ning liitkaristuseks mõista
(11) üksteist kuud vangistust.
KarS § 69 alusel asendada mõistetud karistus (330) kolmesaja kolmekümne tunni üldkasuliku
tööga, mis tuleb sooritada (2) kahe aasta jooksul alates kohtuotsuse jõustumisest.
KarS § 69 lg 4 alusel kohustada Rainys Pesurit üldkasuliku töö tegemise ajal täitma KarS § 75 lg 1
toodud kontrollnõudeid:
1) elama kohtu määratud alalises elukohas, milleks on ankeetandmetes märgitud elukoht;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;


                                               1
                                                                                         1-16-160

5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Välja mõista KrMS § 180 lg 1 alusel süüdimõistetult Rainys Pesurilt menetluskulud riigi tuludesse
– KrMS § 175 lg 1 p 4 alusel kaitsja tasu summas (72) seitsekümmend kaks eurot riigi õigusabi
korras määratud kaitsja osalemise eest kriminaalasja kohtueelses menetluses ning KrMS § 179 lg 1
p 2 alusel sundraha (645) kuussada nelikümmend viis eurot, kokku (717) seitsesada seitseteist
eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700003606. Selgituseks märkida: Rainys Pesur, 1-16-160,
menetluskulud.

Välja mõistetud summad tasuda (12) kaheteistkümne kuu jooksul alates kohtuotsuse jõustumisest.
Kohustada Rainys Pesurit tasuma menetluskulu 717 eurot ositi (12) kaheteistkümnes osas alates
kohtuotsuse jõustumisest mitte vähem kui (59.75) viiskümmend üheksa eurot ja 75 senti kuus. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Rainys Pesurile on esitatud süüdistus selles, et ta isikuna, kes on Pärnu Maakohtu 04.02.2015.a
otsusega süüdi tunnistatud KarS § 199 lg 2 p 7 järgi, olles seega KarS § 215 lg 2 p 1 täheldatud isik,
07.11.2015.a kella 21 ajal võttis X X asuva maja juurest omavoliliselt, auto omaniku M. M.
nõusolekuta, ajutise kasutamise eesmärgil mootorsõiduki X registreerimismärgiga X ja andis auto
kasutada juhtimisõiguseta J. H., sõites ise kaasreisijana kuni politsei poolt auto peatamiseni
07.11.2015.a kell 21.17 ajal.
Seega Rainys Pesur, võõra vallasasja omavolilise ajutise kasutamisega, kui see on toime pandud
KarS § 215 lg 2 p 1 täheldatud isiku poolt, pani toime KarS § 215 lg 2 p 1 järgi kvalifitseeritava
kuriteo.

Kohtumenetluse poolte seisukohad kohtus
Asja kohtueelses menetluses sõlmisid süüdistatav, tema kaitsja ning prokurör kokkuleppemenetluse
korras kokkuleppe. Rainys Pesuri, tema kaitsja ja prokuröri vahel sõlmitud kokkuleppe kohaselt on


                                                2
                                                                                        1-16-160

Rainys Pesurile KarS § 215 lg 2 p 1 järgi kohaldatavaks karistuseks kuus kuud vangistust. KarS §
65 lg 2 alusel suurendatakse karistust Pärnu Maakohtu 04.02.2015.a otsusega mõistetud karistuse
ärakandmata osa, s.o viie kuu vangistuse, võrra ning liitkaristuseks mõistetakse 11 kuud vangistust.
KarS § 69 alusel asendatakse mõistetud karistus 330 tunni üldkasuliku tööga, mis tuleb sooritada
kahe aasta jooksul alates kohtuotsuse jõustumisest. KarS § 69 lg 4 alusel kohustatakse Rainys
Pesurit üldkasuliku töö tegemise ajal täitma KarS § 75 lg 1 toodud kontrollnõudeid: 1) elama kohtu
määratud alalises elukohas; 2) ilmuma kriminaalhooldaja määratud ajavahemike järel
kriminaalhooldusosakonda registreerimisele; 3) alluma kriminaalhooldaja kontrollile oma elukohas
ning esitama talle andmeid oma kohustuste täitmise ja elatusvahendite kohta; 4) saama
kriminaalhooldusametnikult eelneva loa elukohast lahkumiseks Eesti territooriumi piires kauemaks
kui viieteistkümneks päevaks; 5) saama kriminaalhooldusametnikult eelneva loa elu-, töö- või
õppimiskoha vahetamiseks; 6) saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks. Rainys Pesur tunnistas end kohtuistungil
süüdistuses KarS § 215 lg 2 p 1 järgi süüdi ning jäi sõlmitud kokkuleppe juurde.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Rainys Pesur tuleb süüdi
tunnistada KarS § 215 lg 2 p 1 järgi ning mõista talle karistus vastavalt sõlmitud kokkuleppele.
Asitõendeid ei ole, samuti ei ole esitatud tsiviilhagi. Tõkendit ei ole kohaldatud.
Vastavalt KrMS § 180 lg-le 1 kohustub süüdimõistetu hüvitama menetluskulud. Menetluskuluna
tuleb Rainys Pesurilt KrMS § 175 lg 1 p 4 alusel välja mõista kaitsja tasu 72 eurot riigi õigusabi
korras määratud kaitsja osalemise eest kriminaalasja kohtueelses menetluses. KrMS § 179 lg 1 p 2
alusel tuleb süüdimõistetult välja mõista sundraha 645 eurot riigi tuludesse seoses teise astme
kuriteo toimepanemisega. Seega menetluskulud kokku on 717 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud summad tasumisele 12 kuu jooksul
alates kohtuotsuse jõustumisest. Kohustada Rainys Pesurit tasuma menetluskulu 717 eurot ositi
alates kohtuotsuse jõustumisest mitte vähem kui 59.75 eurot kuus. Kui rahalised nõuded pole täies
ulatuses tähtajaks täidetud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                                3
