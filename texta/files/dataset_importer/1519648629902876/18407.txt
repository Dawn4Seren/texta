                                                                 Tsiviilasi nr 2-15-120184




                          KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                             Tartu Maakohus
Kohtunik                          Lea Aavastik
Otsuse tegemise aeg ja koht       14. aprill 2016, Tartu Kohtumaja
Tsiviilasi                        Krediidimenetluse Keskus OÜ hagi Ülo Rummel
                                  vastu võla nõudes
Tsiviilasja hind                  534 eurot 45 senti
Menetlusosalised ja nende         hageja Krediidimenetluse Keskus OÜ, registrikood
esindajad                         12360666; asukoht Riia 4, 50114 Tartu;
                                  hageja seaduslik esindaja Krista-Roberta Saviauk,
                                  e-post krista-roberta.saviauk@krediidimenetlus.ee;
                                  kostja Ülo Rummel, isikukood XXXX; tegelik
                                  elukoht teadmata.
                                  kirjalik menetlus, lihtmenetlus
Menetlus

RESOLUTSIOON
   1. Hagi rahuldada tagaseljaotsusega.
   2. Välja mõista Ülo Rummelilt (Rummel) Krediidimenetluse Keskus OÜ kasuks
      Ülo Rummeli ja 1Credit OÜ vahel 21.04.2015 sõlmitud laenulepingu
      nr 20150410-854 alusel tekkinud võlgnevus 369 (kolmsada kuuskümmend üheksa)
      eurot ja 75 senti, millest põhivõlgnevus on 300 eurot, intress 55.35 eurot ja
      sissenõutavaks muutunud viivis (22.08.2015-22.09.2015 eest) 10.01 eurot.
   3. Välja mõista Ülo Rummelilt Krediidimenetluse Keskus OÜ kasuks viivis alates
      23.09.2015 tagastamata laenusumma täieliku tasumiseni 0,15% tagastamata
      laenusummalt päevas.
   4. Tunnistada tagaseljaotsus tagatiseta viivitamata täidetavaks.
Toimetada otsus kätte menetlusosalistele. Ülo Rummelile toimetada lahend kätte otsuse
väljavõtte avaldamisega Ametlikes Teadaannetes. Dokument loetakse avalikult
kättetoimetatuks 15 päeva möödumisel väljavõtte väljaandes Ametlikud Teadaanded
ilmumise päevast (TsMS § 317 lg 1 p 1, lg 3, lg 4 p 3, lg 5).
Menetluskulude jaotus ja kindlaksmääramine
   5. Jätta menetluskulud Ülo Rummeli kanda.
   6. Välja mõista Ülo Rummelilt Krediidimenetluse Keskus OÜ kasuks riigilõiv 125
      (ükssada kakskümmend viis) eurot.
Kaja esitamine
Hagimaterjalid ja kirjaliku vastuse nõue on kostjale avalikult kätte toimetatud dokumendi
väljavõtte avaldamisega 02.03.2016 väljaandes Ametlikud Teadaanded. TsMS § 317 lg 1 p
1 ja lg 5 alusel loeb kohus hagimaterjalid kostjale avalikult kättetoimetatuks. Kostja, kellele
kohus andis kirjaliku vastuse esitamise tähtaja, ei ole tähtaegselt kohtule vastanud.
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse
kättetoimetamisest alates 30 päeva jooksul. Kajalt tasutakse riigilõivu asemel kautsjon.
Kautsjonina tasutakse summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot.

Menetlusabi taotlemisel peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaja.
Apellatsioonkaebuse esitamine

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse
avalikult teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima; vastasel juhul loetakse, et ta on nõus asja lahendamisega
kirjalikus menetluses.

Lihtmenetluse asjas esitatud apellatsioonkaebus võetakse Tartu Ringkonnakohtu
menetlusse üksnes juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt
ebaõigesti hinnatud tõendeid ja see võis oluliselt mõjutada lahendit.

Kirjeldav ja põhjendav osa

Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava ja
põhjendava osata.

Menetluskulud

TsMS § 162 ja § 173 lg 1, 4 ning hagi rahuldamist arvestades tuleb menetluskulud jätta
kostja kanda. Kostjalt tuleb hageja kasuks välja mõista riigilõiv summas 125 eurot.


/digitaalselt allkirjastatud/
Kohtunik




                                                                                                  2
