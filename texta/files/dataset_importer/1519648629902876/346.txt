                            KOHTUMÄÄRUS

Kohus                            Harju Maakohus

Kohtunik                         Kaie Almere

Määruse tegemise aeg ja koht     21. detsember 2016 Tallinn, Kentmanni kohtumaja

Tsiviilasja number               2-16-12221

Kohtuasi                         XXXX, XXXX ja XXXX hagi XXXX vastu asja
                                 valdusest väljanõudmiseks

Menetlustoiming                  Menetluse lõpetamine kompromissi kinnitamisega

Menetlusosalised ja nende        Hageja I XXXX(isikukood XXXX, elukoht XXXX, e-
esindajad                        post XXXX)
                                 Hageja II XXXX(isikukood XXXX, elukoht XXXX),
                                 volitatud esindaja Natalja Jasevitš
                                 Hageja III XXXX (isikukood XXXX,              elukoht
                                 XXXXX), volitatud esindaja Natalja Jasevitš
                                 Kostja XXXX (isikukood XXXX, elukoht XXXX, e-
                                 post XXXX)
Menetlustoimingu tegemise viis   Kirjalikus menetluses

RESOLUTSIOON
1. Kinnitada tsiviilasjas 2-16-12221 hagejaid esindanud hageja I XXXX ja kostja
   XXXX vahel sõlmitud kompromiss järgmiselt:
   1.1 Korteriomand aadressil XXXX, Tallinn, jääb hagejate omandisse ja valdusesse.
       Hagejatel on õigus nimetatud vara iseseisvalt kasutada ja käsutada.
   1.2 Kostja kohustub hiljemalt ühe kuu jooksul arvates käesoleva kompromissi
       sõlmimisest, st 19.01.2017, vabastama korteriomandi aadressil XXXX, Tallinn,
       üle andma hagejatele kõik korterivõtmed ja kinnistu mõtteliste osade võtmed,
       ning esitama kohaliku omavalitsuse pädevale asutusele avalduse oma uue
       elukoha registreerimiseks.
   1.3 Pooled kinnitavad, et nad ei oma pärast käesolevas kompromissis nimetatud
       kohustuste kohast täitmist pooltele kuuluva vara osas teineteisele mingeid
       nõudeid ega täiendavaid rahalisi pretensioone.
2. Jätta poolte kokkuleppel menetluskulud poolte endi kanda.
3. Lõpetada menetlus tsiviilasjas 2-16-12221 XXXX, XXXX ja XXXX hagis XXXX
   vastu asja valdusest väljanõudmiseks.
4. Tagastada hagejate esindaja taotlusel    XXXX       arvelduskontole       nr
   EEXXXXXXXXXXXXXX hagejate poolt menetluses tasutud riigilõivust pool, so 150
   eurot.
Edasikaebamise kord ja tähtaeg
Kohtumäärus ei kuulu edasikaebamisele tulenevalt                     poolte    kokkuleppest      ja
tsiviilkohtumenetluse seadustiku (TsMS) §-st 661 lg 4.
Menetluse käik ja kohtumääruse põhjendused
Harju Maakohtu menetluses on XXXX, XXXX ja XXXX hagi XXXX vastu asja valdusest
väljanõudmiseks.
Pooled sõlmisid 20.12.2016 kompromissi ja esitasid selle kohtule kinnitamiseks. Pooled
avaldavad, et nad on teadlikud TsMS § 430 lg-s 2 sätestatud asjaoludest ja §-s 432 sätestatud
menetluse lõpetamise tagajärgedest. Pooled paluvad kohtul kinnitada määrusega kompromiss
kirjalikus menetluses ja lõpetada tsiviilasja nr 2-16-12221 menetlus. Pooled on kokku
leppinud, et loobuvad kompromissi kinnitava kohtumäärusele määruskaebuse esitamise
õigusest. Hageja palub kohtul tagastada pool menetluses tasutud riigilõivust.
TsMS § 428 lg 1 p 4 kohaselt lõpetab kohus menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 2 järgi pooled esitavad
kompromissilepingu allkirjastatuna kohtule või avaldavad kompromissi kohtule protokolli
kandmiseks. Vastavalt TsMS § 430 lg 1 võivad pooled menetluse kuni hagi kohta tehtud
lahendi jõustumiseni lõpetada kompromissiga. Kohus kinnitab kompromissi määrusega,
millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused. TsMS § 430 lg 3 esimese lause kohaselt ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.
Kohus leiab, et taotlus kompromissi kinnitamiseks on seaduslik ja täidetav, ei ole vastuolus
heade kommetega, ei riku avalikku huvi ning kuulub rahuldamisele TsMS §-de 428 lg 1 p 4 ja
430 alusel.
TsMS § 150 lg 2 p 1 kohaselt tagastatakse kompromissi korral pool riigilõivust. TsMS § 150
lg 4 kohaselt tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Kohus leiab,
et vastavalt hagejate taotlusele tuleb seoses kompromissi sõlmimisega tagastada hagejate
esindajale XXXX arveldusarvele nr EEXXXXXXXXXXXXXX menetluses tasutud
riigilõivust pool, so 150 eurot. Hageja on tasunud menetluses kokku riigilõivu 300 eurot.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Vastavalt poolte
kokkuleppele välistab kohus TsMS § 661 lg 4 alusel käesolevale määrusele määruskaebuse
esitamise õiguse.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Pooled on menetluskulude jaotuse osas kokku leppinud.


/allkirjastatud digitaalselt/

Kaie Almere
Kohtunik
