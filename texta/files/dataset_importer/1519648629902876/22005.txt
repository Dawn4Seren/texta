                                                                 Kriminaalasi nr 1-16-1839
                                                                                 16230200191




                        KOHTUOTSUS
                              EESTI VABARIIGI NIMEL




05.märtsil 2016.a Tallinnas, Harju Maakohus koosseisus
Kohtunik       Liina Pohlak
Sekretär      Thea Tikenberg        juuresolekul
Prokurör      Maksim Kink
Kaitsja       Urmas Simon osavõtul
Arutas avalikul kohtuistungil kriminaalasja lühimenetluse sätete järgi (kiirmenetluses)
LAURI XXXisikukood XXX eesti keel, Eesti Vabariigi kodanik, kõrgharidus, töötab XXX,
elukoht XXX Varem kriminaalkorras kohtulikult karistamata
süüdistuses KarS § 424 järgi.

05.03.2016 koostatud ja kohtule esitatud süüdistusakti kohaselt süüdistatakse Lauri XXX selles,
et tema tahtlikult juhtis 04.03.2016 kella 00.45 ajal Tallinnas Killustiku tänaval, liikudes
Killustiku tänava maja nr 5 suunas, mootorsõidukit Mazda 626 registreerimismärgiga XXX, olles
joobeseisundis (Lauri XXX väljahingatavas õhus oli alkoholi 1,17 milligrammi ühe liitri kohta,
mõõtetulemuse laiendmääramatus ± 0,10 mg/l, lõplik tulemus 1,07 mg/l) ning põhjustas
liiklusõnnetuse.

Sellise käitumisega rikkus Lauri XXX liiklusseaduse § 69 lg 1 ja korrakaitseseaduse § 36 lg 1 /Juht
ei tohi olla joobeseisundis. Joobeseisund on alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas häiritud
või muutunud kehalistes või psüühilistes funktsioonides ja reaktsioonides/ ning liiklusseaduse § 69
lg 2 p 1 /alkoholijoobes olevaks loetakse mootorsõidukijuht, trammijuht ja maastikusõidukijuht kui
juhi ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem/ nõudeid.
Seega Lauri XXXpani toime mootorsõiduki juhtimise joobeseisundis, s.o KarS § 424 järgi
kvalifitseeritava kuriteo.

Lauri XXXei tunnistanud end esitatud süüdistuses kohtuistungil süüdi. Nõustus kriminaalasja
lahendamisega kiirmenetluses lühimenetluse sätete järgi. Kinnitas, et jääb eeluurimisel antud
ütluste juurde.

Kohus uuris järgmiseid tõendeid:
   - Isiku kahtlustatavana kinnipidamise protokoll (lk 1-2);
   - Kiirmenetlus protokoll (lk 3-4);
   - juhiloa koopia (lk 5);
   - Tunnistaja XXXütlused (lk 7-8);
   - Indikaatorvahendi kasutamise protokoll ja joobeseisundi viitavate tunnuste kirjeldamise
      protokoll (lk 9);
   -   Tõendusliku alkomeetri kasutamise protokoll ja tõendusliku alkomeetri väljatrükk (lk 10 -
       11);
   -   Pädeva mõõtja tunnistus (lk 12 );
   -   Mõõtevahendi taatlustunnistus (lk 13);
   -   Mõõtevahendi siseriiklik tüübikinnitustunnistus (lk 14);
   -   Karistusregistri väljavõte (lk 15-16);
   -   Registri andmed süüdistataval juhtimisõiguse olemasolu kohta (lk 17);
   -   Teatis kahtlustatava keskmise päevasissetuleku kohta (lk 18);
   -   Sõiduki juhtimiselt kõrvaldamise otsus (lk 19);
   -   Sõiduki hoiukohta teisaldamise akt (lk 20);
   -   Isiku ja asjade läbivaatuse protokoll (lk 21);
   -   Taotlus lühimenetluse kohaldamiseks (lk 22).

Kohus, kuulanud ära süüdistatava seletused, kaitsja ja prokuröri arvamused ja uurinud toimiku
materjale, analüüsinud ja hinnanud kõiki tõendeid kogumis, asub alljärgnevale seisukohale:

Süüdistatava Lauri XXXeeluurimisel antud ütluste kohaselt, mida isik kohtus kinnitas, juhtis
L.XXX04.03.2016 mootorsõidukit VW Passar reg.nr XXX ning oli alkoholijoobes. Alustas
sõiduki juhtimist vanalinnas ja auto oli vaja viia Tatari tn parklasse. Jõudsid peaaegu sihtkohta kui
politsei ta peatas. Ta pandi puhuma alkomeetrisse, mis näitas joovet. Alkomeetrisse puhumisega
oli nõus.

Tunnistaja XXXütluste kohaselt olles tööl patrullis 04.03.2016 reageerisid koos XXXkutsele
võimalikule joobes juhile kell 05:10. Kella 05:35 paiku peatasid sõiduki Volkswagen Passat reg
nr XXX Tatari tn 34 juures. Sõiduk oli enne peatamist liikunud mööda Tatari tänavat Liivalaia
tänava poole. Peale peatamismärguannet sõiduk peatus Tatari tn 34 maja ees. Roolist peeti kinni
Lauri Kolk. Peale indikaatorvahendisse puhumist tuvastati isikule 1,11 mg/l joove. Isik toimetati
jaoskonda.
Eeltoodust tulenevalt on tunnistaja XXXja süüdistatava L.XXXkokkulangevate ütlustega leidnud
tõendamist, et L.XXXjuhtis 04.03.2016 kella 05:35 paiku mootorsõiduki Volkswagen Passat reg
nr XXX Tatari tn 34 juures.

04.03.2016 indikaatorvahendi kasutamise protokolli kohaselt tuvastati Lauri XXXl 04.03.2016
kell 05:37 indikaatorvahendi reaktsiooni (näit) 1,11 mg/l.
04.03.2016 koostatud tõendusliku alkomeetri kasutamise protokollist koos tulemuse väljatrükiga
nähtub, et 04.03.2016 kell 05:47 kuni 05:51 mõõdeti L.XXX alkoholisisaldust väljahingatavas
õhus tõendusliku alkomeetriga Dräger Safety Alcotest 7110 MK III EST ARAF-0036
taatlustunnistus TTRC-15/00177, mille lõplik lugem oli 1,17 mg/l, laiendmääramatus 0,1 mg/l,
mõõtetulemus 1,07 mg/l. Mõõtevahendi taatlustunnistuse kohaselt oli mõõtmisel kasutatud
tõenduslik alkomeeter taadeldud 13.11.2015.
Liiklusseaduse § 69 lg 1 kohaselt ei tohi juht olla joobeseisundis. Korrakaitseseaduse § 36 lg 1
kohaselt on joobeseisund alkoholi, narkootilise või psühhotroopse aine või muu joovastava aine
tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides. Liiklusseaduse § 69 lg 2 p 1 kohaselt
loetakse alkoholijoobes olevaks mootorsõidukijuht, trammijuht ja maastikusõidukijuht kui juhi
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem. Kuivõrd Lauri XXXl tuvastati
väljahingatavas õhus alkoholi 1,07 milligrammi ühe liitri kohta, siis oli Lauri XXXalkoholijoobes.
Lauri XXXei eita, et ta oli 04.03.2016 tarvitanud alkoholi ja juhtis mootorsõidukit Volkswagen
Passat. Seega kinnitavad tunnistaja XXXja süüdistatava L.XXXütlused ning tõendusliku


                                                                                                   2
alkomeetri kasutamise protokolli, et L.XXXjuhtis 04.03.2016 kella 05:35 paiku alkoholijoobes
mootorsõiduki Volkswagen Passat reg nr XXX Tatari tn 34 juures.

Prokuröri poolt kirjalikult esitatud ja kohtuistungil suuliselt ettekantud süüdistuse kohaselt
süüdistatakse Lauri XXX selles, et tema tahtlikult juhtis 04.03.2016 kella 00.45 ajal Tallinnas
Killustiku tänaval, liikudes Killustiku tänava maja nr 5 suunas, mootorsõidukit Mazda 626
registreerimismärgiga XXX.
Ükski kriminaalasjas kogutud tõend ei kinnita, et Lauri XXXoleks 04.03.2016 kella 00.45 ajal
 juhtinud mootrosõidukit Mazda 626 registreerimismärgiga XXX. Ükski kriminaalasjas kogutud
tõend ei kinnita, et L.XXXoleks 04.03.0216 viibinud Killustiku tänaval, mis on umbes 3 km-t
Tatari tänavast. L.XXX ütlustest nähtub, et ta viibis öösel vanalinnas pubis. Ka tunnistaja
XXXütlustest ei nähtu, et ta oleks sel öösel Killustiku tänavale sõitnud ja L.XXX Mazda roolis
kinni pidanud.
Eeltoodus tulenevalt puuduvad kriminaalasjas igasugused tõendid, mis kinnitaks, et Lauri
XXXjuhtis 04.03.2016 kella 00.45 ajal Tallinnas Killustiku tänaval, liikudes Killustiku tänava
maja nr 5 suunas, mootorsõidukit Mazda 626 registreerimismärgiga XXX, olles joobeseisundis.

Eeltoodust tulenevalt ja juhindudes KrMS § 2565 lg 1p1 § 309 lg 2 mõistab kohus L.XXX talle
05.03.2016 esitatud süüdistuses KarS § 424 järgi õigeks.

 Prokurör loobus alles kohtuvaidlustes lühimenetlusest, põhjusel, et süüdistusakt ei vasta nõuetele
ja selle alusel ei saa kriminaalasja lühimenetluses arutada ning palus saata toimik tagasi
prokuratuurile.
KrMS § 234 lg 5 sätestab, et süüdistatav ja prokuratuur võivad lühimenetluse kohaldamise
taotlusest loobuda enne kohtuliku uurimise lõpetamist. Kui süüdistav või prokuratuur loobub
lühimenetluse kohaldamise taotlusest kohtuliku arutamisel, teeb kohus seadustiku § 238 lg 1p1
sätestatud lahendi. Nimetatud paragrahvist tuleneb, et prokuratuuri on õigus loobuda
lühimenetluse kohaldamise taotlusest kuni kohtuliku uurimise lõpetamiseni. Nimetatud sättest ei
tulene prokuröri õigust loobuda lühimenetlusest peale kohtuliku uurimise lõpetamist s.o alles
kohtuvaidluses.
Kuivõrd prokurör ei loobunud lühimenetlusest enne kohtuliku uurimise lõpetamist, ei pea kohus
tegema KrMS § 238 lg 1p1 sätestatud lahendit.

Prokuröri loobumist lühimenetlusest alles kohtuvaidluste ajal võib sisuliselt võrdsustada
prokuröri poolt süüdistusest loobumisega.

Süüdistatav L.XXXpeeti kohtueelses menetluses kahtlustatavana kinni 04.03.2016-
05.03.2016.Süüdistatava õigeksmõistmise tõttu vabastab kohus Lauri XXX kohtusaalis vahi alt.

Juhindudes KrMS § 2561, § 2565 lg 1 p 2, lg 2, § 233–238, § 175, § 179, § 180 lg 1, 3, § 306, §,
311-312, § 314, § 315 lg 7, §238 kohus
                                   otsustas:

Mõista Lauri XXXsüüdistuses KarS § 424 järgi õigeks

Lauri XXXon viibinud vahi all 04.03.2016-05.03.2016.

Vabastada Lauri XXXkohtusaalis vahi alt.

Apellatsiooniõiguse kasutamise soovist tuleb teatada Harju Maakohtule kirjalikult seitsme päeva
jooksul alates kohtuotsuse resolutiivosa kuulutamisest. Apellatsioon tuleb esitada kirjalikult
Ringkonnakohtule viieteistkümne päeva jooksul alates otsuse avalikult teatavakstegemisest.
                                                                                                 3
Kriminaalmenetluse kulude hüvitamise otsustuse peale võib esitada määruskaebuse 15 päeva
jooksul Harju Maakohtule.
Apellatsioonteate esitamisel on kohtuotsus kohtumenetluse pooltel kohtus tutvumiseks
kättesaadav 28.03. 2016
Kohtunik
Liina Pohlak




                                                                                      4
