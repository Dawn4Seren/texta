                                                                                       1-16-5424




                             KOHTUOTSUS
                                  EESTI VABARIIGI NIMEL



 Kohus                           Harju Maakohus, Liivalaia kohtumaja

 Otsuse tegemise aeg ja koht     07. juulil 2016.a Tallinn

 Kriminaalasja number            1-16-5424 /16230200370/

 Kohtukoosseis                   Kohtunik Leili Raedla

 Kohtuistungi sekretär           Jane Põldoja

 Kohtuistungi aeg                07. juulil 2016.a

 Kriminaalasi                    Relika Randmetsa süüdistuses KarS § 424 järgi kokku-
                                 leppemenetluses
 Prokurör                        Rainer Amur

 Kaitsja                         Leelo Viil


Süüdistatav
RELIKA RANDMETS - elukoht ja aadress: XXX; isikukood: 47312100243; kodakondsus: Eesti
Vabariigi; haridus: kõrgharidus; emakeel: eesti keel; töökoht: ei tööta; karistatus: kehtivad
väärteokaristused puuduvad; kriminaalkorras karistatud: 23.05.2011 Harju Maakohtu poolt KarS § 424
järgi mõisteti tingimisi rahaline karistus 950.40 eurot katseajaga 3 aastat ning juhtimisõiguse
äravõtmine 2 kuuks, - 29.05.2013 Harju Maakohtu poolt KarS § 121 ja § 329 järgi mõisteti tingimisi
vangistus 1 aasta katseajaga 2 aastat; tõkendit kohaldatud ei ole.

RESOLUTSIOON

Mõista Relika Randmets süüdi KarS § 424 järgi ja karistada teda 1 (ühe) aasta pikkuse vangistusega.

KarS § 74 lg 1, 3 alusel jätta nimetatud karistus tingimuslikult täitmisele pööramata, kui Relika
Randmets ei pane 1 (ühe) aasta ja 6 (kuue) kuu pikkuse katseaja jooksul toime uut kuritegu ja täidab
Tallinna vangla kriminaalhooldusosakonna kriminaalhooldaja järelevalve all KarS § 75 lg-ga 1
ettenähtud kontrollnõudeid ja kohustusi:
    1. Elab kohtu määratud alalises elukohas (XXX);
1-16-5424
    2. Ilmub kriminaalhooldaja määratud ajavahemike järel kriminaalhooldusosakonda
       registreerimisele;
    3. Allub kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4. Saab kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    5. Saab kriminaalhooldusametnikult eelneva loa elu-, töö- või õppimiskoha vahetamiseks.
    6. Saab kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 75 lg 2 p 2 alusel määrata Relika Randmetsale lisakohustusteks käitumiskontrolli ajal mitte
tarvitada alkoholi.

KarS § 75 lg 2 p 5 alusel määrata Relika Randmetsale lisakohustusteks käitumiskontrolli ajal
alluda alkoholiravile, mis sisaldab psühholoogi/psühhiaatri külastusi, millega alustab hiljemalt 2
(kahe) kuu möödumisel kohtuotsuse jõustumisest kuni arsti otsuseni, et ravi pole enam vajalik.

KarS § 75 lg 2 p 8 alusel määrata Relika Randmetsale lisakohustusteks käitumiskontrolli ajal
osalemine sotsiaalprogrammis.

KarS § 78 p 1 alusel arvestada Relika Randmetsale määratud 1 (ühe) aasta ja 6 (kuue) kuu pikkuse
katseaja kulgemist alates kohtuotsuse kuulutamisest, s.o alates .07.07.2016.a.

KarS § 50 lg 1 p 1 alusel võtta süüdistatavalt ära mootorsõiduki juhtimise õigus 5 (viieks) kuuks.

Liiklusseaduse § 127 alusel tuleb süüdimõistetul 5(viie) tööpäeva jooksul kohtuotsuse
jõustumisest arvates oma juhiluba loovutada Maanteeametile.

Mõista Relika Randmetsalt välja KrMS § 175, § 179 ja § 180 alusel menetluskuludena
riigituludesse:
    - sundraha II astme kuriteo toimepanemise 645 € (kuussada nelikümmend viis eurot);
    - joobe tuvastamise kulud summas 38 € (kolmkümmend kaheksa eurot).

KrMS § 180 lg 3 alusel menetluskulud summas 683 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub ühes kuus tasumisele vähemalt
56,91 eurot. Väljamõistetud menetluskulud tasuda Maksu- ja Tolliameti arveldusarvele
EE351010052031000004             SEB      pangas,     EE502200221014193355           Swedbankis,
EE873300333499990003 Danske Bankis või EE401700017002872300 Nordea pangas, märkides
selgitusena „Relika Randmets, 1-16-5424, menetluskulu“. Menetluskulude tasumiseks vajaminev
viitenumber edastatakse makseinfona süüdimõistetule tema poolt avaldatud meili- või
postiaadressile. Samuti on makseinfo koos kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


EDASIKAEBAMISE KORD

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318

2
                                                                                          1-16-5424
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Relika Randmetsa süüdistatakse selles, et tema tahtlikult juhtis 14.04.2016 kella 14.30 ajal
Harjumaal Viimsi vallas Haabneeme alevikus Kasemetsa teel mootorsõidukit Peugeot 307
registreerimismärgiga XXX, olles joobeseisundis (etanooli veres 2.60 mg/g, rikkudes seeläbi LS
§ 69 lg 1 ja KorS § 36 lg 1 /Juht ei tohi olla joobeseisundis. Joobeseisund on alkoholi, narkootilise
või psühhotroopse aine või muu joovastava aine tarvitamisest põhjustatud terviseseisund, mis
avaldub väliselt tajutavas häiritud või muutunud kehalistes või psüühilistes funktsioonides ja
reaktsioonides/ ning LS § 69 lg 2 p 1 /alkoholijoobes olevaks loetakse mootorsõidukijuht,
trammijuht ja maastikusõidukijuht kui juhi ühes grammis veres on vähemalt 1,50 milligrammi
alkoholi või tema väljahingatavas õhus on alkoholi 0,75 milligrammi ühe liitri kohta või rohkem/
nõudeid.

Relika Randmets pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

Vastavalt kokkuleppele nõuab prokurör kohtus süüdistatava karistamist vangistusega 1 aasta, mis
jätta KarS § 74 lg 1 ja 3 alusel tingimisi täielikult täitmisele pööramata, kui süüdimõistetu ei pane
1 /üks/ aasta 6 /kuue/ kuulise katseaja jooksul toime uut kuritegu ja järgib KarS § 75 lg 1 p 1-6 ja
§ 75 lg 2 p 2, 5, 8 ettenähtud käitumiskontrolli kontrollnõudeid:

1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks;
7) mitte tarvitama alkoholi;
8) osalema kriminaalhooldaja poolt määratud sotsiaalprogrammis;
9) allub alkoholiravile, mis sisaldab psühholoogi/psühhiaatri külastusi, millega alustab hiljemalt 2
/kaks/ kuu möödumisel kohtuotsuse jõustumisest kuni arsti otsuseni, et ravi pole enam vajalik.

KarS § 50 lg 1 p 1 alusel võtta ära mootorsõiduki juhtimise õigus 5 /viis/ kuuks.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras. Menetluskulud: Joobe
tuvastamise kulud 38 eurot; Sundraha 645 eurot.

KrMS § 175 lg 1 p 3, 9, § 179 lg 1 p 2 ning § 180 lg 1 alusel välja mõista Relika Randmetsalt
riigieelarve tuludesse menetluskulud absoluutsummas 683 eurot. Menetluskulud tasuda 12 kuu
jooksul alates kohtuotsuse jõustumisest s.o 56.91 eurot kuus.


                                                                                                   3
1-16-5424
Relika Randmets nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Relika
Randmetsa selgituse ja prokuröri arvamuse kokkuleppe kohta ning veendunud, et
menetlusosalised jäävad kokkuleppe juurde, asub seisukohale, et süüdistatav Relika Randmets on
sõlmitud kokkuleppest aru saanud ning sellega nõustunud ja kokkulepet sõlmides on süüdistatav
väljendanud oma tõelist tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Relika Randmets temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Relika Randmetsa
süü suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 683 eurot väljamõistmisele
süüdistatavalt ning seda 12 kuu jooksul igakuiste maksetena. Kohtu hinnangul arvestades
kohtukulude suurust ei ole süüdistataval võimalik tasuda kohtukulusid 1 kuu jooksul. Kohtukulude
kohese tasumise kohustus tooks süüdistatavale kaasa täitemenetluse, millega kaasnevad
süüdistatavale lisakulud. Kohtu hinnangul on oluline, et menetluskulud saaksid riigile mõistliku
aja jooksul hüvitatud. Eeltoodut arvesse võttes tuleb süüdistataval menetluskulud summas 683 €
tasuda kohtuotsuse jõustumisest arvates 12 (kaheteistkümne) kuu jooksul igakuiste maksetena,
seega kuulub ühes kuus tasumisele mitte vähem kui 56,91 eurot .



/allkirjastatud digitaalselt/
Leili Raedla
Kohtunik




4
