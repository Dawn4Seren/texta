                                                                            1-14-2564




                        KOHTUMÄÄRUS
Kohus                          Viru Maakohus

Määruse tegemise aeg ja koht   11. november 2016, Narva kohtumaja

Toimiku number                 1-14-2564 (13240104389)

Kohtunik                       Galina Jasnjuk

Kohtuistungi sekretär          Ilona Berezina

Tõlk                           Irina Ogurova

Asi                            Viru Vangla Kriminaalhooldusosakonna Narva esinduse
                               vanemkriminaalhooldusametnik Ülle Siigi erakorraline
                               ettekanne Sergey Vasendini suhtes

Kriminaalhooldusalune          Sergey Vasendin

                               isikukood 37309033714, elukoht xxx

                               Varasem karistatus:
                               - 06.05.2014 Viru Maakohtu Narva kohtumaja poolt
                               KarS § 184 lg 2 p 2 järgi vangistusega 4 aastat alates
                               09.10.2013. Viru Maakohtu Rakvere kohtumaja
                               06.01.2016 määrusega vabastati karistuse kandmisest
                               tingimisi enne tähtajaga KarS § 76 alusel, ärakandamata
                               osa 1 aasta 8 kuud 17 päeva.

Istungil osalenud isikud       Kriminaalhooldusametnik            Jelena Džalalova
                               Kriminaalhooldusalune              Sergey Vasendin

Kohtuistungi toimumise aeg     11.11.2016.

RESOLUTSIOON


Jätta Viru Vangla kriminaalhooldusosakonna Narva esinduse kriminaalhooldusametnik
Ülle Siig erakorraline ettekanne Sergey Vasendini suhtes kandmata jäänud karistuse
osa täitmisele pööramiseks rahuldamata.

Käesolev määrus edastada Sergey Vasendinile, Viru Vangla Kriminaalhooldusosakonda,
pärast kohtuotsuse jõustumist kinnipidamisasutusele.


Edasikaebamise kord
                                                                                     1
                                                                                   1-14-2564
Kohtumäärusele võib esitada määruskaebuse Tartu Ringkonnakohtule Viru Maakohtu Narva
kohtumaja kaudu 15 päeva jooksul alates päevast, mil isik sai kohtumäärusest teada või pidi
teada saama.

Maakohtu poolt tuvastatud asjaolud

Viru Maakohtu Narva kohtumaja 06.05.2014 kohtuotsusega kriminaalasjas nr 1-14-2564
tunnistati Sergey Vasendin süüdi KarS § 184 lg 2 p 2 järgi ja karistati vangistusega 4 (neli)
aastat alates 09.10.2013. Sergey Vasendinile valitud tõkend, vahistamine, jäeti muutmata.
Kohtuotsus jõustus 22.05.2014.

Viru Maakohtu Rakvere kohtumaja 06.01.2016 kohtumäärusega vabastati Sergey Vasendin
tingimisi enne tähtaega temale Viru Maakohtu 06.05.2014 otsusega mõistetud karistuse
kandmisest katseajaga kuni määratud karistusaja lõpuni, so kuni 09.10.2017 ja määrati tema
katseajaks Viru Vangla Kriminaalhooldusosakonna juhataja poolt määratava
kriminaalhooldusametniku järelevalve alla kohustades teda katseajal järgima KarS § 75 lg 1 p
1 - 6 sätestatud kontrollnõudeid: 1) elama kohtu määratud alalises elukohas aadressil: xxx; 2)
ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid      oma     kohustuste      täitmise    ja    elatusvahendite   kohta;    4)   saama
kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks; 5) saama kriminaalhooldusametnikult eelneva loa elu-, töö- või
õppimiskoha vahetamiseks; 6) saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Kohaldati Sergey
Vasendini suhtes käitumiskontrolli ajaks KarS § 75 lg 2 p 2, 21, 4 ja 7 alusel järgmised
kohustused: 1) mitte tarvitama alkoholi; 2) mitte omama või tarvitama narkootilisi või
psühhotroopseid aineid; 3) asuma tööle või võtma ennast Töötukassas töötuna arvele kahe
nädala jooksul pärast vangistusest vabanemist; 4) mitte viibima sõltuvusaineid tarvitavate
isikute seltskonnas ja mitte suhtlema kriminaalkorras karistatud isikutega. Sergey Vasendin
vabastati tingimisi elektroonilise järelevalve alla alates käesoleva kohtumääruse jõustumisest
kestusega viis (5) kuud. Viru Maakohtu Rakvere kohtumaja 06.01.2016 kohtumäärus jõustus
22.01.2016.

Sergey Vasendin lahkus vanglast 22.01.2016.

02.11.2016 saabus Viru Maakohtu Narva kohtumajja erakorraline ettekanne Sergey Vasendini
suhtes ettepanekuga KarS § 76 lg 7 alusel pöörata temale mõistetud vabadusekaotusliku
karistuse ärakandmata osa täitmisele. Juhul, kui Sergey Vasendin ilma mõjuva põhjuseta ei
ilmu erakorralise ettekande kohtulikule läbivaatamisele, siis, vastavalt kriminaalmenetluse
seadustiku § 429 lg 1, teeb kriminaalhooldusametnik kohtule ettepaneku kuulutada Sergey
Vasendin tagaotsitavaks ja tema tabamisel võtta vahi alla.

Errakorralisest ettekandest nähtub, et kriminaalhooldusalune Sergey Vasendin on rikkunud
kohtu poolt määratud kohustust mitte tarvitada alkoholi. Nimelt laekus 03.10.2016
kriminaalhooldusametnikule PPA-st meili peale teade selle kohta, et 01.10.2016 umbes kell
12:00 märkasid patrullpolitseinikud Narva mnt I47 Premiumi tankla parklas Jõhvi linn
sõiduautot Audi, milles oli kolm noort meest, kes käitusid üleolevalt, karjusid ning tõmbasid
tähelepanu. Kontrollides isikuid selgus, et Sergei Vasendin i.k: 37309033114, kellel on
kriminaalhooldus ning isik ei tohi tarvitada alkoholi. Teostati isikule indikaatorvahendiga
kontrolli, selgus, et isik on alkoholijoobes ning näiduks oli 0,21mg/l.

Hooldusalune oma 04.10.2016 antud seletuses selgitab, et tõepoolest oli teda 01.10.2016
kontrollitud ning tuvastatud joove. Samuti selgitab, et ta jõi kalja. Nagu hiljem selgus,
                                                                                            2
                                                                                     1-14-2564
sisaldas kali alkoholi. Ekspertiisi ei nõudnud, kuna talle selgitatud tema õigusi. Samuti ei
teadnud ta, et kali alkoholi sisaldab. Palub karistust täitmisele mitte pöörata, kalja alkoholi
sisaldusest polnud ta teadlik.

Kriminaalhooldusaluse Sergey Vasendiniga toimus esmakohtumine 22.01.2016, talle on
selgitatud tema õigused ja kohustused, ta on teadlik rikkumise tagajärgedest. Sergey Vasendin
on teadlik sellest, et soodusteguriks tema kuritegeliku käitumise korral on sõltuvusainete
tarvitamine. Kriminaalhooldusalune on teadlik, et kohustuse rikkumise korral võib kaasneda
kandmata karistuse osa täitmisele pööramine kriminaalhooldusametniku ettekande alusel. Uue
kuriteo toimepanemise risk ning hooldusaluse ohtlikkus suureneb joobes.
Kriminaalhooldusametnik leiab, et Sergey Vasendinile hoiatuse tegemine ei anna soovitud
tulemit. Tingimisi enne tähtaega vabastamisega on talle kohtu poolt antud võimalus näidata
oma käitumisega, et ta on suuteline õiguskuulekalt käituma. Sergey Vasendinil on enne
vangistust olnud probleeme alkoholi kuritarvitamisega. Kohtu poolt määratud keeld ei ole
ohjanud Sergey Vasendinit.

Menetlusosaliste seisukohad kohtuistungil

Kohtuistungil kandis kriminaalhooldaja ette erakorralise ettekande ning palus pöörata Sergey
Vasendinile ärakandmata karistuse osa täitmisele.

Kriminaalhooldusalune Sergey Vasendin palub mitte pöörata karistust                  täitmisele.
Kohtuistungil ta ei tunnistanud alkoholi tarvitamist ning selgitas, et jõi kalja.

Maakohtu seisukoht

Vaadanud läbi toimiku materjalid ning kuulanud ära menetlusosalised, on kohus seisukohal,
et kriminaalhooldusametniku ettepanek Sergey Vasendini suhtes tuleb jätta rahuldamata.

KarS § 76 lg 7 alusel kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult
hoiatada või kohus määrata täiendavaid kohustusi vastavalt käesoleva seadustiku § 75 lõikes 2
sätestatule, pikendada käitumiskontrolli aega kuni katseaja lõpuni või pöörata kandmata
jäänud karistuse osa täitmisele.

Kohus tuvastas, et kriminaalhooldusalune Sergey Vasendin ei allunud kohustusele mitte
tarvitada alkoholi. 01.10.2016 kella 12:15 kontrollis patrullpolitseinik A. Kirillov Premiumi
tankla parklas asukohaga Narva mnt 147, Jõhvi indikaatorvahendiga Leon 500 Sergey
Vasendini alkoholijoovet. Kontrolli käigus tuvastati alkoholijoove 0,21 mg/L. Seega rikkus ta
KarS § 75 lg 2 p 2. Sergey Vasendin seletas rikkumist sellega, et jõi kalja. Kohus on
seisukohal, et Sergey Vasendinil ei esinenud sellist objektiivset takistust, mis ei võimaldanud
temal täita kohtu poolt määratud kohustust – mitte tarvitama alkoholi. Seega on olemas alused
vangistuse täitmisele pööramiseks.

Vaatamata sellele, jätab kohus kriminaalhooldusametniku erakorralise ettekande Sergey
Vasendinile kandmata karistuse osa täitmisele pööramiseks rahuldamata. Kohtuistungil
Sergey Vasendin seletas, et hakkas tööd tegema, rikkumisi ei olnud, elu muutub paremaks.
Ta mõistis, et tema taoline käitumine ei ole aktsepteeritav ning lubas end parandada ja
kontrollnõudeid korralikult täita. Ta saab aru, et kohustuste täitmata jätmisel pööratakse talle
mõistetud vangistus täitmisele.


Arvestades Sergey Vasendini seletusi, kriminaalhooldusametniku arvamust, samuti seda, et
S. Vasendinil on esimene kriminaalhoolduse kohustuse rikkumine, leiab kohus, et
                                                                                       3
                                                                              1-14-2564
kriminaalhoolduse edasi teostamine Sergey Vasendini suhtes on võimalik ning temale tuleb
anda võimalus end parandada ning katseaja edukalt läbida.

Eeltoodust lähtuvalt jätab kohus esitatud taotluse rahuldamata.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg 3.


/allkirjastatud digitaalselt/
Galina Jasnjuk
Kohtunik




                                                                                      4
