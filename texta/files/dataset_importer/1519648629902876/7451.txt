                                                                                     4-16-5770




                         KOHTUMÄÄRUS
Kohus                                      Tartu Maakohus

Määruse tegemise aeg ja koht               09.09.2016. a, Tartu Kohtumaja, Kalevi 1, Tartu

Väärteoasja number                         4-16-5770

Kohtunik                                   Madis Kägu

Kohtuistungi sekretär                      Ragne Põldaru

Taotlus                                    Tallinna Munitsipaalpolitsei Ameti           taotlus
                                           asenduskaristuse    kohaldamiseks               Igor
                                           Bondarenkole
Kohtutäitur                                Kaire Põlts

Süüdlane                                   Igor Bondarenko
                                           Ik. 37005182239, kannab käesoleval ajal Tartu
                                           Vanglas vangistust (karistuse algus 09.07.2014. a ja
                                           tähtaegse vabanemise aeg 09.01.2017. a)
RESOLUTSIOON                               Juhindudes VTMS § 211 lg 1, KarS § 72 kohus
                                           määras:

asendada Igor Bondarenkole Tallinna Munitsipaalpolitsei Ameti 18.03.2013. a otsusega
väärteoasjas nr 13006590 määratud tasumata rahatrahv 40 eurot arestiga 1 (üks) ööpäev.
Arest pöörata täitmisele vahetult pärast vangistuse lõppemist Tartu Vangla või selle vangla poolt,
kus Igor Bondarenko vabanemise ajaks asub koostöös vastava prefektuuri arestimajaga.

Aresti täitmisele pööramisest teatada Tartu Maakohtule.

Määrus edastada Igor Bondarenkole, kohtutäiturile, Tallinna Munitsipaalpolitsei Ametile, Tartu
Vanglale ja Tartu Arestimajale.



Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Kaire Põltsi menetluses on Tallinna Munitsipaalpolitsei Ameti 18.03.2013. a otsuse
täitmine väärteoasjas nr 13006590, millega on Igor Bondarenkole määratud rahatrahv 40 eurot
(täiteasi nr 025/2013/1171).
Tallinna Munitsipaalpolitsei Amet esitas 03.08.2016. a kohtutäituri ettekande alusel taotluse
Igor Bondarenko suhtes asenduskaristuse kohaldamiseks, kuna trahv on täielikult tasumata.

Igor Bondarenko avaldas 09.09.2016. a istungil, et tal ei ole seda 40 eurot kuskilt võtta, kuna
tal on veel palju menetluskulusid tasuda. Tema karistusaja lõpp on 09.01.2017. a. Ta on valmis
pärast vabanemist arestimajas selle 1 päeva ära kandma.


Kohtu seisukoht

Kohus tegi kindlaks, et taotlus asenduskaristuse kohaldamiseks on põhjendatud ja tuleb
rahuldada.
Kohtutäitur on kontrollinud Igor Bondarenkol vara olemasolu. Tal puudub vara ja sissetulek,
millele oleks võimalik nõude rahuldamiseks sissenõuet pöörata.

Igor Bondarenko ei ole olnud suuteline rahatrahvi tasuma ega ole selleks võimeline ka
käesoleval ajal.
KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega on 40 euro trahvi asenduskaristuse ulatus Igor Bondarenkol 1 ööpäev aresti.
Igor Bondarenko on avaldanud, et ta soovib ja on valmis selle 1-ööpäevase aresti kohe pärast
karistuse kandmiselt vabanemist ära kandma.
Eeltoodu alusel tegi kohus kindlaks, et Tallinna Munitsipaalpolitsei Ameti 18.03.2013. a
otsusega nr 13006590 Igor Bondarenkole karistuseks mõistetud rahatrahv 40 eurot tuleb
asendada arestiga 1 ööpäev. Arest tuleb täitmisele pöörata vahetult pärast Igor Bondarenko
karistusaja lõppemist Tartu Vangla või selle vangla poolt, kus Igor Bondarenko vangistuse
lõppedes asub koostöös vastava prefektuuri arestimajaga.


Madis Kägu
kohtunik
/allkirjastatud digitaalselt/




                                            2(2)
