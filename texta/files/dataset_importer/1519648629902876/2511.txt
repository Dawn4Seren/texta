                              KOHTUOTSUS
                               EESTI VABARIIGI NIMEL


Kohus                            Tartu Maakohus

Otsuse tegemise aeg ja koht      17.novembril 2016. a Tartu kohtumajas

Kriminaalasja number             1-16-8520

Kohtukoosseis                    Kohtunik Peet Teidearu

Sekretär                         Kelly Kasepuu

Kriminaalasi                     Teet Arukaev`u süüdistuses karistusseadustiku (edaspidi
                                 KarS) § 376 lg.1 järgi kokkuleppemenetluses
Prokurör                         Lõuna Ringkonnaprokuratuuri prokurör Maarja-Liisa Sari

Süüdistatav                      TEET ARUKAEV
                                 Elu- või asukoht ja aadress:XXX
                                 Isikukood või sünniaeg:XXX
                                 Kodakondsus:EST
                                 Haridus:põhiharidus; 10 klassi
                                 Emakeel:eesti keel
                                 Töökoht või õppeasutus: XXX
                                 Kontaktandmed:XXX
                                 Karistatus: - 4 kehtivat kriminaalkaristust; 2 kehtivat
                                 väärteokaristust
                                 Tõkend:kinnipidamine menetlusaluse isikuna 03.05.-
                                 05.05.2016
                                 kehtivat tõkendit kohaldatud ei ole
                                 Isikusamasus tuvastatud:     XXX, kehtiv kuni XXX
                                 Adv.Anu Pärtel /kohtueelses menetluses/

Kaitsja
Juhindudes kriminaalmenetluse seadustiku (edaspidi KrMS) §-st 180, § 248 lg 1 p-st 5, §-st 249,
§ 2565 lg 1 p-st 2 ja lg-st 2, kohus
                                     otsustas:

Süüdi tunnistada Teet Arukaev KarS § 376 lg 1 järgi ja mõista karistuseks 2 (kaks) aastat
ja 6 (kuus) kuud vangistust.
KarS § 68 lg 1 alusel arvata karistusaja hulka 3 (kolm) päeva vangistust , s.o 03.05.2016-
05.05.2016. a., mille vältel oli Teet Arukaev menetlusaluse isikuna kinni peetud.
Lõplikuks ärakandmisele kuuluvaks karistuseks mõista Teet Arukaevule 2 (kaks) aastat, 5
(viis) kuud ja 27 (kakskümmend seitse) päeva vangistust.
KarS § 73 lg 1, 3 alusel mitte pöörata mõistetud karistust täielikult täitmisele, kui Teet
Arukaev ei pane 3 (aasta) pikkuse katseaja jooksul toime uut kuritegu.

KarS § 78 p 1 alusel hakata Teet Arukaevu katseaja kulgu arvestama alates kohtuotsuse
kuulutamisest, s.o alates 17. novembrist 2016. a.

   Asitõendid:
   Huuletubakas 377 karpi, asub Maksu- Ja Tolliameti Uurimisosakonnas (Sõpruse pst 4a,
   Tartu).-konfiskeerida ja hävitada.


Menetluskulud
KrMS § 180 lg-te 1, 3 alusel välja mõista Teet Arukaevult(Arukaev) riigituludesse:
    - sundraha II astme kuriteos süüdimõistmise korral 645 eurot,
    - kaitsjatasu 96 eurot,
s.o kokku 741 (seitsesada nelikümmend üks) eurot.

KrMS § 180 lg 3 alusel määrata, et Teet Arukaevul on õigus temalt välja mõistetud
menetluskulud tasuda osadena kohtuotsuse jõustumisele järgnevast kuust alates 12
(kaheteistkümne) kuu jooksul.

Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele nr
EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC
Eesti filiaalis või arveldusarvele nr EE873300333499990003 Danske Bank AS Eesti filiaalis,
märkides viitenumbri 99916700083354 ning selgituseks kohustatud isiku nime, kohtuasja
numbri ning makse liigi.

Otsuse vabatahtliku täitmise korral tuleb riigituludesse makstavad menetluskulud tasuda kohtu
poolt määratud tähtaja jooksul. Riigi kasuks välja mõistetud summade kohtu poolt määratud
tähtajaks vabatahtlikult tasumata jätmisel pööratakse kohtuotsus menetluskulude osas
sundtäitmisele kohtutäituri kaudu. Sundtäitmisega kaasnevad täitemenetluse kulud.




                                                                                                 2
Edasikaebamise kord
Kohtuotsuse peale on kohtumenetluse poolel õigus esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioon esitatakse kirjalikult vormistatuna Tartu Ringkonnakohtule 15 päeva
jooksul alates kohtuotsuse avalikult teatavakstegemisest.


Kokkulepe/sõlmitud Lõuna Ringkonnaprokuratuuris/
   TEET ARUKAEVu süüdistatakse keelatud tubakatoodetega kauplemises,
   hoidmises/ladustamises ja edasitoimetamises suures koguses, mis seisnes selles, et
   03.05.2016 teostati väärteoasjas nr 930016000692 Lõuna liikuvkontrollitallituse ametnike
   poolt läbiotsmine Teet Arukaevu elukohas aadressil XXX ja tema kasutuses olevas sõidukis
   Lexus IS250 r/m XXX. Läbiotsimise käigus leiti ja võeti ära mokatubakat Icemint Pure
   Nordic 122 tk (19,8g karp), Odens Extreme Portion 3 tk (18g karp), Odens Cold 21 tk (18g
   karp), Odens Extra Stark 105 tk (18g karp), LD Original 2 tk (18g karp), Mocca Mint 1 tk
   (8g karp), Odens Double mint 31 tk (10g karp), Odens Could Dry 31 tk (10g karp), Odens
   Portion Cold 10 tk (18g karp), Odens Extreme 45 tk (18g karp), Plde Ving 99 1 tk (18g
   karp), Olde Ving original 1 tk (18g karp), Odens nr 3 1 tk (18g karp), Siberia 1 tk (13g
   karp), Odens Vanilla Dry 1 tk (13g karp), Thunder Extra Strong 1 tk (19,8g karp), kokku
   377 karpi (6461,4g).
   Teet Arukaev omandas mokatubaka enne 03.05.2016 käesolevaks ajaks tuvastamata isikutelt.
   Hoidis/ladustas seda oma elukohas ja tema kasutuses olevas sõidukis ning müüs mokatubakat
   oma elukohas juba varasemast väljakujunenud klientuurile.
   Suitsuvabade tubakatoodete käitlemine on TubS § 24 lg 1 kohaselt Eesti Vabariigis keelatud.
   Käitlemiseks mittelubatud suitsuvabu tubakatooteid on TubS § 6 lg 22 kohaselt suures
   koguses, kui nende tubakatoodete kogus ületab kolmekümnekordselt TubS § 24 lg 2 p 1
   märgitud kogust (30*10=300 tükki). Seega Teet Arukaev käitles keelatud tubakatooteid
   kokku 377 karpi (6461,4g), s o enam kui kolmekümnekordselt - st suures koguses.
   Sellega pani Teet Arukaev toime KarS § 376 lg 1 järgi kvalifitseeritava kuriteo, s.o
   tubakatoodetega kauplemises, hoidmises/ladustamises ja edasitoimetamises suures
   koguses.
   Asitõendid:
   1. Huuletubakas 377 karpi, asub Maksu- Ja Tolliameti Uurimisosakonnas (Sõpruse pst 4a,
   Tartu).
   Punktis 1 nimetatud esemed konfiskeerida ja hävitada.
1. Kuriteo kvalifikatsioon: KarS § 376 lg 1
2. Kuriteoga tekitatud kahju laad ja suurus: puudub
3. Karistuse liik ja määr:
   KarS § 376 lg 1 ettenähtud kuriteo toimepanemise eest küsib prokurör kohtus süüdistatavale
   karistuseks 2 (kaks) aastat 6 (kuus) kuud vangistust.
   KarS § 68 lg 1 alusel arvata karistusaja hulka 3 (kolm) päeva, s.o 03.05.2016-05.05.2016. a.,
   mille vältel oli Teet Arukaev menetlusaluse isikuna kinni peetud, mistõttu lõplikuks
   ärakandmisele kuuluvaks karistuseks mõista Teet Arukaevule 2 (kaks) aastat 5 (viis) kuud
   ja 27 (kakskümmend seitse) päeva vangistust.




                                                                                                 3
    KarS § 73 lg 1, 3 alusel mitte pöörata mõistetud karistust täielikult täitmisele, kui Teet
    Arukaev ei pane 3 (aasta) pikkuse katseaja jooksul toime uut kuritegu.
4. Tsiviilhagi või avalik-õigusliku nõudeavalduse alus ja ese: puudub.
5. Kriminaalmenetluse kulud:
    KrMS § 180 lg 1 alusel süüdistatava poolt hüvitatavad kriminaalmenetluse kulud kokku 741
    eurot:
    8.1 määratud kaitsja tasu kohtueelses menetluses 72 eurot (toimikuga tutvumine) + 24 eurot
    (03.10.2016 kokkuleppe läbirääkimised)=96 eurot;
    8.2 sundraha 645 eurot (alates 01.01.2016 430x1,5).
    KrMS § 180 lg 3 alusel määrata, et Teet Arukaev on õigus tasumisele kuuluva menetluskulu
    kokku 741 eurot tasuda vabatahtlikult ositi 12 (kaheteist) kuu jooksul alates kohtuotsuse
    jõustumisele järgnevast kuust.
    Menetluskulude tasumiseks vajalikud andmed: saaja, pankade loetelu, konto numbrid,
    viitenumbrid ja selgitused on kirjas kohtuotsuses.
    Süüdistatavale on selgitatud, et menetluskulude tähtaegselt tasumata jätmisel edastatakse
    kohtuotsuse ärakiri menetluskulu sissenõudmiseks kohtutäiturile KrMS § 423, § 417 lg 2 ja §
    412 lg 3 alusel.
6. Konfiskeerimisele kuuluv vara: puudub.
7. Toimunud kokkuleppemenetluse läbirääkimiste käigus süüdistatav ja tema kaitsja nõustusid
    kuriteo kvalifikatsiooniga, tekitatud kahju laadi ja suurusega, esitatud tsiviilhagiga või avalik-
    õigusliku nõudeavaldusega, kriminaalmenetluse kulude hüvitamisega ning jõudsid
    kokkuleppele prokuröri poolt kohtus nõutava karistuse liigis ja määras ning vara
    konfiskeerimises.
8. Kokkuleppe sõlmimisest tõlki osa ei võtnud.
9. Süüdistatava taotlus kaitsja osavõtu osas kohtumenetluses vastavalt KrMS § 45 lg 4 p-le 1:
    süüdistatav ei taotle kaitsja osavõttu kohtumenetluses.
10. Kokkuleppe lisad: puuduvad
11. Kriminaaltoimik saata kohtusse: Tartu Maakohtu Tartu Kohtumajja

Kohtu seisukoht kokkuleppe osas
Kohtuistungil kinnitas süüdistatav Teet Arukaev , et talle on avaldatud kokkulepe arusaadav ning
et ta jääb selle juurde. Prokurör Maarja –Liisa Sari jäi samuti sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et kokkulepet sõlmides on süüdistatav väljendanud oma vaba tahet ja
kriminaalasja menetlemisel on järgitud kokkuleppemenetluse kohaldamise sätteid.

Seega tuleb Teet Arukaev süüdi tunnistada KarS § 376 lg. 1 järgi ning mõista talle karistus
vastavalt kokkuleppele.

   Asitõendid:
   Huuletubakas 377 karpi, asub Maksu- Ja Tolliameti Uurimisosakonnas (Sõpruse pst 4a,
   Tartu).-konfiskeerida ja hävitada.

KrMS § 180 lg 1 alusel välja mõista Teet Arukaevult riigituludesse kriminaalmenetluse kuludena
kokku 741 eurot, mille moodustavad:




                                                                                                    4
    •  riigi õigusabi korras määratud kaitsjale makstud tasu kohtueelses menetluses kokku 96
       eurot (KrMS § 175 lg 1 p 4);
   • sundraha II astme kuriteos süüdimõistmise korral 645 eurot (KrMS § 175 lg 1 p 9, § 179
       lg 1 p 2).
KrMS § 180 lg 3 alusel võimaldada Teet Arukaevul tasuda kriminaalmenetluse kulud ositi 12 kuu
jooksul alates kohtuotsuse jõustumisest.



Peet Teidearu
Kohtunik
/allkirjastatud digitaalselt/s




                                                                                           5
