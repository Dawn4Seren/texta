                                                                 Kriminaalasi nr. 1-16-4249




                            KOHTUOTSUS
                                  EESTI VABARIIGI NIMEL




 Kohus                             Harju Maakohus

 Otsuse tegemise aeg ja koht       17.05.2016.a. Tallinnas (Liivalaia kohtumaja)

 Kohtunik                          Merle Parts

 Sekretär                          Liis Landsmann

 Tõlk                              Eevi Pant

 Prokurör                          Arika Almann

 Kaitsja                           Alar Neiland

 Menetluse liik                    kokkuleppemenetlus


Süüdistatav:

TIMUR ABUKAROV, isikukood: 39202140811; elukoht: XXX, kannab karistust XXX Vanglas
(XXX); kodakondsus: määratlemata; haridus: keskeriharidus; emakeel: vene keel; töökoht või
õppeasutus: puudub; kriminaalkorras karistatud 2-l korral, viimati:
19.04.2012.a. Harju Maakohtu otsusega KarS § 199 lg 2 p 7, 8 ja 9 ja KarS § 349 järgi, KrMS §
238 ja KarS § 68 sätteid kohaldades vangistusega 5 kuud 2 päeva. KarS § 65 lg 2 alusel suurendati
karistust Harju Maakohtu poolt 03.02.2011 mõistetud karistuse ärakandmata osa, 2 aasta, 6 kuu
26 päeva võrra, mõistes liitkaristuseks 2 aastat 11 kuud 28 päeva vangistust. Harju Maakohtu
22.09.2014.a. määrusega vabastati tingimisi ennetähtaegselt ning Harju Maakohtu 14.10.2015.a.
määrusega pöörati ärakandmata karistus, s.o 6 kuud 13 päeva täitmisele ning karistuse kandmise
alguseks loeti 14.10.2015.a.
Väärteokorras karistatud korduvalt
Tõkend: vahistamine alates 28.04.2016.a ning 29.08.2015.a. kuni 13.10.2015.a.; kahtlustatavana
kinnipidamine 27.08.–28.08.2015.a.
süüdistuses KarS § 184 lg 2 p 1 järgi;


RESOLUTSIOON

Süüdi tunnistada Timur Abukarov KarS § 184 lg 2 p 1 järgi ja karistada teda vangistusega 4
(neli) aastat.
KarS § 68 lg 1 alusel lugeda eelvangistuses viibitud aeg 27.08.–13.10.2015.a., s.o 1 (üks) kuu 16
(kuusteist) päeva ning samuti 28.04.–16.05.2016.a., s.o 19 (üheksateist) päeva vangistust
karistusaja hulka ja lõplikuks kandmisele kuuluvaks karistuseks mõista 3 (kolm) aastat 9
(üheksa) kuud 25 (kakskümmend viis) päeva vangistust.
Karistusaja alguseks lugeda kohtuotsuse kuulutamise päev, s.o 17.05.2016.a.

Süüdistatava Timur Abukarov’i suhtes kohaldatud tõkend – vahistamine – jätta muutmata
kohtuotsuse jõustumiseni, seejärel tühistada.

KarS § 832 lg 1 ja § 184 lg 5 p 2 alusel konfiskeerida Timur Abukarov’ilt:
- sularaha summas 4755 eurot (kantud Rahandusministeeriumi tagatiskontole).

KrMS   § 175, § 179, § 180 lg 1 ja 3 alusel välja mõista Timur Abukarov’ilt riigituludesse:
   -   sundraha 1075 eurot;
   -   narkootilise aine ekspertiisi kulude eest 210 eurot;
   -   DNA-ekspertiiside kulude eest 399 eurot;
   -   kaitsjatasu summas 432 eurot.


Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest arvates iga kuu 15. kuupäevaks (alates 15.06.2016.a.) vähemalt 176 eurot, viimase
osamakse suurus on sel juhul 180 eurot Maksu- ja Tolliameti kontole nr EE351010052031000004
SEB Pank, kontole nr EE502200221014193355 Swedbank, kontole nr EE401700017002872300
Nordea Pank või kontole nr EE873300333499990003 Danske Bank, maksekorraldusse märkida
viitenumber 99916700036835 ning selgitusse kriminaalasja kohtunumber 1-16-4249, Timur
Abukarov ja tekst „kriminaalmenetluse kulud“ või “sundraha”. Kui rahalised nõuded pole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

KrMS § 180 lg 3 alusel jätta DNA-ekspertiisi (akt nr 15E-AN1006) kulud ülejäänud osas, s.o 1254
euro ulatuses, riigi kanda.


Asitõendid ja salvestised:

-       2 mobiiltelefoni Samsung, võtmekimp koos multitööriistaga, rahatasku, ühissõidukikaart
(saadetud XXX Vanglasse Timur Abukarov’i isiklike asjade juurde lisamiseks) – jätta Timur
Abukarov’ile.
-       mobiiltelefon Samsung (saadetud Põhja prefektuuri kriminaalbüroole kriminaalasja nr
15231701359 materjalide juurde lisamiseks) – jätta kriminaalasja nr 15231701359 materjalide
juurde.

Kõik ülejäänud asitõendid (sh narkootilised ained, minigrip kilekotid, fooliumpaberitükid,
kontaktläätsede karbid, salvrätik, digitaalkaalud; blisterleht, plasttops ning XXX tagastatud
esemed) – jätta kriminaalasja nr 15730000425 (kohtuasi nr 1-16-4249) materjalide juurde kuni
nimetatud asjas lahendi tegemiseni.


EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
                                                                                            2
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
17.05.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(17.05.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.

SÜÜDISTUS

Timur Abukarov’it süüdistatakse selles, et tema käitles ühiselt ja kooskõlastatult koos XXX
suures koguses, so vähemalt 10 inimesele narkojoobe tekitamiseks mõeldud koguses, narkootilisi
ja psühhotroopseid aineid. Nimelt omandas Timur Abukarov ebaseaduslikult eeluurimisel
tuvastamata isikult, kohas ja ajal, kuid enne 27.08.2015, edasiandmise eesmärgil suures koguses
narkootilist ainet fentanüül ning isiklikuks tarbimiseks psühhotroopset ainet alprasolaam.
Narkootilist ainet fentanüül pakendasid Timur Abukarov ja XXX eeluurimisel tuvastamata ajast
kuni 27.08.2015 ühiselt ja kooskõlastatult XXX elukohas, so XXX asuvas korteris edasimüügi
eesmärgil väikesteks kogusteks ning andsid edasi eeluurimisel tuvastamata isikutele. 27.08.2015
toimunud läbiotsimise käigus leiti nimetatud korteri diivanilaualt 21 väikest nelinurkset
fooliumpaberitükki ning diivani eest põrandalt üks soonkinnitusega kilekott, milles oli pulbriline
aine kogumassiga 0,29 grammi, mis sisaldas 3,1% fentanüüli, milles puhast fentanüüli oli seega
kokku 0,0090 grammi ehk 9 milligrammi.
Osa omandatud ja pakendatud narkootilisest ainest hoidis Timur Abukarov enda juures kuni
27.08.2015 kella 17.30-ni, mil ta XXX asuvas korteris kinni peeti ning tema pükste vöö küljest
leiti kontaktläätsede karp, milles oli kolm fooliumvoldikut, millistes oli pulbriline aine
kogumassiga 0,075 grammi, mis sisaldas 3,3% fentanüüli, milles puhast fentanüüli oli seega kokku
0,0025 grammi ehk 2,5 milligrammi. Samuti leiti kinnipidamisel tema pükste tagumisest taskust
blisterleht, milles oli kolm lillat tabletti kogumassiga 0,39 grammi, mis sisaldasid kokku 0,003
grammi alprasolaami.
Osa omandatud narkootilisest ainest hoidis Timur Abukarov enda elukohas, so XXX asuvas
korteris, kus ta 27.08.2015 toimunud läbiotsimise käigus andis voodist patjade vahelt välja kaks
soonkinnitusega kilekotti millistes oli pulbriline aine kogumassiga 10,45 grammi, mis sisaldas
3,2% fentanüüli, milles puhast fentanüüli oli seega kokku 0,33 grammi ehk 330 milligrammi.
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Fentanüül kuulub narkootiliste ja psühhotroopsete ainete ning nende lähteainete seaduse § 31 lõike
1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete teise nimekirja ning alprasolaam
neljandasse nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Narkootilise aine fentanüüli puhul piisab kümnele inimesele narkojoobe tekitamiseks
1,3 milligrammist fentanüülist ja alprasolaami puhul 23 milligrammist puhtal kujul (EKEI
eksperdi Mailis Tõnissoni vastus päringule).



                                                                                                   3
Seega pani Timur Abukarov toime narkootilise või psühhotroopse aine suures koguses
ebaseadusliku käitlemise grupis, so pani toime KarS § 184 lg 2 p 1 järgi kvalifitseeritava
kuriteo.


Kuriteoga tekitatud kahju laad ja suurus: kahju ei ole tekitatud.


Kokkulepete sisu ja kohtu seisukoht

Timur Abukarov’i, tema kaitsja ja prokuröri vahel sõlmitud kokkuleppe kohaselt on Timur
Abukarov’i karistuseks KarS § 184 lg 2 p 1 järgi kvalifitseeritava kuriteo toimepanemise eest 4
aastat vangistust. KarS § 68 lg 1 alusel tuleb arvata eelvangistuses viibitud aeg 27.08.–13.10.2015
(1 kuu 16 päeva) ning 28.04.–16.05.2016 (19 päeva) ning lõplikuks karistuseks mõista vangistus
3 aastat 9 kuud 25 päeva.
Lisaks tuleb kokkuleppe kohaselt Timur Abukarov’ilt KarS § 184 lg 5 p 2 ja § 832 lg 1 alusel
konfiskeerida temalt ära võetud sularaha summas 4755 eurot, mis on arestitud Harju Maakohtu
09.09.2015.a. ja 16.09.2016.a. määrusega kohtuasjades nr 1-15-7080 ja 1-15-7399.
Samuti tuleb kokkuleppe kohaselt Timur Abukarov’ilt välja mõista: kaitsjatasu summas 192 eurot;
sundraha summas 1075 eurot; narkootilise aine ekspertiisi (akt nr 15E-AN1006) kuludest (420
eurot) ½, s.o 210 eurot; DNA ekspertiisi (akt nr 15E-GE1136) kogukuludest (1938 eurot), millest
kuulub hüvitamisele 684 eurot, tuleb Timur Abukarov’ilt tuleb välja mõista ½, s.o 342 eurot;
DNA ekspertiisi (akt nr 15E-GE1263) kuludest (114 eurot) tuleb Timur Abukarov’ilt tuleb välja
mõista ½, s.o 57 eurot. KrMS § 180 lg 3 alusel tuleb määrata, et väljamõistetud
kriminaalmenetluse kulud kuuluvad hüvitamisele 12 kuu jooksul igakuiste maksetena.

Kokkuleppest nähtuvalt nõustus süüdistatav ja tema kaitsja esitatud kuriteo kvalifikatsiooniga ning
jõudsid kokkuleppele prokuröri poolt kohtus nõutavate karistuste liigis ja määras. Süüdistatav on
kinnitanud, et ta on kokkuleppe tingimustega nõus ja talle on selgitatud ka menetluskulude ja
sundraha tasumise kohustust.


Kohtuistungil jäi süüdistatav sõlmitud kokkulepete juurde.

Kokkuleppe arutamise põhjal tegi kohus järelduse, et süüdistatava Timur Abukarov’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Timur Abukarov tuleb süüdi tunnistada KarS § 184 lg 2 p 1 järgi ning mõista talle
karistus vastavalt kokkuleppele.

Timur Abukarov’ilt tuleb KarS § 184 lg 5 p 2, KarS § 83² lg 1 alusel konfiskeerida kuriteoga
saadud vara: sularaha summas 4755 eurot, mis on Harju Maakohtu Liivalaia kohtumaja
09.09.2015 ja 16.09.2015.a. määrustega Timur Abukarov’lt arestitud ja kantud PPA
(Rahandusministeeriumi) kontole. Kohus märgib, et KarS § 832 lg 1 kohaldamisel ei ole tähtis, et
konfiskeerimisele kuuluv vara pärineks kuriteost, mille eest isik selles asjas süüdi tunnistatakse,
KarS § 832 lg 1 teise lause järgi peab vara legaalset päritolu tõendama süüdistatav. Käesoleval
juhul ei ole süüdistatav tulu legaalset päritolu tõendanud ning on nii sõlmitud kokkuleppes, kui ka
kohtuistungil nõustunud antud vara konfiskeerimisega. Kohtu veendumust selles, et süüdlasele
kuuluv vara pärineb eeldatavalt varasematest kuritegudest, süvendab muuhulgas seegi, et isik teo
toimepanemise ajal töötas vaid vähest sissetulekut võimaldaval töökohal, tema poolt deklareeritud
tulu 2014.a. aastal oli 200 eurot (tl 66). Samuti, kinnipidamisel ja läbiotsimisel leiti tema juurest

                                                                                                   4
suures koguses narkootilist ainet, minigrip-kilekotte, elektronkaal ja suures koguses sularaha –
kõik need asjaolud viitavad kogumis isiku poolt narkootiliste ainete käitlemisele. Kõike eeltoodut
arvesse võttes on alust eeldada temalt läbiotsimisel leitud sularaha kuritegelikku päritolu. Kohus
nõustub selles osas ka äravõetud sularaha arestimise aluseks oleva Harju Maakohtu Liivalaia
kohtumaja 09.09.2015 ja 16.09.2015.a. määrustes toodud järeldustega (tl 108-113, 120-125).

Samuti kuuluvad Timur Abukarov’ilt väljamõistmisele kriminaalmenetluse kulud ning
süüdimõistva kohtuotsusega kaasnev sundraha, kuivõrd tulenevalt KrMS § 180 lg-st 1,
süüdimõistva kohtuotsuse korral hüvitab menetluskulud süüdimõistetu. Kokkuleppe kohaselt ja
kriminaaltoimiku andmetel on Timur Abukarov’il menetluskuludeks: narkootilise aine ekspertiisi
(nr 15E-AN1006) kulud kogusummas 210 eurot, DNA-ekspertiiside (aktid nr 15E-GE1136 ja 15E-
GE1263) kulud summas 2052 eurot ning riigi õigusabi kulud summas 432 eurot. Kohus peab
põhjendatuks lähtuda kokkuleppes tehtud menetluskulude jaotuse ettepanekust. Lähtuvalt
kohtupraktikas väljendatud seisukohast, peab kohus võimalikuks vähendada DNA-ekspertiisi eest
väljamõistetavat summat, sõltuvalt ekspertiisiobjektide, mitte reaktsioonide arvust (RKKKo 3-1-
1-120-12, p 6.2). Seetõttu kuulub DNA-ekspertiisi nr 15E-GE1136 kogukulust (1938 eurot)
hüvitamisele kokku 684 eurot, millest Timur Abukarov’i kanda jääb ½, ülejäänud osas (s.o 1254
euro osas) tuleb ekspertiisiasutusele tekkinud kulud jätta KrMS § 180 lg 3 alusel riigi kanda.
Eeltoodut arvesse võttes tuleb Timur Abukarov’ilt välja mõista: DNA-ekspertiiside kulude eest
399 eurot, narkootilise aine ekspertiisi eest 210 eurot ning samuti kaitsjatasud summas 432 eurot.
Süüdimõistva kohtuotsusega kaasnev sundraha I astme kuriteo puhul on KrMS § 179 lg 1 p 1
kohaselt 2,5 palga alammäära, s.o 1075 eurot, mis kuulub Timur Abukarov’ilt väljamõistmisele.
Kohtu hinnangul ei esine süüdistatava puhul erandlikke asjaolusid, mille puhul oleks põhjendatud
menetluskulude osaline riigi kanda jätmine. Tulenevalt kokkuleppes esitatud ettepanekust ja
kohtuistungil esitatud taotlustest peab kohus võimalikuks ajatada süüdistatavalt väljamõistetavate
menetluskulude hüvitamine ning kohus määrab kulude hüvitamise tähtajaks 12 kuud kohtuotsuse
jõustumisest.

Kriminaalasjas asitõendiks olevad esemed, mis on saadetud XXX Vanglasse Timur Abukarov’i
isiklike asjade juurde lisamiseks (2 mobiiltelefoni Samsung, võtmekimp koos multitööriistaga,
rahatasku, ühissõidukikaart) tuleb jätta Timur Abukarov’ile. Mobiiltelefon Samsung (mis on
saadetud Põhja prefektuuri kriminaalbüroole kriminaalasja nr 15231701359 materjalide juurde
lisamiseks) tuleb jätta kriminaalasja nr 15231701359 materjalide juurde. Kuivõrd käesolev
kriminaalasi eraldi Timur Abukarov’i osas eraldi menetluseks ning XXX osas menetlus jätkub,
siis tuleb kõik ülejäänud asitõendid (sh narkootilised ained, minigrip kilekotid,
fooliumpaberitükid, kontaktläätsede karbid, salvrätik, digitaalkaalud; blisterleht, plasttops ning
XXX tagastatud esemed) tuleb jätta kriminaalasja nr 15730000425 (kohtuasi nr 1-16-4249)
materjalide juurde kuni nimetatud asjas lahendi tegemiseni.

Kohus juhindub KrMS § 126; § 127, § 175, § 179, § 180 lg 1, 3; § 248 lg 1 p 5, § 311-313, § 318.



Merle Parts
kohtunik




                                                                                                5
