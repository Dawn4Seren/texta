                         KOHTUMÄÄRUS

Kohus                           Viru Maakohus

Määruse tegemise aeg ja koht    01. aprill 2016, Rakvere kohtumajas

Kriminaalasja number            1-15-8305

Kohtunik                        Kristel Vedro

Kohtuasja nimetus               Rainer Uustalu süüdistatuna KarS § 183 lg 2 p 1 ja 424
                                järgi / Erakorraline ettekanne Rainer Uustalu
Süüdimõistetu
                                RAINER UUSTALU, isikukood 39111225251,
                                elukoht: xxxx
                                Viru Vangla kriminaalhooldusosakonna
Kriminaalhoodaja                Kriminaalhooldusametnik Merli Tammi-Jõeveer



Kohtuistung 23.03.2016
Kohtumääruse õiguslik alus      KrMS § 427 lg 1, KarS § 74 lg 4


RESOLUTSIOON

Kriminaalhooldusametniku taotlus Rainer Uustalule mõistetud karistuse täitmiselee
pööramiseks jätta rahuldamata.


Määrus edastada Viru Vangla kriminaalhooldusosakonna kriminaalhooldusametnikule ja Rainer
Uustalule.


Edasikaebamise kord
Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.



                                                                                         1
Kohtumääruse asjaolud ja põhjendused

1. Viru Maakohtu 08.10.2015 kohtuotsusega mõisteti Rainer Uustalu kokkuleppemenetluse
korras süüdi KarS § 183 lg 2 p 1 ja § 424 järgi ning liitkaristuseks mõisteti 1 aasta 11 kuud ja 28
päeva vangistust. KarS § 74 lg 5 ning § 69 lg 1-4 sätteid kohaldades asendadas kohus vangistuse
723 tunni üldkasuliku tööga, millest 30 tundi luges kohus kaetuks sotsiaalprogrammis
osalemisega. Üldkasuliku töö tegemise tähtajaks määras kohus 2 aastat. Üldkasuliku töö
tegemise ajaks allutas kohus Rainer Uustalu kriminaalhooldaja käitumiskontrollile ja kohustas
teda järgima KarS § 75 lg 1 toodud kontrollnõudeid.

2. KarS § 75 lg 2 p 5 alusel kohustas kohus Rainer Uustalu pöörduma 2 nädala jooksul
kohtuotsuse jõustumisest alkoholismivastasele sõltuvusravile, milleks Rainer Uustalu on andnud
oma nõusoleku. Katseaja alguseks loeti 24.10.2015, kohtuotsus jõustus 24.10.2015.

3. 08.01.2016 esitas kriminaalhooldusametnik Merli-Tammi Jõeveer kohtule erakorralise
ettekande taotlusega pikendada Rainer Uustalu kohustust pöörduda 2 nädala jooksul kohtuotsuse
jõustumisest alkoholismivastasele sõltuvusravile.

4.Viru Maakohtu 19.01.2016 määrusega pikendati Rainer Uustalule Viru Maakohtu 08.10.2015
kohtuotsusega kriminaalasjas nr 1-15-8305 määratud kohustust pöörduda alkoholismivastasele
sõltuvusravile 3 kuu võrra, s.o. kuni 07.02.2016.

5. 08.03.2016 esitas kriminaalhooldusametnik Merli-Tammi Jõeveer kohtule erakorralise
ettekande taotlusega pöörata Rainer Uustalule mõistetud karistus täitmisele. Erakorralises
ettekandes on märgitud, et Rainer Uustalu hoidub kõrvale ÜKT tundide sooritamisest, ning ei ole
tähtaegselt alustanud alkoholismivastast sõltuvusravi.

6. Erakorralise ettekande kohaselt toimus esmakohtumine Rainer Uustaluga 09.11.2015.
Hooldusalune broneeriti tööle Varjupaikade MTÜ Virumaa Varjupaika. Novembris 2015 määrati
28 ÜKT tundi – sooritas 7 tundi. Detsembris 215 määrati 40 ÜKT tundi - sooritas 8 tundi.
Novembri ja detsembri tegemata tundide eest on koostatud kirjalik hoiatus. Kuna hooldusalune
ei pidanud kokkulepetest kinni, siis Virumaa Varjupaik loobus temaga koostööst, ning
hooldusalune broneeriti tööle MTÜ Lääne-Viru Jäätmekeskuse juurde. Detsembris 2015 määrati
32 ÜKT tundi – ei sooritanud ühtegi. Jaanuaris 2016 määrati 30 ÜKT tundi – sooritas 6 tundi.
Detsembri ja jaanuari tegemata tundide eest on koostatud kirjalik hoiatus. Hooldusalune teatas
13.jaanuar 2016 et ei saa jäätmekeskuses töötada, kuna nahale tekib mingi allergiline reaktsioon.
Arstitõendit selle kohta hooldusalune esitanud ei ole. Veebruaris broneeriti hooldusalune tööle
S.K. Rakvere Hooldekodu OÜ juurde. Veebruaris 2016 määrati 42 ÜKT tundi – ei sooritanud
ühtegi. Ettekande esitamise ajaks on 723- st tunnist sooritatud 21 tundi. Hooldusalune toob tihti
põhjuseks tervisliku seisundi, kurdab uneprobleemide ja mäluhäirete üle, kuid ei ole esitanud
tõendeid, et oleks pöördunud arsti vastuvõtule. Registreerimistel ja kodukülastustel on
hooldusalune avatud ja suhtlemisvalmis, väljendab motiveeritust kohe ÜKT tunde tegema hakata,
kuid tulemuseta. 19.jaanuar 2016 rahuldati kriminaalhooldusametniku taotlus pikendada
alkoholismivastasele sõltuvusravile pöördumise tähtaega kuni 07.02.2016. Ettekande esitamise
ajaks ei ole hooldusalune esitanud tõendit, et oleks ravi alustanud.
Kriminaalhooldus on teostanud kahel korral lisakohustuse mitte tarvitada alkoholi kontrolli
(04.02.2016 ja 25.02.2016) tulemused mõlemad negatiivsed.



                                                                                              2
7. Kohtuistungil selgitas kriminaalhooldaja, et Rainer Uustalu on sooritanud 47-st üldkasuliku
töö tunnist 25 üldkasuliku töö tundi. Isik on esitanud tõendi, et läheb 03.05.2016 dr K juurde
alkoholiravile.
8. Kohtuistungil Rainer Uustalu selgitas, et tal ei ole ametlikku töökohta, puudus raha, et
alkoholiravi alustada. Käib üldkasuliku töö tunde sooritamas, soovib kriminaalhooldust jätkata.
Palub karistust mitte täitmisele pöörata.


Kohtumääruse põhjendused

9. KrMS § 427 lg 1 sätestab, et KarS § 74 lõike 4, § 75 lõike 3, § 76 lõike 7 või § 871 lõike 4
või 5 kohaselt süüdimõistetule täiendavate kohustuste määramise või kohustuste kergendamise
või tühistamise või katseaja pikendamise otsustab süüdimõistetu elukoha järgse maakohtu
täitmiskohtunik oma määrusega.

10. Kohus, kuulanud ära menetlusosalised ja tutvunud esitatud materjalidega, on seisukohal, et
kriminaalhooldusametniku taotlus karistuse täitmisele pööramiseks on põhjendatult esitatud, kuid
kohus annab Rainer Uustalule veel viimase võimaluse tõestada, et ta suudab teha esitatud
erakorralisest ettekandest vajalikud järeldused ning pöördub alkoholismivastasele sõltuvusravile,
täidab käitumiskontrolli nõudeid, sooritab üldkasuliku töö ettenähtud määras ja hoidub alkoholi
tarvitamisest. Kohus jätab eeltoodud põhjendustel kriminaalhooldaja erakorralise ettekande
rahuldamata ja Rainer Uustalule mõistetud karistuse täitmisele pööramata.


(allkirjastatud digitaalselt)

Kristel Vedro
kohtunik




                                                                                            3
