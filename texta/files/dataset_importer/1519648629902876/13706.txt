                         KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    2. juuni 2016.a, Võru kohtumaja

Kriminaalasja nr                  1-16-2646 (16286000079)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Taavi Mattise süüdistuses          KarS    §    424    järgi
                                  kokkuleppemenetluses

Prokurör                          M. J.

Kaitsja                           O. P.

Süüdistatav                       Taavi Mattis, isikukood: xxxxxxxxxxx, Eesti Vabariigi
                                  kodanik;        emakeel:      eesti     keel;      elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxxxxx; põhiharidus; töökoht: xxxxxxxxxxxxxxxxxx,
                                  platsitööline; kriminaalkorras karistatud ühel korral: Tartu
                                  Maakohtu 29.05.2014.a otsusega KarS § 424 järgi 3-
                                  kuuse vangistusega KarS § 73 alusel tingimisi 3-aastase
                                  katseajaga, lisakaristusena võetud ära mootorsõiduki
                                  juhtimise õigus 4 kuuks.
                                  Tõkend – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Taavi Mattis KarS § 424 järgi ning karistuseks mõista 8 (kaheksa)
    kuud vangistust.

    KarS § 68 lg 1 alusel arvestada Taavi Mattise eelvangistuses viibitud aeg 11.03.2016.a
    – 12.03.2016.a, so 2 (kaks) päeva karistusaja hulka ning lugeda Taavi Mattise
    kandmata karistuseks 7 (seitse) kuud ja 28 (kakskümmend kaheksa) päeva
    vangistust.
   KarS § 65 lg 2 alusel suurendada Taavi Mattisele mõistetud karistust Tartu
   Maakohtu 29.05.2014.a otsusega nr 1-14-4747 mõistetud karistuse ärakandmata osa,
   so 3 (kolme) kuu vangistuse võrra ning mõista Taavi Mattisele liitkaristuseks
   kohtuotsuste kogumis 10 (kümme) kuud ja 28 (kakskümmend kaheksa) päeva
   vangistust.

   KarS § 74 lg 5 ja KarS § 69 alusel asendada 10 (kümme) kuud ja 28 (kakskümmend
   kaheksa) päeva vangistust 328 (kolmesaja kahekümne kaheksa) tunni üldkasuliku
   tööga, mis tuleb Taavi Mattisel ära teha 1 (ühe) aasta ja 6 (kuue) kuu jooksul arvates
   kohtuotsuse jõustumisest.

   KarS § 69 lg 4 alusel on Taavi Mattis kohustatud üldkasuliku töö tegemisel järgima
   KarS §-s 75 sätestatud kontrollnõudeid ja kohustusi:

    -   elama           kohtu          määratud         alalises      elukohas          –
        xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
    -   ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    -   alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    -   saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    -   saama kriminaalhooldusametnikult eelneva loa elu-, töö- või õppimiskoha
        muutmiseks;
    -   saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

  Üldkasuliku töö tegemise ajaks määrata Taavi Mattis kriminaalhooldusametniku
  järelevalve alla.

   KarS § 50 lg 1 p 1 alusel võtta lisakaristusena Taavi Mattiselt ära mootorsõiduki
   juhtimise õigus 8 (kaheksaks) kuuks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 18. juunil
   2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Taavi Mattiselt
välja menetluskulu järgmiselt:

          sundraha 645 eurot;
          kaitsjatasu 134,40 eurot.

KrMS § 180 lg 3, § 313 lg 1 p 7, 12 alusel määrata, et Taavi Mattisel on õigus tasumisele
kuuluv menetluskulu kokku 779,40 (seitsesada seitsekümmend üheksa eurot ja

                                          2 (5)
nelikümmend senti) eurot tasuda vabatahtlikult 12-ne kuu jooksul alates kohtuotsuse
jõustumisest, tasudes igakuiselt vähemalt 64,95 eurot kuni menetluskulu täieliku
tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700039942 ning selgituse
“Taavi Mattis, otsus nr 1-16-2646, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Taavi Mattist süüdistatakse selles, et tema 11.märtsil 2016a. kella 22:30 ajal juhtis Võru
maakonnas Sõmerpalu vallas xxxxxxxxxxxxxxxxxxxxxxxxxxxxxxxxxxxx mootorsõidukit
xxxxxxxxxxxxxxxxxxxxxxxxxxxxxxxxxxxxxxx alkoholijoobes so alkoholisisaldus T.Mattise
väljahingatavas õhus tõendusliku alkomeetriga mõõdetuna oli 1,04 mg/l (-/+ 0,10 mg/l) kohta.
Antud teoga rikkus Taavi Mattis Liiklusseaduse § 33 lg 11 p 2; § 69 lg 1 nõudeid, mille
kohaselt juht ei tohi olla alkoholijoobes.

Seega pani Taavi Mattis toime KarS § 424 järgi kvalifitseeritava kuriteo – mootorsõiduki
juhtimise joobeseisundis.

Kokkuleppe sisu

Prokurör taotleb kohtus Taavi Mattise süüditunnistamist KarS § 424 järgi ja karistamist 8-
kuulise vangistusega. KarS § 68 lg 1 alusel arvata eelvangistus 11.03.2016.a - 12.03.2016.a,
so 2 päeva Taavi Mattisel kantud karistusaja hulka. KarS § 65 lg 2 alusel suurendades 7 kuu
ja 28 päevast vangistuskaristust Tartu Maakohtu 29.05.2014.a kohtuotsuse järgi mõistetud

                                              3 (5)
karistuse ärakandmata osa so, 3 kuu vangistuse võrra, mõista Taavi Mattise liitkaristuseks
vangistus 10 kuud ja 28 päeva.

KarS § 74 lg 5; § 69 alusel asendada vangistus 328 tunni üldkasuliku tööga, mis tuleb Taavi
Mattisel teostada 18 kuu jooksul alates käesoleva kohtuotsuse jõustumisest. Kohustada Taavi
Mattist järgima kontrollnõudeid KarS § 75 lg 1 alusel.

KarS § 50 lg 1 alusel lisakaristusena võtta Taavi Mattiselt ära mootorsõiduki juhtimise õigus
8 kuuks.

Süüdistatav on teadlik menetluskuludest (kokku 726,60 eurot) ja nende tasumisest ning soovib
menetluskulude tasumist ositi ühe aasta jooksul.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Taavi Mattis aru kokkuleppe sisust ja nõustus sellega. Kohtuistungil kinnitas
süüdistatav Taavi Mattis, et kokkuleppe sõlmimine oli tema vaba tahe. Süüdistatav nõustus nii
toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör, kaitsja ja süüdistatav jäid sõlmitud kokkuleppe juurde ning palusid selle otsuse
tegemisel aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Taavi Mattise süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Taavi Mattise menetluskuluks on määratud kaitsjale kohtueelses menetluses maksutud tasu
81,60 eurot ja kohtumenetluses makstud tasu 52.80 eurot, kokku kaitsja tasu 134.40 eurot.
Samuti on menetluskuluks süüdimõistva kohtuotsusega kaasnev sundraha, milleks on teise
astme kuriteo toimepanemises süüdimõistmise korral 1,5 kuupalga alammäära, s.o 645 eurot
(alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.


                                            4 (5)
Taavi Mattis on nõus vabatahtlikult menetluskulud tasuma ning taotles menetluskulude
tasumise ajatamist. Kohus leiab, et kõigi menetluskulude hüvitamine korraga, arvestades
süüdistatava sissetulekuid, käib Taavi Mattisele ilmselgelt üle jõu.

Kohus on seisukohal, et arvestades Taavi Mattise varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 779,40 eurot 12 kuu jooksul alates
kohtuotsuse jõustumisest.


/allkirjastatud digitaalselt/
Marju Persidskaja
kohtunik




                                           5 (5)
