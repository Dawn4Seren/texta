                                                                         2-15-127146




                               KOHTUMÄÄRUS

Kohtuasja number                 2-15-127146
Määruse tegemise aeg ja koht     17. mai 2016, Jõhvi
Kohus                            Viru Maakohus
Kohtunik                         Helgi Vinni

Kohtuasi                         Condor Inkasso OÜ hagi N. G. vastu võlgnevuse
                                 6 062,51 euro ja lisanduva viivise nõudes.

Menetlustoiming                  Menetlusse võtmisest keeldumine, kirjalik menetlus

Menetlusosalised    ja   nende Hageja:              Condor Inkasso OÜ (RK 11081243)
esindajad

                                 Hageja esindaja:   Marjana Fomina (lepinguline esindaja,
                                                    e-post: info@condorinkasso.ee)

                                 Kostja:            N. G. (IK xxx, elukoht: xxx, e-post
                                                    xxx)

RESOLUTSIOON

   1. Keelduda Condor Inkasso OÜ hagi N. G. vastu võlgnevuse 6 062,51 euro ja
      lisanduva viivise nõudes menetlusse võtmisest.
   2. Saata kohtumäärus hagejale teadmiseks.

Edasikaebe kord

Määruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättesaamise päevale järgnevast päevast arvates.
Kohtumääruse peale määruskaebuse esitamisel tasutakse riigilõivu 50 eurot.

ASJAOLUD

Condor Inkasso OÜ esitas 14.12.2015.a Pärnu Maakohtule maksekäsu kiirmenetluse
avalduse N. G. ja OÜ Lootsi Kaubandus vastu võlgnevuse 6 062,51 euro, lisanduva viivse ja
menetluskulude nõudes. 18.12.2015.a, tegi kohus makseettepaneku, millele võlgnik N. G.
esitas vastuväite. Pärnu Maakohtu 13.04.2016.a, määrusega anti maksekäsu kiirmenetluses
olev nõue Nadežda G. suhtes üle Viru Maakohtule hagimenetlusse.

Võlgniku OÜ Lootsi Kaubandus suhtes lõpetas kohus menetluse vastavalt TsMS § 428 lg 1
p-le 5.

                                                                                        1
Viru Maakohtu 14. aprilli 2016.a kohtumäärusega andis kohus avaldaja esindajale
14-päevase tähtaja puuduste kõrvaldamiseks, st. nõude esitamiseks ja põhjendamiseks
hagiavaldusele ettenähtud vormis, lisades hagiavaldusele dokumentaalsed tõendid vastavalt
menetlusosaliste arvule, esitada lepingulise esindaja volikiri koos haridust tõendava
dokumendiga; ning vajadusel täiendava riigilõivu (vastavalt hagihinnale) tasumiseks ja
maksekorralduse esitamiseks.

Kohtumääruse ärakirja on avaldaja esindaja kätte saanud 27.04.2016 e-posti vahendusel, kuid
avaldaja esindaja ei täitnud kohtu nõuet.

KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 487 lg 1 kohaselt, asja hagimenetluse korras menetlev kohus kohustab avaldajat
viivitamata esitama oma nõude ja põhjendama seda hagiavaldusele ettenähtud vormis 14
päeva jooksul, kui maksekäsu kiirmenetluse avaldus ei vasta hagiavalduse nõuetele.

TsMS § 487 lg 3 alusel, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 147 lg 5 alusel, maksekäsu kiirmenetluse hagimenetluseks ülemineku korral tasutakse
hagilt täiendav riigilõiv ulatuses, mis ei ole kaetud maksekäsu kiirmenetluse avalduse
esitamiselt tasutud riigilõivuga. Maksekäsu kiirmenetluse hagimenetluseks ülemineku avalduse
esitamisel ei võeta asja hagimenetlusse enne hagilt riigilõivu tasumist.

Avaldaja ei ole Viru Maakohtu 14. aprilli 2016.a kohtumääruses nimetatud puuduseid
kõrvaldanud, seega ei saa kohus hagi menetlusse võtta.

Eelpool toodu alusel ja juhindudes TsMS § 463 lg 1, § 465, § 487 lg 1, 3, § 661 lg 2
keeldub kohus hagi menetlusse võtmast.


/allkirjastatud digitaalselt/

Helgi Vinni
Kohtunik




                                                                                         2
