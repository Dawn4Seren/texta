                                                                      Väärteoasi nr 4-16-2446




                           KOHTUMÄÄRUS
Kohus                             Tartu Maakohus

Määruse tegemise aeg ja koht      18. aprill 2016 Jõgeva kohtumaja

Väärteoasja number                4-16-2446

Kohtunik                          Liivi Loide

Kohtuistungi sekretär             Viivi Kalme

Taotluse esitaja                  Politsei- ja Piirivalveameti Lõuna prefektuur

Taotlus                           taotlus Leivo Laaneväljale asenduskaristuse kohaldamiseks

Süüdlane                          LEIVO LAANEVÄLI
                                  isikukood: 36803192768, elukoht: xxxxxxxxxxxxxxxxx

RESOLUTSIOON

KarS § 72 lg 1, 2 ja § 69 lg 1 alusel asendada Leivo Laaneväljale 11.10.2014. a väärteoasjas
nr 249014002008 määratud rahatrahv summas 200 eurot, s.o 50 trahviühikut, millele vastab
5 päeva aresti, 5 (viis) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Leivo Laaneväljal võtta ühendust Lõuna Prefektuuri
menetlusteenistuse liiklusjärelevalvetalituse spetsialist Anžela Murumägiga (tel: 730 8786,
5770 5922 Tartumaa, Tartu, Riia 132-A216 anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Leivo
Laaneväljale.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.




                                                                                        1 (2)
TAOTLUSE SISU JA MENETLUSE KÄIK

11.10.2014 määras Lõuna prefektuur väärteoasjas nr 249014002008 Leivo Laaneväljale rahatrahvi
50 trahviühikut, s.o 200 eurot. Otsus jõustus 26.10.2014. Kuna süüdlane ei tasunud rahatrahvi
vabatahtlikult, alustati 12.11.2014 tema suhtes täitemenetlus 047/2014/1455. 26.02.2016 teavitas
kohtutäitur Ivi Kalmet kohtuvälist menetlejat rahatrahvi täitmise võimatusest. 29.03.2016 esitas
kohtuväline menetleja kohtule avalduse, milles palus juhindudes KarS § 72 ja TMS § 201
otsustada rahatrahvi tasumata osa 200 euro asendamine arestiga.

18.04.2016 kohtuistungil selgitas Leivo Laaneväli, et ta ei ole jõudnud rahatrahvi tasuda. Enda
hinnangul ei ole ta selleks ka võimeline. Istungil selgus, et süüdlane elab koos pensionärist emaga,
sissetulekut teenib juhutöid tehes. Rahatrahvi asendamisel on Leivo Laaneväli valmis tegema
üldkasulikku tööd. Kohtumäärusele tuleb süüdlane järgi kolmapäeval, s.o 20.04.2016.

KOHTU SEISUKOHT

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Leivo Laaneväli ei ole tasunud talle karistuseks määratud rahatrahvi ja ei ole selleks enda sõnul
võimeline ka praegu. Ametlikku töökohta Leivo Laaneväli ei oma, sissetulekut teenib
juhutöödelt. Kuna Leivo Laanevälja majandusliku olukorra paranemist lähiajal ette ei ole näha,
leiab kohus, et Leivo Laaneväljale karistuseks määratud rahatrahv tuleb asendada teiseliigilise
karistusega, s.o arestiga. Kuna Leivo Laaneväli on avaldanud valmidust üldkasuliku töö
tegemiseks, siis tulenevalt KarS § 69 lg 1 on võimalik arest asendada üldkasuliku tööga.

Leivo Laaneväljale määrati karistuseks rahatrahv 200 eurot, s.o 50 trahviühiku ulatuses. KarS §
72 lg 2 ja § 69 lg 1 alusel vastab sellele 5 päeva aresti, millele omakorda vastab 5 tundi
üldkasulikku tööd. KarS § 69 lg 3 alusel määrab kohus üldkasuliku töö tegemise tähtajaks 1
nädala alates käesoleva kohtumääruse jõustumisest. Kohus märgib, et üldkasuliku töö tähtajaks
sooritamata jätmisel tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Leivo Laaneväljal endal võtta ühendust Lõuna
Prefektuuri menetlusteenistuse liiklusjärelevalvetalituse spetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik




                                                                                             2 (2)
