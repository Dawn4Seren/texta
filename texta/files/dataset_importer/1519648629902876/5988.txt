                                                                                  1-16-8360




                            KOHTUOTSUS
                         Eesti Vabariigi nimel

Kohus                            Harju Maakohus
Kohtuotsuse tegemise aeg ja 29. septembril 2016.a Tallinnas Liivalaia kohtumajas
koht

Kriminaalasja number             1-16-8360 (16230200858)
Kohtukoosseis                    Kohtunik Katre Poljakova

Sekretär                         Triin Pilberg

Tõlk                             Natalia Senkevitš

Abiprokurör                      Kristina Kivi

Kriminaalasi                     VJATŠESLAV TANIN süüdistuses KarS § 424 ja §
                                 329 järgi;

Süüdistatav                      VJATŠESLAV TANIN, isikukood: 38106103746, EV
                                 kodanik, emakeel: vene keel, keksharidus, ametlik
                                 töökoht:    puudub,      elukoht:    XXXX,       kehtivaid
                                 väärteokaristusi 3 ja kriminaalkaristusi 4, viimati:
                                        - 16.04.2013 Harju Maakohtu poolt KarS § 424
                                        alusel vangistusega 2 aastat ja 8 kuud ning sõiduki
                                        juhtimise õiguse äravõtmisega 2 aastaks. Kandis
                                        vangistust 18.10.2013-12.06.2015 ja vabanes
                                        karistuse kandmiselt tingimisi enne tähtaega.
                                        Katseaeg lõppenud 18.06.2016.

                                 Tõkend kohaldamata, käesolevas kriminaalasjas KrMS §
                                 217 alusel isik kahtlustatavana kinni peetud 27.09.2016.a
                                 kell 22.45.
RESOLUTSIOON                     Juhindudes KrMS §-dest 173 lg 1 - 4 ja § 175 lg 1 p.p 4
                                 ja 9; § 179 lg 1 p 2; § 180 lg 3; § 248 lg 1 p 5; § 249; §
                                 2561, 2565; § 311; § 313; KarS § - dest 68 lg 1, § 74 lg 1
                                 ja 3; § 75 lg 1 p.p 1-6, § 75 lg 2 p 2,5,8 ja lg 4, § 83 lg 1
                                 kohus otsustas:

   1. Süüdi tunnistada VJATŠESLAV TANIN KarS § 424 ja § 329 järgi kvalifitseeritud
      kuritegude toimepanemise eest ja kohaldades KarS § 63 lg 1 sätteid karistada teda
      vangistusega 2 (kaks) aastat.
   2. KarS § 68 lg 1 alusel arvestada Vjatšeslav Tanini karistusaja hulka tema poolt
      eelvangistuses viibitud aeg 27.09.2016-29.09.2016 s.o 3 (kolm) päeva vangistust,
                                                                                            1
    lugedes ärakandmata karistuseks on 1 (üks) aasta, 11 (üksteist) kuud ja 27
    (kakskümmend seitse) päeva vangistust.
3. Juhindudes KarS § 74 lg 1, 3 sätetest mitte pöörata Vjatšeslav Taninile mõistetud
    karistust täitmisele, kui ta ei pane 3 (kolme) aastase katseaja jooksul toime uut
    tahtlikku kuritegu ning täidab talle KarS § 75 lg 1 p.p 1-6 sätestatud
    käitumiskontrolli ajaks pandud kontrollnõudeid ja kohustusi.
4. Kohustada Vjatšeslav Taninit täitma KarS § 75 lg 1 p.p 1-6 sätestatud
    kontrollnõudeid:
    • elama alalises elukohas aadressil: XXXX;
    • ilmuma          kriminaalhooldaja        määratud        ajavahemike       järel
        kriminaalhooldusosakonda registreerimisele;
    • alluma kriminaalhooldaja kontrollile oma elukohas ning esitama talle andmeid
        oma kohustuste täitmise ja elatusvahendite kohta;
    • saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    • saama kriminaalhooldusametnikult eelneva loa elu-, töö- või õppimiskoha
        vahetamiseks;
    • saama kriminaalhooldusametnikult eelneva loa Eesti territooriumilt
        lahkumiseks ja väljaspool Eesti territooriumi viibimiseks.
5. Määrata Vjatšeslav Tanin katseajaks Tallinna Vangla Lääne-Harju
    Kriminaalhooldusosakonna juhataja määratud kriminaalhooldaja järelevalve
    alla.
6. Juhindudes KarS § 75 lg 2 p.p 2, 5, 8 kohustada Vjatšeslav Taninit temale
    määratud käitumiskontrolli ajal:
    • mitte tarvitama käitumiskontrolli ajal alkoholi;
    • alluma alkoholiravile, mis sisaldab psühholoogi/psühhiaatri külastusi, millega
        alustab hiljemalt 2 (kahe) kuu möödumisel kohtuotsuse jõustumisest;
    • osalema kriminaalhooldaja poolt määratud sotsiaalprogrammis.
7. Vastavalt KarS § 75 lg 4 sätetele võtab Vjatšeslav Tanin endale kohustuseks
    käitumiskontrolli ajal regulaarselt käia regulaarselt AA (anonüümsed
    alkohoolikud) tugigruppides.
8. Vjatšeslav Tanini katseaja algust arvestada kohtuotsuse kuulutamise päevast s.o
    29.09.2016.a.
9. Vabastada kinnipeetud Vjatšeslav Tanin kohtusaalist.
10. KarS § 83 lg 1 alusel konfiskeerida tahtliku kuriteo toimepanemise vahend -
    Vjatšeslav Taninile kuuluv mootorsõiduk Audi A4 registreerimismärgiga XXXX,
    mis asub Lääne-Harju politseijaoskonna parklas Rahumäe tee 6/1, Tallinn.
11. Välja mõista Vjatšeslav Taninilt KrMS §-de 173 lg 1 – 4; § 175 lg 1 p.p 4 ja 9; §
    179 lg 1 p 2 alusel ja § 2565 lg 2 alusel sundraha teise astme kuriteos
    süüdimõistmise korral 322 (kolmsada kakskümmend kaks) eurot ja 50
    (viiskümmend) senti ja kaitsjatasu summas 72 (seitsekümmend kaks) eurot
    riigituludesse. KrMS § 180 lg 3 alusel määrata, et menetluskulud tuleb tasuda ositi
    10 kuu jooksul käesoleva kohtuotsuse jõustumisest arvates. Vjatšeslav Tanini
    poolt menetluskulude graafikus osamakse tähtajaks tasumata jätmise korral
    maksegraafik tühistada. Kui rahalised nõuded ei ole täies ulatuses tähtaegselt
    tasutud, suunatakse nõuded täitemenetluse läbiviimiseks kohtutäiturile
    täitemenetluse seadustikus sätestatud korras ning süüdimõistetul tuleb kanda ka
    kohtuotsuse täitmisega seonduvad kulud.



                                                                                     2
 Edasikaebe kord ja tähtaeg
 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
 juhul, kui on tegemist KrMS 9. peatüki 2. jao sätete või § 339 lg 1 rikkumisega.
 Süüdistatav ja kaitsja võivad esitada kokkuleppemenetluses tehtud kohtuotsuse peale
 apellatsiooni ka juhul, kui kokkuleppes kirjeldatud tegu ei ole kuritegu, see on
 karistusseadustiku järgi ebaõigesti kvalifitseeritud või kui süüdistatavale on kuriteo eest
 mõistetud karistus, mida seadus selle eest ette ei näe. KrMS § 319 lg 1 kohaselt
 apellatsioonkaebuse esitamise soovist teatatakse otsuse teinud kohtule kirjalikult seitsme
 päeva jooksul, alates kohtuotsuse resolutiivosa kuulutamisest. Apellatsiooniõiguse
 kasutamise soovist võib otsuse teinud kohtule teatada ka elektrooniliselt. KrMS § 319 lg
 2 kohaselt apellatsioon esitatakse Ringkonnakohtule kirjalikult 15 päeva jooksul alates
 otsuse avalikult teatavakstegemisest. KrMS 319 § lg 3 kohaselt vahistatud süüdistatav või
 tema kaitsja võib esitada apellatsiooni 15 päeva jooksul alates süüdistatavale kohtuotsuse
 koopia kätteandmisele järgnevast päevast.

Süüdistus ja kokkuleppe sisu
Vjatšeslav Tanini süüdistatakse selles, et tema juhtis tahtlikult 27.09.2016 kella 22.45 ajal
Tallinnas Kolde puiesteel, sõites Pelguranna tänava poolt, mootorsõidukit Audi A4
registreerimismärgiga XXXX, olles joobeseisundis (alkoholijoove 1,20 mg/l
laiendmääramatusega ± 0,10 mg/l, lõplik tulemus 1,10 mg/l)), millega rikkus liiklusseaduse §
69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund on
alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning liiklusseaduse § 69 lg 2 p 1 /alkoholijoobes olevaks
loetakse mootorsõidukijuht, trammijuht ja maastikusõidukijuht kui juhi ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ nõudeid.

Seega Vjatšeslav Tanin pani toime mootorsõiduki juhtimise joobeseisundis s.o KarS § 424
järgi kvalifitseeritava kuriteo.

Samuti Vjatšeslav Tanin, olles 16.04.2013 Harju Maakohtu Liivalaia kohtumaja otsusega 1-13-
2625 karistatud KarS § 424 alusel lisakaristusega, millega temalt võeti ära mootorsõiduki
juhtimise õigus 2-aastaks, mis jõustus 03.05.2013 ning mis pöörati täitmisele 13.06.2015
(tähtajaga kuni 12.06.2017), tahtlikult juhtis 27.09.2016 kella 22.45 ajal Tallinnas Kolde
puiesteel mootorsõidukit Audi A4 registreerimismärgiga XXXX, omamata selleks sõiduki
juhtimise õigust, millega hoidis tahtlikult kõrvale kohtuotsusega täitmisele pööratud süüteo eest
mõistetud karistuse täitmisest.

Seega Vjatšeslav Tanin, hoides teadlikult kõrvale täitmisele pööratud kohtuotsusega
kuriteo eest mõistetud lisakaristuse täitmisest, pani toime KarS § 329 järgi
kvalifitseeritava kuriteo.

29. septembril 2016.a sõlmisid Põhja Ringkonnaprokuratuuri abiprokurör Kristina Kivi,
süüdistatav Vjatšeslav Tanin ja tema kaitsja Eva Rivis käesolevas kriminaalasjas alljärgneva
kokkuleppe ja nimelt, et abiprokurör nõuab kohtus Vjatšeslav Tanini süüdi tunnistamist KarS
§ 424 ja § 329 järgi kvalifitseeritud kuriteo toimepanemises ja kohaldades KarS § 63 lg 1
sätteid tema karistamist märgitud kuritegude toimepanemise eest vangistusega 2 aastat, millise
karistusaja hulka vastavalt KarS § 68 lõikele 1 lugeda eelvangistuses viibitud aeg 27.-

                                                                                               3
29.09.2016, s.o kokku 3 päeva, mõistes lõplikuks karistuseks 1 (üks) aasta 11 (üksteist) kuud
ja 27 (kakskümmend seitse) päeva vangistust. Vastavalt kokkuleppele tuleb määrata KarS § 74
lg 1, 3 alusel, et mõistetud karistust ei pöörata täielikult täitmisele, kui Vjatšeslav Tanin ei pane
3 (kolme)-aastase katseaja kestel toime uut kuritegu ja kohustub täitma KarS §-s 75 lg-s 1
sätestatud käitumiskontrolli ajaks pandud kontrollnõudeid ja kohustusi: elab kohtu määratud
alalises     elukohas;      ilmub       kriminaalhooldaja        määratud      ajavahemike       järel
kriminaalhooldusosakonda registreerimisele; allub kriminaalhooldaja kontrollile oma elukohas
ning esitama talle andmeid oma kohustuste täitmise ja elatusvahendite kohta; saab
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saab kriminaalhooldusametnikult eelneva loa elu-,
töö- või õppimiskoha vahetamiseks; saab kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. KarS § 75 lg 2 p 2
alusel kohustub Vjatšeslav Tanin mitte tarvitama käitumiskontrolli ajal alkoholi. KarS § 75 lg
2 p 5 alusel kohustub Vjatšeslav Tanin alluma alkoholiravile, mis sisaldab
psühholoogi/psühhiaatri külastusi, millega alustab hiljemalt 2 (kahe) kuu möödumisel
kohtuotsuse jõustumisest. KarS § 75 lg 4 alusel kohustub Vjatšeslav Tanin käima regulaarselt
AA (anonüümsed alkohoolikud) tugigruppides alates kohtuotsuse jõustumisest. KarS § 75 lg 2
p 8 alusel kohustub Vjatšeslav Tanin osalema kriminaalhooldaja poolt määratud
sotsiaalprogrammis. KarS § 83 lg 1 alusel konfiskeerida Vjatšeslav Taninile kuuluv
mootorsõiduk Audi A4 registreerimismärgiga XXXX.

Kohtule esitatud kokkuleppes märgitakse, et Vjatšeslav Tanin tuleb süüdimõistva kohtuotsuse
korral hüvitada käesoleva kriminaalasja menetlemisega seotud menetluskulud ja nimelt:
kiirmenetluses süüdimõistva kohtuotsusega kaasnev sundraha teise astme kuriteo
toimepanemise eest summas 322,50.- eurot ning kaitsjatasu summas 72.- eurot, mis vastavalt
kokkuleppele tuleb tasuda 10 (kümne) kuu jooksul alates kohtuotsuse jõustumisest.
Harju Maakohtu Liivalaia kohtumajas 29.09.2016.a toimunud kohtuistungil süüdistatav
Vjatšeslav Tanin tunnistas end temale esitatud süüdistustes KarS § 424 ja § 329 järgi
kvalifitseeritud kuritegude toimepanemises täielikult süüdi ja nõustus sõlmitud kokkuleppega,
kinnitades, et kokkuleppe sõlmimine oli tema vaba tahe, paludes kohtul sõlmitud kokkulepe
kinnitada. Kaitsjat kohtus ei soovinud. Põhja Ringkonnaprokuratuuri abiprokurör Kristina Kivi
jäi sõlmitud kokkuleppe juurde, taotledes kohtult selle kinnitamist.
Kohus, tutvunud kohtusse saadetud kriminaaltoimikuga, ära kuulanud süüdistatava selgitused
sõlmitud kokkuleppe kohta ning abiprokuröri ja kaitsja arvamuse kokkuleppe kohta ning
veendunud, et menetlusosalised jäävad sõlmitud kokkuleppe juurde, asub seisukohale, et
süüdistatav Vjatšeslav Tanin on sõlmitud kokkuleppest aru saanud ning sellega nõustunud ja
kokkulepet sõlmides on süüdistatav väljendanud oma tõelist tahet, kokkulepe on sõlmitud
kriminaalmenetluse sätteid järgides.
Kõike eeltoodut arvesse võttes asub kohus seisukohale, et Vjatšeslav Tanin tuleb süüdi
tunnistada temale KarS § 424 ja § 329 järgi inkrimineeritud kuriteo toimepanemises ja karistus
tuleb talle mõista vastavalt sõlmitud kokkuleppele.

Menetluskulud:
Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu. Menetluskuluks KrMS § 175 lg 1 p.p 4 ja 9 kohaselt on süüdimõistva
kohtuotsusega kaasnev sundraha ja määratud kaitsjale makstud tasu. KrMS § 2565 lg 2 kohaselt
kiirmenetluses vähendab kohus KrMS § 179 lõikes 1 sätestatud sundaraha suurust kuni poole
võrra.
                                                                                                    4
KrMS § 179 lg 1 p 2 kohaselt süüdimõistva kohtuotsusega teise astme kuriteos süüdimõistmise
korral on sundraha suuruseks 1,5 kuupalga alammäär. Vabariigi Valitsuse määruse „Töötasu
alammäära kehtestamine” § 1 kohaselt kuutasu alammääraks täistööajaga töötamise korral on
430 eurot ning seda alates 01.01.2016.a s.t teise astme kuriteo süüdimõistmise korral on
sundraha suuruseks 645.- eurot, millest pool on 322,50 eurot. Käesoleva kriminaalasja
materjalidest nähtub, et Vjatšeslav Taninile on kohtueelse menetluse käigus osutatud riigi
õigusabi ning kaitsjatasu kokku on 72.- eurot. Süüdistatavalt sundraha ja kaitsjatasu välja
mõistmisel juhindub kohus KrMS §-de 173 lg 1 – 4; § 175 lg 1 p.p 4, 9; § 179 lg 1 p 2 ja §
2565 lg 2. KrMS § 180 lg 3 annab kohtule võimaluse menetluskulusid määrates arvestada
süüdimõistetu varalist seisundit ja resotsialiseerumise väljavaateid. Kohus võib määrata, et
kriminaalmenetluse kulud hüvitatakse ositi. Vastavalt kokkuleppes märgitule tuleb
süüdistataval Vjatšeslav Taninil hüvitada kriminaalmenetluse kulud sundraha summas 322,50.-
eurot ja kaitsjatasu summas 72.- eurot, mis tuleb tasuda ositi 10 kuu jooksul alates kohtuotsuse
jõustumisest.
Kohtunik Katre Poljakova /allkirjastatud digitaalselt/




                                                                                              5
