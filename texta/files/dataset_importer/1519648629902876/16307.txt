                                                                                  1-16-3445




                  K O H T U O T S U S
                        EESTI VABARIIGI NIMEL


Kohus                         Harju Maakohus (Liivalaia kohtumaja)


Otsuse tegemise aeg ja koht   05. mail 2016.a Tallinnas


Kriminaalasja number          1-16-3445 (16230200158)


Kohtukoosseis                 Kohtunik Violetta Kõvask


Kohtuistungi sekretär         Julia Senkevitš


Kriminaalasi                  Raivo Jürna süüdistuses         KarS   §   4231    järgi
                              kokkuleppemenetluses.


Abiprokurör                   Katrin Tron


Süüdistatav                   RAIVO JÜRNA – isikukood: 36909130277; Eesti
                              Vabariigi kodakondsus; elukoht: XXX; emakeel: eesti
                              keel; keskeriharidus; töökoht: XXXOY. Kriminaalkorras
                              kehtivad karistused puuduvad. Väärteokorras 2 (kaks)
                              kehtivat karistust.

                              KrMS § 217 alusel kahtlustatavana kinni peetud
                              21.02.2016.a, vabastatud 22.02.2016.a.


Kaitsja                       Kaitsjat ei soovinud kohtusse


                              Juhindudes KrMS § 175, 179, 180 lg 3, 247, 248 lg 1 p 5,
                              311-313, 318, 319 kohus otsustas:




                                                                                         1
                                                                                           1-16-3445

RESOLUTSIOON

Tunnistada Raivo Jürna KarS § 4231 järgi kvalifitseeritava kuriteo toimepanemises
süüdi ja mõista talle karistuseks vangistus 4 (neli) kuud.

KarS § 68 lg 1 alusel arvata karistuse hulka eelvangistuses viibitud aeg 21.02.2016.a -
22.02.2016.a, s.o 2 (kaks) päeva. Ärakandmisele kuulub vangistus 3 (kolm) kuud ja 28
(kakskümmend kaheksa) päeva.

KarS § 73 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 1 (ühe) aasta ja 6 (kuue) kuulise katseaja jooksul
toime uut tahtlikku kuritegu.

KarS § 78 p 1 alusel arvestada Raivo Jürna’le määratud 1 (ühe) aasta ja 6 (kuue) kuu
pikkuse katseaja kulgemist alates kohtuotsuse kuulutamise päevast, s.o alates
05.05.2016.a.

Raivo Jürna suhtes pole tõkendit kohaldatud.



Tsiviilhagi

Tsiviilhagi pole esitatud



Menetluskulud

Raivo Jürna’lt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 96,00 eurot (üheksakümmend kuus
eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
61,75 eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on

                                                                                                  2
                                                                                            1-16-3445

kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Raivo Jürna’t süüdistatakse selles, et tema juhtis tahtlikult 19.02.2016.a kell 17:57 ajal
Tallinnas, Sõle 16 juures ja 21.02.2016.a kell 09:53 ajal Tallinnas, Telliskivi tänaval ning
juhtis tahtlikult uuesti s.o süstemaatiliselt 21.02.2016.a kella 10:41 ajal Tallinnas, Kai tn ja
Poordi tn ristmikul mootorsõidukit Mercedes Benz E320 registreerimismärgiga XXX
omamata vastava kategooria mootorsõiduki juhtimisõigust, millega rikkus süstemaatiliselt LS
§ 94 lg 1 /Mootorsõidukit võib juhtida isik, kellel on vastava kategooria mootorsõiduki
juhtimisõigus ning kelle juhtimisõigust ei ole peatatud, ära võetud või kehtetuks tunnistatud
või keda ei ole juhtimisel kõrvaldatud/ nõuet.

Seega Raivo Jürna pani toime mootorsõiduki juhtimise vastava kategooria
mootorsõiduki juhtimisõiguseta isiku poolt süstemaatiliselt, s.o KarS § 4231 järgi
kvalifitseeritava kuriteo.

25.04.2016.a sõlmisid Põhja Ringkonnaprokuratuuri abiprokurör Katrin Tron, süüdistatav
Raivo Jürna ja tema kaitsja Karine Nersesjan käesolevas kriminaalasjas kokkuleppe.

Vastavalt kokkuleppele taotleb abiprokurör süüdistatavale Raivo Jürna’le KarS § 4231
ettenähtud kuriteo toimepanemise eest karistuseks 4 (neli) kuud vangistust.

KarS § 68 lg 1 alusel arvestada karistuse hulka eelvangistus 21.02.2016.a kuni 22.02.2016.a,
s.o 2 (kaks) päev. Ärakandmisele kuulub 3 (kolm) kuud ja 28 (kakskümmend kaheksa) päeva
vangistust.

KarS § 73 alusel vangistus ei pöörata täielikult täitmisele, kui Raivo Jürna 1 (ühe) aasta ja 6
(kuue) kuulise katseaja jooksul ei pane toime uut tahtlikku kuritegu.

Katseaja algust lugeda kohtuotsuse kuulutamise päevast.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha (645 eurot) ning kaitsjatasu (96 eurot) väljamõistmine. Kokkuleppe kohaselt
kuuluvad menetluskulud hüvitamisele 12 (kaheteist) kuu jooksul. Tsiviilhagi ei ole esitatud.



                                                                                                   3
                                                                                           1-16-3445

05.05.2016.a toimunud kohtuistungil Raivo Jürna kinnitas, et jääb sõlmitud kokkuleppe
juurde. Abiprokurör jäi sõlmitud kokkuleppe juurde, palus seda kinnitada. Süüdistatav Raivo
Jürna ei soovinud kaitsjat kohtusse.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Raivo Jürna temale esitatud süüdistuses KarS § 4231 järgi süüdi tunnistada ja
määrata talle karistus vastavalt sõlmitud kokkuleppele.

MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 4 alusel kaitsjatasu summas 96,00 eurot (üheksakümmend kuus eurot).
KrMS § 179 lg 1 p 2 alusel sundraha 645 eurot (kuussada nelikümmend viis eurot).

Arvestades Raivo Jürna varalist seisundit, tema resotsialiseerumisväljavaateid, kohus leiab,
et menetluskulude tasumist tuleb maksimaalselt ajatada, väljamõistetud menetluskulud tuleb
tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse jõustumisest,
kusjuures igakuiselt tuleb tasuda vähemalt 61,75 eurot. Menetluskulu tasumistähtaeg on
igakuiselt 28-s kuupäev.




Violetta Kõvask

Kohtunik

/Digitaalselt allkirjastatud/




                                                                                                  4
