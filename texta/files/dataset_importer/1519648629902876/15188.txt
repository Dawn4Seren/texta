                                                                 Kriminaalasi nr. 1-16-4280




                        KOHTUOTSUS
                              EESTI VABARIIGI NIMEL




Kohus                             Harju Maakohus Liivalaia Kohtumaja
Otsuse tegemise aeg ja koht       18.05.2016.a. Tallinnas

Kohtunik                          Aime Ivanson
Sekretär                          Triin Pilberg
Tõlk                              Marianna Sidorok
Prokurör                          Žanna Morozova

Süüdistatav                       Krzysztof Robert Kucharczyk, isikukood 36905020026
                                  Kriminaalkorras varem karistamata
                                  Elukoht: XXX
                                  Töökoht: XXX OÜ
                                  Kinni peetud 17.05.2016.a. kell 00.40

Süüdistus                         KarS § 121 lg 2 p 2 järgi
Kriminaalasja nr.                 16230102443
Menetluse liik                    kokkuleppemenetlus (kiirmenetluse korras)


RESOLUTIIVOSA
Süüdi mõista Krzysztof Robert Kucharczyk KarS § 121 lg 2 p 2 järgi ja karistada
vangistusega 5 kuud.
KarS § 68 lg 1 alusel lugeda Krzysztof Robert Kucharczyki poolt eelvangistuses viibitud
aeg 17.05.2016.a. kuni 18.05.2016.a., s.o 2 päeva karistusest kantuks, kandmata karistus on
4 kuud 28 päeva vangistust.

KarS § 73 lg 1, 3 alusel jätta mõistetud karistus täielikult täitmisele pööramata, kui
Krzysztof Robert Kucharczyk ei pane 1 (ühe) aasta pikkuse katseaja jooksul toime uut
tahtlikku kuritegu.

KarS § 78 p 1 alusel hakkab katseaeg kulgema kohtuotsuse kuulutamisest, s.o 18.05.2016.a
Vabastada Krzysztof Robert Kucharczyk kohtusaalis.

Kriminaalmenetluse kulud
Välja mõista Krzysztof Robert Kucharczykilt riigituludesse:
1) KrMS § 175 lg 1 p. 9 ja § 2565 lg 2 alusel sundraha – 322.50 eurot
2) KrMS § 175 lg 1 p. 4 alusel kaitsjatasu - 96 eurot

KrMS § 180 lg 3 alusel määrata Krzysztof Robert Kucharczykil kriminaalmenetluse kulude
kogusummas 418.50 eurot tasumine ositi 12 kuu jooksul järgmiselt: esimesel 11 kuul tasuda
igas kuus 34.87 eurot, 12. kuul 34.93 eurot.
Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga kuu viimaseks kuupäevaks.

KrMS § 159 lg 3 kohaselt makseinfo (maksegraafik koos kontode ja viitenumbriga)
menetluskulude tasumiseks edastatakse Krzysztof Robert Kucharczykile eraldi dokumendina.

Asitõend
CD-plaat kõnesalvestusega (asub kriminaalasja juures)- jätta KrMS § 126 lg 3 p 1 alusel
kriminaalasja juurde.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
Apellatsioon esitatakse Tallinna Ringkonnkohtule kirjalikult 15 (viieteistkümne) päeva jooksul
alates otsuse avalikult teatavakstegemisest.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb             Harju Maakohtu Liivalaia
kohtumajale kirjalikult teatada 7 (seitsme) päeva jooksul alates kohtuotsuse kuulutamisest

Süüdistus
Kriminaalasjas on esitatud süüdistus Krzysztof Robert Kucharczyk’ile KarS § 121 lg 2 p 2 järgi
kvalifitseeritava kuriteo toimepanemises, teise inimese, nimelt temaga lähisuhtes oleva isiku tervise
kahjustamises, samuti muus füüsilist valu tekitavas kehalises väärkohtlemises, selles, et tema, viibides
16.05.2016 kella 21.00 paiku aadressil XXX, lõi kannatanut XXX ühe korda jalaga õla ja pea
piirkonda, mille tagajärjel kannatanu lõi oma näo vastu rõduraami ära, samuti lõi kolm korda
jalgadega nimme piirkonda ning haaras tugevalt kätest ja kaelast, millest tundis füüsilist valu ja
vastavalt isiku läbivaatuse protokollile, koostatud 16.05.2016 olid kannatanul fikseeritud järgmised
kehavigastused: näol on turse, otsaesise paremas osas on muhk.
Oma tegevusega Krzysztof Robert Kucharczyk pani toime kehalise väärkohtlemise, s.o teise inimese
tervise kahjustamise, valu tekitanud muu kehalise väärkohtlemise, kui see on toime pandud
lähisuhtes, s.o KarS § 121 lg 2 p 2 järgi kvalifitseeritava kuriteo.

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava
karistuseks KarS § 121 lg 2 p 2 järgi vangistus 5 kuud. KarS § 68 lg 1 alusel arvata karistusaja
hulka kahtlustatavana kinnipidamise aeg 2 (kaks) päeva, s.o 17.05.2016.a.-18.05.2016.a. ning
ärakandmisele kuulub vangistus 4 kuud ja 28 päeva. KarS § 73 alusel jätta mõistetud vangistus 4
kuud ja 28 päeva tingimisi täitmisele pööramata, kui Krzysztof Robert Kucharczyk ei pane talle
kohtu poolt määratud 1- aastase katseaja jooksul toime uut tahtlikku kuritegu.
Kriminaalmenetluse kulud: sundraha 322.50 eurot ja kaitsjatasu kohtueelses menetluses 96 eurot.
Süüdistatav taotleb ja nõustub tasuma sundraha ja menetluskulud summas 418.50 eurot ositi 12
kuu jooksul, tasudes ühes kuus mitte vähem kui 34.87 eurot.

Kohus juhindub KrMS § 2561, § 2564 , § 2565 lg 1 p 2, § 239 – 249.


Kohtunik
/allkirjastatud digitaalselt/
                                                                                                 2
