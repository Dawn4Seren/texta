                                                                                   1-16-2145




                         KOHTUOTSUS
                              EESTI VABARIIGI NIMEL
                                 RESOLUTIIVOSA

Kohus                             Harju Maakohus

Otsuse tegemise aeg ja koht       23. märtsil 2016. a Tallinnas Liivalaia kohtumajas

Kriminaalasja number              1-16-2145 (kohtueelses menetluses 15230104829)

Kohtukoosseis                     Kohtunik Velmar Brett

Kohtuistungi sekretär             Leili Merila

Kriminaalasi                      Peeter Roop süüdistuses KarS § 184 lg 1 järgi
                                  kokkuleppemenetluses

Prokurör                          abiprokurör Grete Vahtra

Süüdistatav                       PEETER ROOP, isikukood: 39406010832, Eesti
                                  Vabariigi kodanik, emakeel: eesti keel, haridus:
                                  keskharidus, töökoht: XXXAS, elukoht: XXXHarjumaa
                                  74008, kehtivaid kriminaalkaristusi 1 ja väärteokaristusi
                                  1, kahtlustatavana kinni peetud 04.09.2015. a –
                                  05.09.2015. a, alates 05.09.2015. a kohaldatud tõkendit
                                  elukohast lahkumise keeld;

Kaitsja                           vandeadvokaat Eva Rivis (süüdistatav loobus kaitsja
                                  osalemisest kohtuistungil)
RESOLUTSIOON                      Juhindudes KrMS §-dest 173 lg 1 p 1, 175 lg 1 p-d 3, 4
                                  ja 9, 179 lg 1 p 1, 180 lg-d 1 ja 3, 248 lg 1 p 5, 311 ning
                                  313 kohus otsustas:
   1. Tunnistada PEETER ROOP (i.k. 39406010832) KarS § 184 lg 1 järgi
      kvalifitseeritud kuriteo toimepanemises süüdi ja mõista talle karistuseks 2 (kaks)
      aastat ja 6 (kuus) kuud vangistust.
   2. KarS § 68 lg 1 alusel arvata Peeter Roobi karistusaja hulka tema eeluurimisel
      kahtlustatavana kinnipidamise aeg 04.09.2015. a – 05.09.2015. a, s.o 2 (kaks)
      päeva ja lõplikuks karistuseks mõista 2 (kaks) aastat 5 (viis) kuud ja 28
      (kakskümmend kaheksa) päeva vangistust.
   3. KarS § 73 lg 4 ja KarS § 65 lg 2 kohaselt suurendada Peeter Roobile mõistetud
      karistust (2 aastat 5 kuud ja 28 päeva vangistust) Harju Maakohtu 05.09.2013. a
      kohtuotsusega mõistetud karistuse ärakandmata osa ehk 1 kuu ja 29 päeva
      vangistuse võrra, mõistes liitkaristuseks 2 (kaks) aastat 7 (seitse) kuud ja 27
1-16-2145
        (kakskümmend seitse) päeva vangistust.
    4. KarS § 74 lg-te 1 ja 3 kohaselt jätta mõistetud karistus Peeter Roobi suhtes
       täielikult täitmisele pööramata, kui ta ei pane 3 (kolme) aasta pikkuse katseaja
       jooksul toime uut kuritegu ning täidab KarS §-s 75 sätestatud kontrollnõudeid ja
       kohustusi. KarS § 78 p 1 alusel hakkab katseaeg kulgema käesoleva
       kohtulahendi kuulutamisest, s.t alates 23.03.2016. a.
    5. Võttes aluseks KarS § 75 lg 1 on Peeter Roop kohustatud järgima katseajal
       järgmisi kontrollnõudeid:
        1) elama kohtu määratud alalises elukohas – XXX Harjumaa 74008;
        2)    ilmuma      kriminaalhooldaja      määratud         ajavahemike       järel
        kriminaalhooldusosakonda registreerimisele;
        3) alluma kriminaalhooldaja kontrollile oma elukohas ning esitama talle
        andmeid oma kohustuste täitmise ja elatusvahendite kohta;
        4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
        5) saama kriminaalhooldusametnikult eelneva loa elu-, töö- või õppimiskoha
        vahetamiseks;
        6) saama kriminaalhooldusametnikult eelneva loa Eesti             territooriumilt
        lahkumiseks ja väljaspool Eesti territooriumi viibimiseks.
    6. KarS § 75 lg 2 p 21 alusel kohustada Peeter Roopi katseajal mitte omama või
       tarvitama narkootilisi või psühhotroopseid aineid.
    7. KarS § 75 lg 2 p 9 ja § 751 lg 3 p 2 alusel kohaldada Peeter Roobi suhtes 4 (neli)
       kuud elektroonilist valvet.
    8. KarS § 184 lg 5 p 2 ja § 832 lg 1 alusel konfiskeerida Peeter Roobilt 70
       (seitsekümmend) eurot, mis on arestitud ja kantud Politsei- ja Piirivalveameti
       tagatiskontole nr EE701700017001577198.
    9. KrMS § 180 lg 1, § 175 lg 1 p-de 3, 4 ja 9 ning § 179 lg 1 p 1 alusel välja mõista
       Peeter Roobilt riigituludesse menetluskuludena:
    •   narkootilise aine ekspertiisikulud 420 eurot,
    •   määratud kaitsja tasu summas 72 eurot ja
    •   sundraha summas 1075 eurot,
        s.t kokku 1567 eurot.
    10. Võttes aluseks KrMS § 180 lg 3 tuleb Peeter Roobil tasuda menetluskulud kokku
        summas 1567 eurot ositi 12 (kaheteistkümne) kuu jooksul arvates kohtuotsuse
        jõustumisest esimesel ühteistkümnel kuul igakuiselt 130,60 eurot ning viimasel
        kaheteistkümnendal kuul 130,40 eurot.
    11. Asitõendid:
            •   ekspertiisist järele jäänud ained (taimeosad ja taimepuru), mis asuvad
                hoiul Eesti Kohtuekspertiisi Instituudi (EKEI) keemiaosakonnas aadressil
                Tervise 30 Tallinn – KarS § 191 alusel konfiskeerida kuriteo
                toimepanemise vahetuks objektiks olnud ainetena ning NPALS § 7 lg 3
                alusel anda üle EKEI-le;
            •   narkootilise aine ekspertiisiaktiga nr 15E-AN1025 tagastatud digitaalkaal

2
                                                                                    1-16-2145
               ning pakendid (21 minigripp kilekotti, klaaspurk, plekkpurk), mis asuvad
               pakendatult ja pitseeritult ühes pakendis kriminaalasja materjalide
               juures – KarS § 83 lg 1 alusel konfiskeerida kuriteo toimepanemise
               vahenditena ning KrMS § 126 lg 3 p 4 alusel hävitada.

Vastavalt KrMS § 159 lg-le 3 sisalduvad menetluskulude nõude täitmiseks vajalikud andmed
kohtuotsuse lisaks olevas eraldi dokumendis (makseinfo leht). Kohus annab makseinfo lehe
kätte kas koos kohtuotsusega, saadab isikule tema poolt avaldatud posti- või e-postiaadressile
või kinnipidamisasutusse.
Võttes aluseks KrMS §-d 424 ja 423 võib süüdimõistetu mõjuvate põhjuste olemasolu korral
taotleda elukohajärgselt täitmiskohtunikult kriminaalmenetluse kulude ja muude rahaliste
nõuete tasumise tähtaja pikendamist või ajatamist kuni ühe aasta võrra.

Edasikaebamise kord

Käesolev otsus on kuulutatud resolutiivosas.
Kohtumenetluse pool, kes soovib otsust vaidlustada apellatsiooni korras on kohustatud sellest
Harju Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 06.04.2016. a kell 16:00. Otsusele
võib esitada Tallinna Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.
Kohtuotsusele võib kohtumenetluse pool KrMS § 318 lg 4 alusel esitada apellatsiooni kui
tegemist on KrMS 9. peatüki 2. jao sätete või § 339 lõike 1 rikkumisega. Süüdistatav ja
kaitsja võivad esitada kohtuotsusele apellatsiooni ka juhul, kui kokkuleppes kirjeldatud tegu
ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamist võib vaidlustada kohtuotsusest eraldi KrMS 15.
peatüki kohaselt. Sellisel juhul tuleb esitada 7 päeva jooksul alates kohtuotsuse resolutiivosa
kuulutamisest teade, et soovitakse vaidlustada menetluskulusid. Seejärel koostab kohus
motiveeritud kohtuotsuse ainult menetluskulude osas, mis on kättesaadav Harju Maakohtu
Liivalaia kohtumaja kriminaalkantseleis 06.04.2016. a kell 16:00. Määruskaebus
menetluskulude osas tuleb esitada Harju Maakohtule 15 päeva jooksul alates päevast, mil
motiveeritud otsus menetluskulude osas oli kohtumenetluse pooltele kohtus tutvumiseks
kättesaadav.


KURITEO ASJAOLUD JA KOKKULEPPE SISU
Peeter Roopi (Roop) süüdistatakse selles, et tema omandas ebaseaduslikult eeluurimisel
tuvastamata ajal, kohas ja isikult kuid enne 04.09.2015.a suures koguses (s.o. vähemalt 10-le
inimesele narkootilise joobe tekitamiseks mõeldud mõjudoosi) narkootilist ainet marihuaanat
mitte vähem kui 15,47 grammi (vastavalt narkootilise aine ekspertiisiaktile nr 15E-AN1025),
millest osa andis ta ebaseaduslikult edasi eeluurimisel tuvastamata isikutele.
Osa eelnevalt ebaseaduslikult omandatud narkootilisest ainest marihuaanast hoidis ta enda
juures kuni 04.09.2015.a kella 23.25-ni, mil Tallinnas, Roseni 9 tema kahtlustatavana
kinnipidamisel leiti ja võeti tema juurest ära 21 minigrip kilekotti, milles narkootiline aine
marihuaana kokku massiga 15,47 grammi tetrahüdrokannabinooli (THC) sisaldusega 10%-
16%. Samuti leiti ja võeti ära tema valdusest üks klaasist purk, milles narkootiline aine
marihuaana kokku massiga 0,15 grammi, milles tetrahüdrokannabinooli (THC) sisaldust ei
olnud võimalik määrata ning üks plekkpurk, milles kanepi varretükkide ja tubaka segu kokku
                                                                                              3
1-16-2145
massiga 0,56 grammi, milles kanepi varretükkide tetrahüdrokannabinooli (THC) sisaldust ei
olnud võimalik määrata.
Narkootiliste ja psühhotroopsete ning nende lähteainete seaduse § 3 lg 1 järgi on
narkootiliste ja psühhotroopsete ainete käitlemine keelatud, välja arvatud meditsiinilisel või
teaduslikul eesmärgil ning narkootiliste ainetega seotud kuritegude ennetamiseks,
avastamiseks ning tõkestamiseks või nimetatud seaduses ettenähtud õppeotstarbel kasutamise
eesmärgil.
Kanep ja selle töötlemisprodukt marihuaana kuulub narkootiliste ja psühhotroopsete ainete
ning nende lähteainete seaduse § 3ˡ lõike 1 ja § 4 lõike 15 alusel kehtestatud ja
sotsiaalministri 18.05.2005.a määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase
arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete I nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3
loetakse narkootilise aine suureks koguseks aine kogus, millest piisab joobe tekitamiseks
kümnele inimesele. Kümnele inimesele piisab narkojoobe tekitamiseks EKEI
kohtutoksikoloogiaeksperdi Mailis Tõnissoni vastusest järelepärimisele nähtuvalt narkootilise
aine marihuaana puhul 7,5 grammist marihuaanast.
Seega suures koguses narkootilise aine ebaseadusliku käitlemisega (valdamisega) pani
Peeter Roop toime KarS § 184 lg 1 järgi kvalifitseeritava kuriteo.
15.03.2016. a sõlmisid abiprokurör Grete Vahtra, süüdistatav Peeter Roop ja tema kaitsja
vandeadvokaat Eva Rivis alljärgneva kokkuleppe.
Prokurör taotleb kohtus KarS § 184 lg 1 järgi ettenähtud kuriteo toimepanemise eest
süüdistatava Peeter Roobi karistamist vangistusega 2 aastat ja 6 kuud.
KarS § 68 lg 1 alusel arvata eelvangistuses viibitud aeg 04.09.-05.09.2015, s.o 2 päeva
karistusaja hulka, seega kandmisele kuulub 2 aastat 5 kuud 28 päeva vangistust.
KarS § 73 lg 4 ja KarS § 65 lg 2 kohaselt suurendada mõistetavat vangistust Harju Maakohtu
Liivalaia kohtumaja 05.09.2013.a otsusega kriminaalasjas nr 1-13-6526 mõistetud karistuse
ärakandamata osa võrra, s.o vangistus 1 kuu 29 päeva, ning liitkaristuseks mõista vangistus 2
aastat 7 kuud ja 27 päeva.
KarS § 74 lg-te 1,3 alusel määrata, et mõistetavat vangistust 2 aastat 7 kuud ja 27 päeva ei
pöörata täitmisele, kui Peeter Roop ei pane 3-aastase katseaja kestel toime uut kuritegu ja
täidab elukohajärgse kriminaalhooldusosakonna kriminaalhooldaja järelevalve all talle KarS
§-s 75 lg 1 p 1-6 sätestatud käitumiskontrolli ajaks pandud kontrollnõudeid, mille kohaselt
kohustub:
- elama kohtu määratud alalises elukohas (Käära tee 14, Laiaküla, Viimsi vald, Harjumaa);
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15 päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.


4
                                                                                  1-16-2145
KarS § 75 lg 2 p 9 ja KarS § 751 lg 3 p 2 alusel määrata, et 3-aastasest katseajast tuleb
esimesed 4 kuud Peeter Roobil alluda elektroonilisele valvele, mille kohta on Peeter Roop
oma nõusoleku andnud.
Lisaks kohustada süüdistatavat KarS § 75 lg 2 p 2¹alusel käitumiskontrolli ajal mitte omama
või tarvitama narkootilisi või psühhotroopseid aineid.
Juhindudes KarS § 184 lg 5 p-st 2 ja 832 lg-st 1 konfiskeerida kohtuotsusega Peeter Roobi
poolt kuriteo toimepanemise tulemusena saadud varana, mis on Harju Maakohtu Liivalaia
kohtumaja 03.12.2015.a määruse nr 1-15-9905 alusel arestitud, sularaha summas 70 eurot,
mis on kantud Politsei- ja Piirivalveameti tagatiskontole nr EE701700017001577198.
Ühtlasi oli kokkuleppes märgitud, et:
- ekspertiisist järele jäänud ained, mis on jäetud EKEI keemiaosakonda – konfiskeerida KarS
§ 191 alusel ning NPALS § 7 lg 3 alusel jätta ekspertiisiasutusele aine säilitamiseks,
õppeotstarbel kasutamiseks või hävitamiseks;
- narkootilise aine ekspertiisiaktiga nr 15E-AN1025 tagastatud digitaalkaal ning pakendid,
mis asuvad pakendatult ja pitseeritult ühes pakendis kriminaalasja materjalide juures -
konfiskeerida ja hävitada KrMS § 126 lg 3 p 4 alusel pärast kohtuotsuse jõustumist.
Peeter Roobile on selgitatud, et iga süüdimõistva kohtuotsusega kaasneb lisaks karistusele
sundraha ning kriminaalmenetluse kulud, mis kuuluvad süüdistatava poolt hüvitamisele
järgmiselt:
Mõista Peeter Roobilt välja menetluskuluna narkootilise aine ekspertiisi nr 15E-AN1025
teostamise kulu, mis on 420 eurot (tlk 23-26);
Mõista Peeter Roobilt välja menetluskuluna kaitsjale määratud tasu õigusabi osutamise eest
kohtueelses menetluses kokku 72 eurot. Kaitsja osalemisel kohtumenetluses lisandub
kaitsjatasu, mille suurus ei ole prokurörile teada ning mis samuti kuulub süüdistatava poolt
hüvitamisele;
Mõista Peeter Roobilt välja sundraha I astme kuriteo toimepanemise eest 1075 eurot;
KrMS § 180 lg 3 alusel määrata, et väljamõistetud kriminaalmenetluse kulud tuleb võimalusel
tasuda 12 kuu jooksul igakuiste maksetena.
Menetluskulude absoluutsumma on 1567 eurot.



Velmar Brett
kohtunik
(allkirjastatud digitaalselt)




                                                                                          5
