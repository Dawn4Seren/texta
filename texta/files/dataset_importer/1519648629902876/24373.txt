                           KOHTUOTSUS
                             RESOLUTIIVOSA
                               EESTI VABARIIGI NIMEL

Kohus                      Harju Maakohus (Liivalaia kohtumaja)

Otsuse tegemise aeg ja     04.02.2016 Tallinn

koht

Kriminaalasja number       1-16-886 (16230200109)

Kohtukoosseis              kohtunik Janika Kallin

Kohtuistungi sekretär      Kertu Kuusik

Kriminaalasi               Kaido Kaidis süüdistuses Karistusseadustiku (KarS) § 4231 järgi
                           lühimenetluses (kiirmenetluse korras)

Prokurör                   Natalia Duskina

Süüdistatav                Kaido Kaidis
                           isikukood: 37606144936; kodakondsus: EV; emakeel: eesti keel;
                           elukoht: xxx; kesk-eriharidus; töökoht: xxx OÜ; varem
                           kriminaalkorras karistamata.

                           Tõkend puudub. Kahtlustatavana kinni peetud alates 03.02.16 kell
                           09:25.
Kaitsja                    Karine Nersesjan


RESOLUTSIOON
Juhindudes Kriminaalmenetluse seadustiku (KrMS) § 256-1, § 256-5 lg 1 p 2, lg 2, § 233 – 238,
§ 175 lg 1 p 4, 9; § 179 lg 1 p 2, § 180 lg 1, 3, § 306, § 313 kohus o t s u s t a s:

   1. Süüdi mõista Kaido Kaidis KarS § 4231 järgi ja karistada vangistusega 4 (neli) kuud.
   2. Vähendada Kaido Kaidisele mõistetud karistust 1/3 võrra. Kaido Kaidis peab ära
      kandma vangistuse – 2 (kaks) kuud ja 20 (kakskümmend) päeva.
   3. KarS § 68 lg 1 järgi lugeda Kaido Kaidise poolt eelvangistuses viibitud aeg 2 (kaks)
      päeva (so 03.-04.02.2016) karistusaja hulka. Kaido Kaidisel tuleb ära kanda 2 (kahe)
      kuu ja 18 (kaheksateistkümne) päeva pikkune vangistus.
                                                  2

     4. KarS § 73 lg 1, 3 järgi jätta Kaido Kaidisele mõistetud ja ärakandmisele kuuluv 2
        (kahe) kuu ja 18 (kaheksateistkümme) päeva pikkune vangistus tingimisi täitmisele
        pööramata juhul kui Kaido Kaidis ei pane 1 (ühe) aasta pikkuse katseaja jooksul toime
        uut, tahtlikku, kuritegu.
     5. KarS § 78 p 1 järgi hakkab Kaido Kaidise katseaeg kulgema kohtuotsuse
        kuulutamisest, so 04.02.2016.a
     6. Vabastada Kaido Kaidis kohtusaalis.
     7. Välja mõista Kaido Kaidiselt sundraha 322,50 eurot ning menetluskulu kaitsjatasu
        120,00 eurot. Menetluskulud kokku 442,50 eurot tuleb tasuda kohtuotsuse jõustumisest
        arvates 12 (kaheteistkümne) kuu jooksul. Väljamõistetud menetluskulud tasuda
        Maksu- ja Tolliameti arveldusarvele EE351010052031000004 SEB pangas,
        EE502200221014193355 Swedbankis, EE873300333499990003 Danske Bankis või
        EE401700017002872300 Nordea pangas, märkides selgitusena „Kaido Kaidis, 1-16-
        886, menetluskulu“. Menetluskulude tasumiseks vajaminev viitenumber edastatakse
        makseinfona süüdimõistetu postiaadressile. Samuti on makseinfo koos kohtuotsusega
        kättesaadav e-toimiku süsteemi kaudu. Kui rahalised nõuded ei ole täies ulatuses
        tähtaegselt tasutud, suunatakse nõuded täitemenetluse läbiviimiseks kohtutäiturile
        täitemenetluse seadustikus sätestatud korras ning süüdimõistetul tuleb kanda ka
        kohtuotsuse täitmisega seonduvad kulud.

 Edasikaebamise kord
Kohtuotsuse peale saab kaevata.
Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu
Liivalaia kohtumajale 7 (seitsme) päeva jooksul, alates kohtuotsuse resolutiivosa
kuulutamisest. Apellatsioon esitatakse otsuse teinud kohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda
kohtuotsusega. Kohtuotsuse terviktekst on kättesaadav 15 päeva pärast apellatsiooniõiguse
kasutamise soovist Harju Maakohtule teatamist.

Kohtu selgitus:
Selgitada, et kaebetähtaja mööda laskmise korral jäetakse apellatsioon läbi vaatamata ja
tagastatakse.

Esitatud süüdistus:
Kaido Kaidist süüdistatakse selles, et tema isikuna, kes on varasemalt juhtinud mootorsõidukit
omamata vastava kategooria mootorsõiduki juhtimisõigust ning kes on selle eest karistatud
14.12.2015 (juhtimiste eest 22.10.2015 ja 23.10.2015) Harju Maakohtu Liivalaia kohtumaja poolt
LS§ 201 lg 2 järgi kvalifitseeritavate väärtegude toimepanemiste eest, juhtis tahtlikult uuesti, s.o
süstemaatiliselt, 03.02.2016.a. kella 09:25 ajal Tallinnas, Viru väljak 4/6 mootorsõidukit Mitsubishi
registreerimisnumbriga xxx omamata vastava kategooria mootorsõiduki juhtimisõigust.
Seega K.KAIDIS olles juhtimisõiguseta isikuna rikkus süstemaatiliselt LS § 94 lg 1 sätestatut
/mootorsõidukit võib juhtida isik, kellel on vastava kategooria mootorsõiduki juhtimisõigus ning kelle
juhtimisõigust ei ole peatatud, ära võetud või kehtetuks tunnistatud või keda ei ole juhtimisel
kõrvaldatud/ nõuet.

Seega Kaido Kaidis pani toime mootorsõiduki juhtimise vastava kategooria mootorsõiduki
juhtimisõiguseta isiku poolt süstemaatiliselt, s.o KarS § 423’1 järgi kvalifitseeritava kuriteo.
                                                3

Kohtu seisukoht:
KrMS § 315 lg 4 kohaselt võib kohus kohtuotsuse kuulutamisel kuulutada üksnes selle resolutiivosa,
selgitades selle kuulutamisel suuliselt kohtuotsuse olulisemaid põhjendusi.


/allkirjastatud digitaalselt/
