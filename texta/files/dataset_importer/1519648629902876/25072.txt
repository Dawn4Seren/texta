                     TARTU MAAKOHUS
                            KOHTUOTSUS
                              EESTI VABARIIGI NIMEL
                                   Tagaseljaotsus

 Avalikult teatavakstegemine          Viljandi kohtumaja                         27. jaanuar 2016
 Tsiviilasi (number ja avaldus)       nr 2-15-18599
 Hagi ese                             AS Võhma Elko hagi Cilly Sarve vastu korteriomandi Loigu
                                      2-30,    Võhma      (kinnistusregistriosa   nr  975839),
                                      kommunaalvõlgnevuse (periood veebruar 2015 kuni
                                      oktoober 2015) 1129,07 eurot väljamõistmiseks
 Hagihind                             1129,07 eurot
 Kohtukoosseis                        kohtunik Aivar Hint
 Menetlusstaadium                     hagi lahendamine
 Hageja                               AS Võhma ELKO (registrikood 10274767; Kauba tn 3,
                                      Võhma linn, e-post: info@vohmaelko.ee)
 Hageja esindaja                      juhatuse      liige      Kuldar        Kipper    (e-post:
                                      kuldar.kipper@vohmaelko.ee)
                                      Cilly Sarv (isikukood xxxxxxxxxx, aadress xxxxx x-xx,
 Kostja
                                      xxxxx xxxx, xxxxxxxxxxx)

RESOLUTSIOON
1. Rahuldada hagi.
2. Välja mõista Cilly Sarvelt AS Võhma Elko kasuks 1129 (üks tuhat ükssada kakskümmend
   üheksa) eurot ja 07 senti.
3. Jaotada menetluskulud ning jätta need kostja kanda.
4. Välja mõista Cilly Sarvelt AS Võhma Elko kasuks hageja kantud menetluskulu 200
   (kakssada) eurot.
5. Tunnistada kohtuotsus viivitamatult täidetavaks.
6. Toimetada kohtuotsuse koopia kätte menetlusosalistele.

Selgitused otsusele
7. Selgitada:
7.1 TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.
7.2 Hagimaterjalid ja kohtudokumendid on Cilly Sarvele isiklikult allkirja vastu 28.12.2015 kätte
    toimetatud (tl 25).
7.3 Kohus on menetluskulude otsustuses arvestanud hagihinnast tulenevat riigilõivu summas 200
    eurot.
7.4 TsMS § 420 lg 1 järgi ei saa kostja tagaseljaotsuse peale apellatsioonkaebust esitada, kuid võib
    esitada kaja. Hageja, kelle avalduse alusel on tehtud tagaseljaotsus või kelle avaldust kostja
    vastu tagaseljaotsuse tegemiseks ei rahuldata ja jäetakse tema hagi rahuldamata, võib esitada
    otsuse peale apellatsioonkaebuse. TsMS § 632 lg 1 järgi võib apellatsioonkaebuse esitada 30

                                            1
    päeva jooksul alates otsuse hagejale kättetoimetamisest, kuid mitte hiljem kui viie kuu
    möödumisel kohtuotsuse teatavakstegemisest.
7.5 TsMS § 415 lg 1 kohaselt võib kostja esitada tagaseljaotsuse peale kaja, kui tema tegevusetus,
    mis oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui: 1) hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt; 2) kohtuistungile ilmumata jäämise puhul oli kohtukutse toimetatud kostjale või
    tema esindajale kätte teisiti kui isiklikult allkirja vastu üleandmisega või kohtuistungil; 3)
    tagaseljaotsust ei võinud seaduse kohaselt teha.
7.6 TsMS § 415 lg 2 järgi võib kaja esitada tagaseljaotsuse kättetoimetamisest alates 30 päeva
    jooksul. Kui tagaseljaotsus toimetatakse kätte avalikult, võib kaja esitada 30 päeva jooksul alates
    päevast, kui kostja sai tagaseljaotsusest või selle täitmiseks algatatud täitemenetlusest teada.
7.7 TsMS § 142 lg 1 kohaselt tasutakse kajalt kautsjon. Sama sätte lg 2 kohaselt tasutakse
    kautsjonina summa, mis vastab riigilõivule poolelt hagihinnalt, kuid mitte vähem kui 100 eurot
    ja mitte rohkem kui 1500 eurot; TsMS § 149 lg 5 kohaselt tagastatakse kautsjon kaja osalise või
    täieliku rahuldamise korral kohtumääruse alusel. Kaja rahuldamata jätmise korral arvatakse
    kautsjon riigituludesse.
7.8 TsMS § 187 lg 6 kohaselt, kui menetlusosaline taotleb menetlusabi, peab ta esitama tähtaja
    kestel apellatsioonkaebuse; kaebuse põhjendamiseks või riigilõivu tasumiseks või kaebuses
    esineva sellise puuduse kõrvaldamiseks, mis on seotud menetlusabi taotlemisega, annab kohus
    mõistliku tähtaja pärast menetlusabi taotluse lahendamist, kui see taotlus ei ole esitatud
    põhjendamatult või tähtaja pikendamise eesmärgil.


(allkirjastatud digitaalselt)


 Aivar Hint
 Kohtunik




                                              2
