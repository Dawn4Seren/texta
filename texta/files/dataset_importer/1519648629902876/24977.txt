                                                                                       2-16-114




                                 KOHTUOTSUS
                                   TAGASELJAOTSUS
                                   Eesti Vabariigi nimel

Kohtuasja number                  2-16-114
Otsuse tegemise aeg ja koht       28. jaanuar 2016, Narva kohtumaja
Kohus                             Viru Maakohus
Kohtunik                          Aarne Lõhmus
Kohtuasi                          Eesti Haigekassa hagi N M vastu kahju hüvitamise nõudes
Kohtuistungi toimumise aeg        Kirjalik menetlus
Hagihind                          55,84 eurot
Menetlusosalised ja esindajad     Hageja:             Eesti Haigekassa (rk 74000091)
                                  Hageja esindaja:    Tiivi Salvan (lepinguline esindaja)
                                  Kostja:             N M (ik XXX)


RESOLUTSIOON

   1. Hagi rahuldada tagaseljaotsusega.

   2. Välja mõista N M Eesti Haigekassa kasuks Viru Maakohtu 25. märtsi 2015 otsusega
      kriminaalasjas nr 1-15-1843 tuvastatud tervisekahju hüvitis summas 55
      (viiskümmend viis) eurot ja 84 senti.

   3. Jätta menetluskulud N M kanda.

   4. Hüvitatavad menetluskulud puuduvad.

   5. Kohtuotsus kuulub täitmisele viivitamatult.

EDASIKAEBE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates. Kui tagaseljaotsus toimetati kostjale
                                                                                            1(2)
                                                                                       2-16-114

kätte avalikult, teatavakstegemisega teadaandega väljaandes Ametlikud Teadaanded, siis võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kaja võib esitada, kui kostja poolt hagiavaldusele vastamata jätmine oli tingitud mõjuvatest
põhjustest. Kaja võib esitada sõltumata mõjuva põhjuse olemasolust, kui hagi toimetati kostjale
või tema esindajale kätte muul viisil kui isiklikult allkirja vastu üleandmisega. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.o. tsiviilkohtumenetluse
seadustiku (TsMS) § 394 nõuetele vastav kirjalik hagiavalduse vastus koos lisadega. Kajalt
tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Digitaalne allkiri

Aarne Lõhmus
Kohtunik




                                                                                              2(2)
