                                                                                  2-15-7508




                            KOHTUMÄÄRUS
Kohtuasja number                2-15-7508
Määruse tegemise aeg ja koht    20. jaanuar 2016, Narva kohtumaja
Kohus                           Viru Maakohus, Narva kohtumaja
Kohtunik                        Andres Hallmägi
Kohtuasi                        OÜ Reacilvia hagi KÜ KANGELASTE 7 vastu võlgnevuse
                                nõudes
Menetlustoiming                 Asja läbivaatamise edasilükkamine, uue istungiaja määramine
Menetlusosalised ja esindajad   Hageja:           OÜ Reacilvia (rk 11509534)
                                Hageja lepingu-   Vandeadvokaadi vanemabi Roman Golo-
                                line esindaja:    venko
                                Kostja:           KÜ KANGELASTE 7 (rk 80162656)
                                Lepinguline       advokaat Andrei Matvejev, Advokaadibü-
                                esindaja:         roo Sven Sillar, Narva



RESOLUTSIOON


1. Kinnitada hageja OÜ Reacilvia kostja KÜ KANGELASTE 7 vahel sõlmitud kompromiss
   alljärgnevas:

1.1. Kostja tunnistab hageja nõuet summas 12500 eurot.
1.2. Hageja loobub viivise nõudest.
1.3. Kostja tasub hagejale võla 12500 eurot kahes osas: 6250 eurot hiljemalt 30. jaanuariks
2016. a ja 6250 eurot hiljemalt 1. septembriks 2016. a.
1.4. Pooled kinnitavad, et pärast käesolevas kompromissis märgitud võla tasumist pooltel ei
ole neil vastastikuseid nõudeid.
1.5. Poolte menetluskulud jäävad poolte kanda.
1.6. Pooled loobuvad kompromissi kinnitava määruse peale edasikaebeõiguse kasutamisest.

2. Lõpetada menetlus OÜ Reacilvia hagis KÜ KANGELASTE 7 vastu võla nõudes.

3. Menetluskulude jaotus on kompromissiga kindlaks määratud. Hageja taotleb poole riigi-
lõivu tagastamist.

2. Tagastada määruse jõustumisel hagejale pool hagiavalduse esitamisel tasutud 700 eurost
riigilõivust 350 (kolmsada viiskümmend) eurot hageja palub tagastada 350 eurot hageja ar-
veldusarvele XXX Swedbank AS.


                                                                                        1(3)
                                                                                        2-15-7508

Saata määrus poolte esindajatele.


EDASIKAEBAMISE KORD

Pooled loobusid edasikaebe õiguse kasutamisest.


ASJAOLUD

OÜ Reacilvia esitas Viru Maakohtule KÜ Kangelaste 7 vastu hagi 14 905,08 euro võla ja viiviste
nõudes. Kostja hagi ei tunnistanud.

11. jaanuari 2016. a kohtuistungil sõlmisid pooled kompromissi.


KOHTUMÄÄRUSE PÕHJENDUSED

Tsiviilkohtumenetluse seadustiku (edaspidi TsMS) § 428 lg 1 p 4 kohaselt kohus lõpetab menetlu-
se otsust tegemata, kui pooled on sõlminud kompromissi ja kohus selle kinnitab.

TsMS § 430 lg 1 kohaselt võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused.

Kohtule esitatud kompromissi kohaselt leppisid pooled kokku hagi nõudes. Kohus asub seisukoha-
le, et poolte vahel sõlmitud kompromiss ei ole seadusega vastuolus, on täidetav ning ei kahjusta
avalikku huvi, mistõttu kohus kinnitab poolte kompromissi ja lõpetab tsiviilasja menetluse.

Pooled kinnitasid, et nad on teadlikud kompromissi sõlmimise ja menetluse lõpetamise õiguslik-
kest tagajärgedest.

Kohus selgitab, et vastavalt TsMS § 432, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene teisi-
ti.

Vastavalt TsMS § 661 lg 4, poolte kokkuleppel võib määruskaebuse esitamise tähtaega hagime-
netluses lühendada või määruskaebuse esitamise õiguse välistada.

Pooled leppisid kompromisslepingus kokku, et loobuvad kompromissi kinnitava määruse peale
edasikaebeõiguse kasutamisest.


MENETLUSKULUD

Vastavalt TsMS § 173 lõike 1 esimesele lausele asja menetlenud kohus märgib menetluskulude
jaotuse menetlusosaliste vahel kohtuotsuses või menetlust lõpetavas määruses.

TsMS § 168 lg 3 alusel kompromissi sõlmimise korral kannavad pooled oma menetluskulud ise,
kui nad ei ole kokku leppinud teisiti.


                                                                                               2(3)
                                                                                              2-15-7508

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled sõlmi-
vad kompromissi. TsMS § 150 lg 4 kohaselt, riigilõivu tagastab kohus, kelle menetluses asi viima-
ti oli, üksnes selle menetlusosalise avalduse alusel, kes riigilõivu tasus või kelle eest riigilõiv tasu-
ti. Riigilõiv tagastatakse menetlusosalisele, kes selle pidi tasuma, või tema korraldusel muule isi-
kule.

Kompromissis taotles hageja poole menetluses tasutud riigilõivust tagastamist. Hagiavalduse esi-
tamisel tasus hageja 700 eurot riigilõivu.

Kuna menetluses on sõlmitud kompromiss, tuleb pool käesolevas menetluses tasutud riigilõivust
see on 350 eurot hageja taotlusel talle tagastada.




(digitaalallkiri)
Andres Hallmägi
kohtunik




                                                                                                    3(3)
