                               KOHTUMÄÄRUS
Kohus                              Viru Maakohus

Määruse tegemise aeg ja koht       15.11.2016, Rakvere kohtumajas, kirjalik menetlus

Väärteoasja number                 4-16-5106
Kohtunik                           Heli Väinaste
Väärteoasi / Taotlus               Ain Rannamägi väärteoasi LS §-de 224 lg 2, 201 lg 2, 207 ja
                                   LKindlS § 81 järgi / Politsei- ja Piirivalveameti Ida
                                   prefektuuri Jõhvi politseijaoskonna taotlus Ain Rannamägile
                                   määratud üldkasuliku töö tähtaja kulgemise peatamiseks ja
                                   töö tegemise tähtaja pikendamiseks
Süüdlane                           Ain Rannamägi (isikukood 39711135226, elukoht xxxx)



RESOLUTSIOON

Rahuldada Politsei- ja Piirivalveameti Ida prefektuuri Jõhvi politseijaoskonna taotlus
14.11.2016 ning peatada AIN RANNAMÄGI’le (isikukood 39711135226, elukoht xxxx)
Viru Maakohtu 19.08.2016 otsusega väärteoasjas nr 4-16-5106 määratud üldkasuliku töö
tähtaja kulgemine alates 19.10.2016 kuni 25.10.2016 ja pikendada üldkasuliku töö
tegemise tähtaega ühe kuu võrra, s.o kuni 27.11.2016.

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD

Viru Maakohtu 19.08.2016 otsusega väärteoasjas nr 4-16-5106 tunnistati Ain Rannamägi süüdi
LS §-de 224 lg 2, 201 lg 2, 207 ja LKindlS § 81 järgi ning KarS § 63 lg 1 sätet kohaldades LS
§ 224 lg 2 alusel mõisteti talle karistuseks arest 20 päeva. KarS § 69 lg 1,3 alusel asendati Ain
Rannamägile mõistetud arest 20 tunni üldkasuliku tööga, mille tegemise tähtajaks määrati 2
kuud alates kohtuotsuse jõustumisest. Viru Maakohtu 19.08.2016 otsus väärteoasjas nr 4-16-
5106 jõustus 27.08.2016. Üldkasuliku töö tegemise tähtaeg oli seega 2 kuud alates kohtuotsuse
jõustumisest, s.o 27.10.2016.

14.11.2016 esitas Politsei- ja Piirivalveameti Ida prefektuuri Jõhvi politseijaoskond Viru
Maakohtu Rakvere kohtumajale taotluse ühes lisadega Ain Rannamägile määratud üldkasuliku


                                               1
töö tähtaja kulgemise peatamiseks alates 19.10.2016 ja üldkasuliku töö tegemise tähtaja
pikendamiseks ühe kuu võrra.

Taotluse kohaselt pidi kooskõlastatud ajakava alusel Ain Rannamägi tööle asuma 17.10.2016
ja töö lõpetama 20.10.2016. 27.10.2016 teatas töö juhendaja U M xxxx, et Ain Rannamägil on
tehtud ainult 11 tundi ja 9 tundi jäi tegemata haiguse tõttu. Süüdlane ei esitanud oma haigust
tõendavat dokumenti ei töö juhendajale ega ka ÜKT koordineerijale. Tööaja arvestusest on
näha, et Ain Rannamägi käis tööl 17.10.2016 ja 18.10.2016, aga 19.10.2016 ja 20.10.2016 ei
ilmunud tööle ega teavitanud sellest ÜKT koordineerijat. Ain Rannamägi käitumisest nähtub,
et tema suhtumine üldkasuliku töö tegemisse on pigem kergemeelne, kuid ei saa öelda, et ta
hoidis üldkasuliku töö täitmisest kõrvale, kuna suurem osa määratud üldkasuliku töö tundidest
on ära tehtud. Eeltoodu alusel ja juhindudes VTMS § 2103 lg 2, palub Politsei- ja
Piirivalveameti Ida prefektuuri Jõhvi politseijaoskond peatada Viru Maakohtu 19.08.2016
kohtuotsusega väärteoasjas nr 4-16-5106 süüdlasele Ain Rannamägile LS § 224 lg 2 alusel
määratud üldkasuliku töö tähtaja kulgemine alates 19.10.2016 ning pikendada töö tegemise
tähtaega ühe kuu võrra.

KOHTUMÄÄRUSE PÕHJENDUSED

Kohus, tutvunud kohtule esitatud taotluse ja selle lisadega ning väärteoasja materjalidega, leiab,
et esitatud taotluse võib rahuldada.

Väärteomenetluse seadustiku (VTMS) § 2103 lg 2 kohaselt kui süüdlane ei saa talle mõistetud
või määratud üldkasulikku tööd teha haiguse või perekondliku olukorra tõttu või seetõttu, et ta
täidab ajateenistuskohustust või osaleb õppekogunemisel, esitab Politsei- ja Piirivalveamet
kohtule taotluse üldkasuliku töö tähtaja kulgemise peatamiseks. Taotlus peab sisaldama
andmeid peatamise aluste ning ettepanekut peatamise aja kohta. Tähtaja kulgemise peatamisel
ning uue tähtaja määramisel tuleb kohtul arvestada vastava süüteo eest ettenähtud üldkasuliku
töö tähtaja üldist piirangut.

Taotlusele lisatud tööaja arvestusest nähtub, et Ain Rannamägi on sooritanud 17.10.2016 2
tundi ning 18.10.2016 2 tundi üldkasulikku tööd, seejärel 26.10.2016 2 tundi ning 27.10.2016
5 tundi üldkasulikku tööd. Arvestades asjaoluga, et süüdlane ei saanud teha talle määratud
üldkasulikku tööd ajavahemikus 19.10.2016-25.10.2016 tervislikel põhjustel ja juhindudes
VTMS § 2103 lg 2, peatab kohus Ain Rannamägile Viru Maakohtu 19.08.2016 otsusega
väärteoasjas nr 4-16-5106 määratud üldkasuliku töö tähtaja kulgemise alates 19.10.2016 kuni
25.10.2016 ja pikendab üldkasuliku töö tegemise tähtaega ühe kuu võrra, s.o kuni 27.11.2016.

/allkirjastatud digitaalselt/

Heli Väinaste
kohtunik




                                                2
