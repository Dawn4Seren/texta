                      KOHTUMÄÄRUS
Kohus                               Harju Maakohus
Kohtunik                            Viktor Brügel
Kohtujurist                         Kadri Mälberg
Kohtuotsuse tegemise aeg ja koht 31. märts 2016, kell 10.00
                                    Tallinn, Kentmanni kohtumaja
Tsiviilasja number                  2-16-2135
Tsiviilasi                          Eesti Vabariigi (Maksu- ja Tolliameti kaudu) avaldus
                                    XXXpankroti väljakuulutamiseks
Menetlustoiming                     võlgniku pankroti väljakuulutamine
Menetlusosalised ja nende           Avaldaja/Võlausaldaja: Eesti Vabariik (Maksu- ja
esindajad, ajutine                  Tolliameti kaudu, Lõõtsa 8a, 15176 Tallinn; e-post:
pankrotihaldur                      kohtumenetlus@emta.ee);
                                    Avaldaja/Võlausaldaja lepinguline esindaja: Karel
                                    XXX (e-post: karel.XXX@emta.ee);
                                    Võlgnik: XXX(isikukood XXX, elukoht: XXX; e-post:
                                    XXX);
                                    Ajutine pankrotihaldur: Aet Liivand (isikukood
                                    47003280212, Lembitu 14-37, 10114 Tallinn; e-post:
                                    aet.liivand@gmail.com)
Kohtuistungi toimumise aeg          23.03.2016


RESOLUTSIOON

   1. Rahuldada Eesti Vabariigi (Maksu- ja Tolliameti kaudu) avaldus XXX pankroti
      väljakuulutamiseks.
   2. Kuulutada välja XXX(isikukood XXX) pankrot.
   3. Nimetada XXX pankrotihalduriks Aet Liivand ( Lembitu 14-37, 10114 Tallinn; e-post:
      aet.liivand@gmail.com).
   4. Määrata ajutisele pankrotihalduri Aet Liivandi töötasuks 510 eurot ning vajalike
      kulutuste hüvitamiseks 4,60 eurot. Ajutise halduri tasu ja kulutused maksta välja Maksu-
      ja Tolliameti poolt 01.03.2016 kohtu deposiiti tasutud ajutise halduri tasu ja kulude
      ettemaksu arvelt Aet Liivandi arvelduskontole Swedbank AS-is.



                                                                                           1
                                                                                     2-16-2135

     5. Määrata võlausaldajate esimese üldkoosoleku toimumise ajaks 27. aprill 2016, algusega
         kell 09.00. Üldkoosolek toimub Harju Maakohtu Kentmanni kohtumajas (Harju
         Maakohus, Kentmanni 13, 15 158 Tallinn).
     6. Võlausaldajad on kohustatud hiljemalt kahe kuu jooksul pankrotiteate väljaandes
         Ametlikud Teadaanded ilmumise päevast arvates teatama pankrotihaldurile kõigist oma
         enne pankroti väljakuulutamist tekkinud nõuetest võlgniku vastu, sõltumata nõude
         tekkimise alusest ja nõude täitmise tähtpäevast.
     7. Kui võlausaldaja esitab nõude mõjuval põhjusel pärast punktis 6 nimetatud tähtaja
         möödumist, kuid enne viimast nõuete kaitsmise koosolekut, ennistab üldkoosolek
         võlausaldaja taotlusel nõude esitamise tähtaja. Kui nõude esitamise tähtaega ei ole
         ennistatud, võetakse nõue kaitsmisele, kuid tunnustamise korral rahuldatakse pärast
         õigeaegselt esitatud tunnustatud nõuete rahuldamist.
     8. Kõik isikud, kelle valduses on võlgnikule kuuluv vara või kellel on varalisi kohustusi
         võlgniku suhtes, on kohustatud selle kohta andma teavet pankrotihaldurile.
     9. Võlgnikule võlgnetavate kohustuste täitmist võib vastu võtta üksnes pankrotihaldur.
     10. Pankrotimäärus kuulub viivitamatule täitmisele.
     11. Teha käesoleva määruse resolutiivosa teatavaks väljaandes Ametlikud Teadaanded.
     12. Kohtumäärus saata võlausaldajale, võlgnikule ja pankrotihaldurile.

 Edasikaebamise kord
 Harju Maakohtu määruse peale on määrusega puudutatud menetlusosalisel õigus esitada
 määruskaebus Tallinna Ringkonnakohtule 15 päeva jooksul alates määruse kättesaamisest.

 Seaduses sätestatud tähtaja järgimiseks peab menetlusabi taotleja tegema tähtaja kestel ka
 menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
 põhjendamiseks või riigilõivu tasumiseks või kaebuses esineva sellise puuduse kõrvaldamiseks,
 mis on seotud menetlusabi taotlemisega, annab kohus mõistliku tähtaja pärast menetlusabi
 andmise taotluse lahendamist, kui nimetatud taotlus ei olnud esitatud põhjendamatult või tähtaja
 pikendamise eesmärgil. See ei välista menetlustähtaja ennistamist (TsMS § 187 lg 6 ja § 442 lg
 6).

Asjaolud

1. Eesti Vabariik (Maksu- ja Tolliameti kaudu) esitas 09.02.2016 Harju Maakohtule avalduse
XXXpankroti väljakuulutamiseks. Pankrotiavalduse kohaselt on maksukohustuslaste registri
andmetel 28.01.2016 seisuga XXXmaksuvõlg kokku 431 916,97 eurot, sh arvestuslik intress
13 224,37 eurot. XXXmaksuvõlg on kujunenud maamaksuteadete alusel tasumisele kuuluvast
maamaksust perioodi 2010-2015 eest, kriminaalasjas nr 1-07-2041 välja mõistetud tsiviilhagist,
võlgniku poolt esitatud maksudeklaratsioonides arvestatud maksusummade ja maksude
laekumiste vahest ning võlgnetavatelt summadelt arvestatud intresside summast. 22.03.2011
edastas maksuhaldur kohtutäiturile avaldused võlgniku suhtes täitemenetluse alustamiseks.
06.02.2013 on maksuhaldur koostanud võlgnikule ka pankrotihoiatuse nr 13-12/1214-1, mille
peale võlgnik vastas, et tal puudub vara nimetatud summa tasumiseks. Maanteeameti
liiklusregistri andmetel kuulub võlgnikule UAZ M1, ehitusaastaga 1980, mis on tema ainus
teadaolev vara. Maksuhaldurile teadaolevalt puudub võlgnikul ka igakuine sissetulek. Seega ei
ole võlgnikul vahendeid maksuhalduri nõude rahuldamiseks. Eeltoodust tulenevalt palub
avaldaja võtta avaldus menetlusse, nimetada ajutine haldur ning kuulutada välja võlgniku
pankrot.

                                                                                              2
                                                                                        2-16-2135

2. 11.02.2016 määrusega jättis kohus avaldaja avalduse käiguta ning andis avaldajale tähtaja
kohtumääruses osundatud puuduste kõrvaldamiseks ning ajutise halduri tasu ja kulutuste katteks
1 500 euro tasumiseks 5 päeva arvates kohtumääruse jõustumisest. 01.03.2016 esitas avaldaja
kohtule maksekorralduse ajutise halduri tasu ja kulutuste katteks 1 500 euro tasumise kohta kohtu
deposiiti.

3. 03.03.2016 võttis kohus kohtumäärusega pankrotiavalduse menetlusse, nimetas ajutiseks
halduriks Aet Liivandi ning määras arutada pankrotiavaldust 23.03.2016 kohtuistungil.

4. Ajutine haldur esitas 21.03.2016 kohtule ajutise pankrotihalduri aruande.

Ajutise pankrotihalduri aruande kohaselt on võlgnik abielus. Abielu on registreeritud 05.06.1987.
Abieluvararegistri kohaselt on registrikaardile nr 44201 16.07.2001 avalduse alusel sisse kantud
03.09.2001 võlgniku ja tema abikaasa suhtes alljärgnev kanne: abielu ajal soetatav igasugune vara
või varaline õigus on selle abikaasa lahusvaraks, kelle nimele see on registreeritud või kelle nimele
see on kantud kinnistusraamatusse või kelle poolt on varaline kohustus võetud, kummalgi
abikaasal on õigus oma lahusvara vabalt vallata, kasutada ja käsutada. Võlgnik tegutseb füüsilisest
isikust ettevõtjana (FIE). Võlgnik on FIE-na äriregistrisse kantud 20.01.2004 (registrikood XXX).

Maanteeameti vastusest järelepärimisele selgub, et võlgniku nimele on liiklusregistris
registreeritud sõiduk UAZ M1, esmase registreerimisaastaga 1980. Vastavalt 01.10.2014
jõustunud Liiklusseaduse § 77-le on sõiduki registrikanne peatatud. Võlgniku poolt on ajutisele
pankrotihaldurile esitatud müügileping 23.01.2009, mille kohaselt XXXOÜ (pankrotis)
pankrotihaldur Martin Pärn, kui müüja ja XXX, kui ostja ning XXXon sõlminud lepingu sõiduki
UAZ võõrandamiseks. Lepingu kohaselt, kuulus sõiduk XXXOÜ-le (pankrotis) ning vara müügist
saadud vahendid pidid laekuma osaühingu pankrotivarasse. Võlgnik on liitunud kogumispensioni
II sambaga. Võlgnik omab arvelduskontosid järgmistes krediidiasutustes: 1) AS-is Swedbank nr
XXXXXXXXXXXXX, mille saldo seisuga 15.03.2016 oli negatiivne -3,83 eurot; 2) AS-is SEB
Pank nr XXXXXXXXXXXX, mille saldo seisuga 08.03.2016 oli 0 eurot; 3) Danske Bank A/S
Eesti filiaalis nr XXXXXXXXXXXX, mille saldo seisuga 06.03.2016 oli 0 eurot; 4) Nordea Bank
AB Eesti filiaalis nr XXXXXXXXXXXX, mille saldo seisuga 15.03.2016 oli 0,18 eurot. Muu
vara kohta andmed puuduvad. Kokkuvõttes võib hinnata võlgniku varade väärtuseks 0 eurot.
Võlgnikul on kohustusi kokku vähemalt 502 291,26 eurot, sh kohustus Eesti Vabariigi (Maksu- ja
Tolliameti kaudu) ees summas 445 524,71 eurot, kohustus Lindorff Eesti AS ees summas 9 611,55
eurot ning kohustus Nordea Bank AB Eesti filiaali ees summas 47 155 eurot. Nõuetele lisanduvad
veel kohtutäiturite tasu ja täitemenetluse kulude nõuded.

Võlgnik kinnitab enda püsivat maksejõuetust. Võlgnikul on vaid kohustused, vara puudub.
Võlgniku poolt ajutisele haldurile antud seletuste kohaselt, ei ole sissetulekud olnud piisavad, et
tekkinud kohustusi täita. Samuti võlgnik ei tunnista võlgu, mõistes, et on võlgade vaidlustamisega
hiljaks jäänud. Võlgnikul puudub igasugune vara. Võlgniku poolt antud selgituste kohaselt,
puudusid võlgnikul rahalised vahendid ise pankrotiavaldus esitada. Analüüsides ja kontrollides
Võlgniku poolt esitatud dokumente, pangaväljavõtteid, otsesed vara tagasivõitmise võimalused
pankrotimenetluses puuduvad. Arvelduskontod on juba aastaid olnud arestitud. Harju Maakohtu
otsusega 18.04.2007 kriminaalasjas nr 1-07-2041 oli Võlgnik süüdi mõistetud KarS § 386 lg 1
järgi (teo toimepanemise ajal kehtinud maksukuritegu) ja karistatud teda ühe aasta ja kümne
kuulise vangistusega, katseajaga kolm aastat. PankS § 171 lg 2 p 1 kohaselt, võib jätta kohus
võlgniku kohustustest vabastamise menetluse algatamata, kui võlgnik on mõistetud süüdi pankroti
-ja täitemenetlusalase kuriteo, maksualase kuriteo ja karistusseadstiku §-des 380-381¹ nimetatud
kuriteo toimepanemises. Ajutine pankrotihaldur on arvamusel, et maksejõuetuse tekkimise
põhjusteks olid/on kergekäeliselt ja läbimõtlemata võetud kohustused, mida võlgnik ei suuda täita.
                                                                                                  3
                                                                                        2-16-2135

Makseraskused on võlgnikul tekkinud 2007.aastast, kui võlgnikult mõisteti välja suur kahjunõue
kriminaalmenetluse raames. Võlgnik ei suutnud edasi täita jooksvaid maksekohustusi ning võlad
on kasvanud. Samas ei ole võlgnik lõpetanud FIE-na tegutsemist, kuigi oli ilmselge, et võlgnik ei
suuda FIE-le ettenähtud avansili makseid (sotsiaalmaks, kogumispensioni maksed) tasuda. Võlad
on vaid kasvanud. Samuti on võlgnik 14.05.2014 sõlminud Nordea Bank AB Eesti filiaaliga
käenduslepingu, olles faktiliselt juba siis maksejõuetu. 26.11.2013 ja 19.04.2012 on võlgnik oma
ettevõtluse raames sõlminud Harju Maavanemaga riigimaa kasutusvaldusesse andmise lepingud
viie kinnistu osas tähtajaga 15 aastat, tingimusega tasuda lepingute kestuse jooksul maamaksu ja
pärast viie aasta möödumist kasutusvalduse kinnistusraamatusse kandmisest alustama
kasutusvalduse tasu maksmist. Kinnistud asuvad Padise vallas, Harjumaal. Seega on võlgnik
võtnud juurde veel kohustusi.

Ajutine pankrotihaldur on arvamusel, et võlgnik oleks pidanud esitama pankrotiavalduse
varasemalt ise, sest on ilmselge, et piisava sissetuleku ja muu vara puudumisel ei ole võimalik
tekkinud kohustusi täita. Ajutine haldur on veendunud, et võlgnik on maksejõuetu, kuna ei suuda
rahuldada võlausaldajate nõudeid ja see suutmatus ei ole võlgniku majanduslikust olukorrast
tulenevalt ajutine.

Ajutise halduri tehtud töö aruande kohaselt on ajutine haldur kulutanud ülesannete täitmiseks 8,5
tundi, arvestusega 60 eurot tunnis, millest tulenevalt on ajutise halduri tasu 510 eurot ja millele
lisanduvad vajalikud kulud summas 4,60 eurot. Ajutine haldur palub ajutise halduri tasu ja
kulutused kanda Aet Liivandi arvelduskontole .

5. 23.03.2016 toimunud kohtuistungil jäi võlausaldaja oma avalduse juurde. Võlgnik nõustus, et
on maksejõuetu. Kohus määras pankrotimenetluse raugemise vältimiseks ning
pankrotimenetluse jätkamiseks tasutava deposiidi suuruseks 1 500 eurot ning võlgnikule,
võimalikele võlausaldajatele ja kolmandatele isikutele ettepaneku see summa tasuda kohtu
deposiiti hiljemalt 5 päeva jooksul alates kohtumääruse avaldamisest.

6. Avaldaja tasus 28.03.2016 Rahandusministeeriumi kontole selgitusega „13-12/1214-11
24.03.2016 pankrotikulud ts asi 2-16-2135 XXX“ summa 1 500 eurot.

Kohtumääruse põhjendused

7. Kohus, kuulanud ära võlausaldaja esindaja ja võlgniku ning tutvunud pankrotiavalduse, selle
juurde lisatud tõenditega, leiab, et pankrotiavaldus kuulub rahuldamisele ja välja tuleb kuulutada
XXX pankrot. Pankrotihalduriks nimetab kohus Aet Liivandi.

8. Pankroti väljakuulutamine on TsMS § 475 lg 1 p 122 kohaselt hagita asi, mille läbivaatamisel
ei ole kohus seotud menetlusosaliste esitatud taotluste, asjaolude ega nendele antud hinnanguga
ning mille läbivaatamisel peab kohus kontrollima avalduse vastavust seadusele ja avalduse
tõendatust ka juhul, kui selle kohta ei ole esitatud vastuväiteid (TsMS § 475 lg-d 5 ja 7, vt ka
Riigikohtu lahendit 3-2-1-61-13). TsMS § 5 lg 3 kohaselt selgitab kohus hagita asjas ise asjaolud
ja kogub selleks vajalikud tõendid, kui seaduses ei ole ette nähtud teisiti. Pankrotiseaduse
(PankrS) § 3 lg 3 järgi peab pankrotiasja menetlev kohus omal algatusel võtma tarvitusele
abinõud, et selgitada välja pankrotimenetluse jaoks olulised asjaolud, ja korraldama selleks
vajalike tõendite kogumise. Hagita menetluse kohtumäärusele kohaldatakse TsMS § 478 lg 1
järgi üldjuhul hagimenetluses tehtava kohtumääruse sätteid.

9. PankrS § 29 lg 2 ja 3 kohaselt kohus võib lõpetada pankrotimenetluse, pankrotti välja
kuulutamata, raugemise tõttu, olenemata võlgniku maksejõuetusest ka siis, kui võlgniku vara
                                                                                                 4
                                                                                    2-16-2135

koosneb peamiselt tagasivõitmise nõuetest ja nõuetest kolmandate isikute vastu ning nende
nõuete rahuldamine on vähetõenäoline. Kohus ei lõpeta menetlust raugemise tõttu PankrS § 29
lõikes 1 või 2 sätestatud alusel, kui võlgnik, võlausaldaja või kolmas isik maksab
pankrotimenetluse kulude katteks kohtu deposiiti kohtu määratud summa.

10.    PankrS § 31 lg 5 kohaselt kuulutab kohus pankroti välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti
väljakuulutamisega algab pankrotimenetlus. PankrS § 31 lg 6 sätestab, et pankroti
väljakuulutamisel otsustab kohus võlausaldajate esimese üldkoosoleku toimumise aja ja koha,
pankrotihalduri (haldur) nimetamise ning hagi tagamise abinõude kohaldamise. Kui hagi
tagamise abinõusid oli kohaldatud enne pankroti väljakuulutamist, jäävad need kehtima, kui
kohus ei otsusta teisiti.

11.   PankrS § 31 lg 1 kohaselt kuulutab kohus pankroti välja, kui võlgnik on maksejõuetu.
PankrS § 1 lg 2 sätestab, et võlgnik on maksejõuetu, kui ta ei suuda rahuldada võlausaldaja
nõudeid ja see suutmatus ei ole võlgniku majanduslikust olukorrast tulenevalt ajutine.

12.     Kohtuistungil kogutud ja avaldatud tõenditega – pankrotiavaldus lisadega, ajutise
pankrotihalduri aruanne ja selle lisad, kohtuistungil antud selgitused – on kindlaks tehtud, et
XXX majandusraskused ei ole ajutise iseloomuga ja võlgniku püsiv maksejõuetus on välja
kujunenud. Ajutise pankrotihalduri hinnangul on võlgniku maksejõuetus tekkinud kergekäeliselt
ja läbimõtlemata kohustusi võttes, mida võlgnik ei suuda täita. Makseraskused on võlgnikul
tekkinud aastast 2007, kui võlgnikult mõisteti välja suur kahjunõue kriminaalmenetluse raames.
Ajutine haldur selgitas välja võlgniku vara, sealhulgas võlgniku kohustused ja andis hinnangu
võlgniku varalisele seisundile ja maksejõulisusele. Ajutine haldur on tuvastanud, et võlgnikul
vara puudub, samas kui võlgnikul on kohustusi kokku vähemalt 502 291,26 eurot. Arvestades
võlgniku olemasolevaid kohustusi ja asjaolu, et võlgnikul vara puudub, siis puudub võlgnikul
ajutise halduri hinnangul käesoleval ajal võimalus oma kohustusi võlausaldajate ees täita.
Võlgnik on kohtuistungil tunnistanud enda maksejõuetust. Kohus leiab, et esitatud asjaoludel
tuleb võlgniku pankrot välja kuulutada. Aet Liivand on andnud nõusoleku enda nimetamiseks
XXX pankrotihalduriks. Kohus määrab Aet Liivandi võlgniku pankrotihalduriks.

13.     Kohus ei lõpeta menetlust raugemise tõttu PankrS § 29 lõikes 1 või 2 sätestatud alusel,
kui võlgnik, võlausaldaja või kolmas isik maksab pankrotimenetluse kulude katteks kohtu
deposiiti kohtu määratud summa. Raugemise vältimiseks on avaldaja poolt 28.03.2016
selgitusega „13-12/1214-11 24.03.2016 pankrotikulud ts asi 2-16-2135 XXX“ kohtu deposiiti
tasutud pankrotimenetluse kulude katteks 1 500 eurot.

Kohus kuulutab välja võlgniku pankroti PankrS § 31 lg 1 alusel. Pankroti väljakuulutamise aeg
on 31.03.2016 kl 10.00.

Võlausaldajate esimene üldkoosolek viia läbi 27.04.2016 kell 09.00 Harju Maakohtu Kentmanni
kohtumajas, Tallinnas, Kentmanni 13.

14.     PankrS § 93 lg 1 kohaselt on võlausaldajad kohustatud hiljemalt kahe kuu jooksul
pankrotiteate väljaandes Ametlikud Teadaanded ilmumise päevast arvates teatama haldurile
kõigist oma enne pankroti väljakuulutamist tekkinud nõuetest võlgniku vastu, sõltumata nõude
tekkimise alusest ja nõude täitmise tähtpäevast. Tähtaegselt esitamata, kuid tunnustatud nõuded
rahuldatakse viimases järgus (PankrS § 153 lg 1 p 3).


                                                                                             5
                                                                                       2-16-2135

15.    PankrS § 33 lg 1 sätestab, et pankrotimääruse kohta avaldab kohus viivitamata teate
väljaandes Ametlikud Teadaanded (pankrotiteade). Vajaduse korral teadet korratakse.
Kordusteates märgitakse esimese teate avaldamise kuupäev. Kohus määrab pankrotimääruse
kohta viivitamata teate (pankrotiteade) avaldamise väljaandes Ametlikud Teadaanded.

16.    Arvestades ajutise halduri aruannetes toodut, kohustab kohus pankrotihaldurit edaspidise
pankrotimenetluse käigus hiljemalt kohtule järgmise aruande esitamise ajaks selgitama välja
maksejõuetuse tekkimise aeg ja põhjused, ning kas võlgniku maksejõuetuse põhjuseks on kuriteo
tunnusega tegu. Piisava aluse väljaselgitamisel tuleb pankrotihalduril esitada kuriteoteade ja
kahjude hüvitamise nõue. Pankrotihalduril tuleb välja selgitada XXX pankrotimenetluses
tagasivõitmise võimalused, s.h kontrollida tehinguid lähikondsetega ja vastavalt tulemustele
tegutseda.

17.     PankrS § 23 lg 1 ja lg 3 kohaselt on ajutisel halduril õigus saada oma ülesannete täitmise
eest tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu
ja keerukust ning ajutise halduri kutseoskusi. Kohus kontrollib ajutise halduri ülesannete
täitmiseks tehtud kulutuste põhjendatust ja kinnitab vajalike ning põhjendatud kulutuste suuruse.
Ajutise halduri tunnitasu ülemmäär on 96 eurot. PankrS § 23 lg 6 alusel võib kohus ajutise halduri
tasu ja hüvitatavate kulutuste tasumise määrata büroole, mille kaudu ajutine haldur tegutseb.

18. Ajutise halduri esitatud tööaruande kohaselt on ta kulutanud PankrS §-st 22 tulenevate
ülesannete täitmiseks 8,5 töötundi ning palub määrata ajutise halduri tasuks 510 eurot ning
vajalikud kulud summas 4,60 eurot. Kohus leiab, et ajutise halduri nõutud tasu on mõistlik,
põhjendatud ning kooskõlas tehtud töö mahuga ja ajutise halduri kutseoskustega. Kohus leiab, et
arvestades ajutise halduri töö mahtu, keerukust ja kutseoskust on põhjendatud määrata ajutise
halduri tasuks 510 eurot ja vajalike kulutuste hüvitiseks 4,60 eurot. Ajutise halduri tunnitasu 60
eurot jääb seadusega sätestatud ülemmäära piiresse. Ajutise halduri tasu kuulub tasumisele
Maksu- ja Tolliameti poolt 01.03.2016 Rahandusministeeriumi arvelduskontole selgitusega „13-
12/1214-6 15.02.2016 XXX pankrotikuludeks ts asi 2-16-2135“ tasud summast 1 500 eurot Aet
Liivandi arvelduskontole .

/allkirjastatud digitaalselt/

Viktor Brügel
Kohtunik




                                                                                                6
