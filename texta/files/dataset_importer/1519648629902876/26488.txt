                           KOHTUMÄÄRUS

 Kohus                         Viru Maakohus
 Määruse aeg ja koht           12.01.2016, Rakvere kohtumajas
 Kohtuasja number              1-15-4379
 Kohtunik                      Anu Ammer

 Kohtuistungi sekretär         Kätlin Koidumäe
 Prokurör                      Enn Pustak
 Tõlk                          Tatjana Šibajeva
 Kohtuasi                      Viru Vangla materjalid Pavel Manohhini vangistusest
                               tingimisi enne tähtaega vabastamiseks
 Süüdimõistetu                 PAVEL MANOHHIN, i.k. 37004219519, kannab karistust
                               Viru Vanglas, elukoht vabanemisel: xxxx
                               Karistuse kandmise algus 09.07.2015 ja lõpp 02.05.2016.
 Kohtuasja läbivaatamise aeg 29.12.2015, avalikul videokohtuistungil
 Kohtumääruse õiguslik alus    KarS § 76; KrMS § 426, § 383, § 384 ja § 387.

RESOLUTSIOON
Vabastada Pavel Manohhin tingimisi enne tähtaega temale Viru Maakohtu 09.07.2015
otsusega mõistetud karistuse kandmisest katseajaga kuus (6) kuud ja määrata tema
katseajaks Viru Vangla Kriminaalhooldusosakonna juhataja poolt määratava
kriminaalhooldusametniku järelevalve alla kohustades teda katseajal järgima KarS § 75
lg 1 p 1 - 6 sätestatud kontrollnõudeid:
     1) elama kohtu määratud elukohas aadressil: xxxx;
     2) ilmuma kriminaalhooldaja määratud ajavahemike järel kriminaalhooldus-
     osakonda registreerimisele;
     3) alluma kriminaalhooldaja kontrollile oma elukohas ning esitama talle andmeid
     oma kohustuste täitmise ja elatusvahendite kohta;
     4) saama kriminaalhooldusametnikult eelneva loa elukohast lahkumiseks kauemaks
     kui viieteistkümneks päevaks;
     5) saama kriminaalhooldusametnikult eelneva loa elu-, töö- või õppimiskoha
     vahetamiseks;
     6) saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.
Kohaldada Pavel Manohhini suhtes käitumiskontrolli ajaks KarS 75 lg 2 p 2, 21, 4, 7 ja 8
alusel järgmised kohustused:

                                            1
       1) katseaja jooksul mitte tarvitama alkoholi;
       2) katseajal mitte omama või tarvitama narkootilisi või psühhotroopseid aineid;
       3) asuma tööle või õppima või võtma end Töötukassas arvele kahe nädala jooksul
       peale vanglast vabanemist;
       4)      mitte       suhtlema      kriminaalkorras        karistatud     isikutega
       kriminaalhooldusametnikult eelnevalt luba saamata;
       5) osalema kriminaalhooldaja poolt määratud sotsiaalprogrammis.
Pavel Manohhin vabastada tingimisi alates käesoleva kohtumääruse jõustumisest.
Kohtumääruse väljatrükk saata Viru Vanglale, Pavel Manohhinile ja prokurörile.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud

Viru Vangla esitas 08.12.2015 Viru Maakohtule materjalid kinnipeetava Pavel Manohhini
vangistusest tingimisi enne tähtaega vabastamiseks.

Pavel Manohhin on süüdi tunnistatud Viru Maakohtu 09.07.2015 kohtuotsusega lühimenetluse
korras KarS § 121 järgi ja teda on karistatud 6-kuulise vangistusega. KrMS § 238 lg 2 kohaselt
vähendas kohus karistust 1/3 võrra ja mõistis karistuseks 4 kuud vangistust. KarS § 68 lg 1,
alusel arvas kohus eelvangistuses viibitud aja karistusaja hulka ning mõistis Pavel Manohhinile
lõplikuks karistuseks 3 kuud 27 päeva vangistust. KarS § 74 lg 5, § 65 lg 2 alusel suurendas
kohus mõistetud karistust Viru Maakohtu 28.08.2013 otsusega mõistetud karistuse
ärakandmata osa võrra ning mõistis Pavel Manohhinile ärakandmisele kuuluvaks liitkaristuseks
9 kuud 23 päeva vangistust. Karistuse kandmise alguseks luges kohus 09.07.2015.

Tulenevalt Pavel Manohhini ohtlikkuse tasemest ja uue kuriteo toimepanemise tõenäosusest
toetab Viru Vangla kinnipeetava vabastamist tingimisi enne tähtaega katseajaga ja katseajaks
isiku allutamist käitumiskontrollile ühes lisakohustuste määramisega.

Kohtuistung

Pavel Manohhin taotles enda tingimisi ennetähtaegset vabastamist. Kinnipeetav avaldas, et
garanteeritud töökohta tal ei ole, kuid on olemas pension ja alguses aitab ka ema. Kinnitas, et
oma lähedasi ta rohkem ei väärkohtle, kuna tal on kõigi ees häbi. Seletas, et läbis vangistuses
metadooni asendusravi ja tunneb ennast füüsiliselt hästi.

Prokurör asja arutamisest osa ei võtnud, kuid on esitanud kohtule kirjaliku seisukoha, mille
kohaselt ta toetab kinnipeetava ennetähtaegset vabastamist ja on seisukohal, et uue kuriteo
toimepanemise riske on võimalik vähendada süüdimõistetu kriminaalhooldusele allutamisega
ja käitumiskontrolli kohaldamisega, mis piirab oluliselt isiku liikumisvabadust ning
elukvaliteeti. Prokurör nõustub vangla poolt tehtud ettepanekuga määrata kinnipeetavale
vabanemisel lisakohustused.

Kohtumääruse põhjendused

Kohus, kuulanud ära süüdimõistetu ning tutvunud Viru Vangla poolt esitatud materjali ja

                                              2
prokuröri seisukohaga leiab, et Pavel Manohhini saab vabastada vangistusest tingimisi enne
tähtaega.

KarS § 76 lg 1 p 2 kohaselt võib kohus vangistusest vabastada teise astme kuriteos või
ettevaatamatus esimese astme kuriteos süüdlase katseajaga tingimisi enne tähtaega, kui ta on
tegelikult ära kandnud vähemalt poole mõistetud karistusajast, kuid mitte vähem kui neli kuud.

Vastavalt KarS § 76 lg 4 arvestab kohus katseajaga tingimisi enne tähtaega vangistusest
vabastamise otsustamisel kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi,
mida võib süüdimõistetule kaasa tuua tingimisi enne tähtaega karistusest vabastamine.

Kohus leiab, et Pavel Manohhinile saab anda võimaluse näidata, et ta suudab vabaduses
seaduskuulekat elu elada ja talle pandud kohustusi järgida.

Kinnipeetavale on vabanedes garanteeritud elukoht aadressil xxxx. Kriminaalhooldusametnik
on kindlaks teinud, et tegemist on 1-toalise korteriga, mis kuulub kinnipeetava emale ja seisab
hetkel tühjana. Seega on kinnipeetaval olemas kindel elukoht, mis on ennetähtaegse
vabastamise vältimatuks tingimuseks. Samuti on teda ootamas ema ja vend, kellega suhted on
head ja toetavad. Kinnipeetava enda sõnul endiste kuritegeliku taustaga tuttavatega enam ei
suhtle.

Vabanemisjärgne töökoht isikul puudub, kuid tal on võimalus end koheselt arvele võtta
töötukassas, et oleks tagatud riigipoolsed garantiid tööturuametis pakutavate teenuste näol.
Samas on kinnipeetavale määratud töövõimetus xxxx, seega kindlustab töövõimetuspension
isikule esmase minimaalse ja elementaarse toimetuleku.

Kinnipeetaval puuduvad kehtivad distsiplinaarkaristused. Riigikohtu praktika kohaselt (lahend
3-1-1-91-06) vangistatu õiguspärane käitumine on vangistusest ennetähtaegse vabastamise
oluliseks tingimuseks. Käesoleval juhul on see tingimus täidetud. Kohus on seisukohal, et isik
on teinud pingutusi õiguskuuleka elu suunas.

Positiivseks tuleb pidada ka asjaolu, et kinnipeetav ei väljenda kuritegelikke ega vaenulikke
hoiakuid, mõistab ametnike rolli ja on koostöövalmis. Tunnistab, et sõltuvusainete tarvitamine
on olnud kuritegude toimepanemise põhjuseks, omab motivatsiooni kuritegevusest
loobumiseks.

Kohus leiab, et käesoleval juhul on karistus oma eesmärgi täitnud. Kinnipeetavale mõistetud
karistus on proportsionaalne juba ära kantud karistusega. Kohus on seisukohal, et antud juhul
on isiku taasühiskonnastamise huvides vangistusest tingimisi vabastamise efektiivsus suurem
karistuse lõpuni kandmisest vanglas. Käitumiskontrollile allutamine aitab omakorda maandada
uute kuritegude toimepanemise riski. Kinnipeetavale saab anda võimaluse näidata, et ta suudab
kriminaalhoolduse nõuetekohaselt läbida ning ta on võimeline edaspidi järgima õiguskuulekat
eluviisi. Samuti saab kinnipeetav vabaduses asuda likvideerima tasumata rahalisi nõudeid.

Vangla hinnangul on uue kuriteo toimepanemise tõenäosus järgmise 2 aasta jooksul 50% ja uue
vägivaldse kuriteo toimepanemise tõenäosus järgmise 2 aasta jooksul 43%, mida saab lugeda
korduva kuriteo toimepanemise keskmiseks ning sellest mõnevõrra madalamaks tõenäosuseks.



                                              3
Eeltoodust tulenevalt kohus leiab, et Pavel Manohhin kuulub karistuse kandmisest
vabastamisele tingimisi enne tähtaega ühes lisakohustuste määramisega. Katseaja pikkuseks on
KarS § 76 lg 5 kohaselt ära kandmata karistusaja pikkus, kuid mitte lühemana kui kuus kuud.
Katseajaks allutatakse süüdlane käesoleva seadustiku §-s 75 sätestatud käitumiskontrollile,
kuid mitte rohkem kuni kahekümne neljaks kuuks.


/allkirjastatud digitaalselt/

Anu Ammer
Kohtunik




                                             4
