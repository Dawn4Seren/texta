                                                                     Kriminaalasi nr.1-13-6097




                          KOHTUMÄÄRUS
Kohus                           Viru Maakohus

Määruse tegemise aeg            10. veebruar 2016.a. Jõhvi kohtumajas

Kohtuasja number                1-13-6097

Kohtukoosseis                   Kohtunik Larissa Prokopenko

Kohtuistungi sekretär           Ingrid Koddo juuresolekul

Prokurör                        Jaanika Kõrgmaa

Asja läbivaatamise kuupäev      10.02.2016 avalikul kohtuistungil
                                Viru Vangla esitatud materjalid Rein Kuldkepp suhtes
Kohtuasi
                                karistusjärgse käitumiskontrolli kohaldamiseks
Süüdimõistetu                   Rein Kuldkepp, isikukood 36202175245, xxx
Juhindudes KarS § 87¹ ja KrMS § 426¹, § 432 , § 383, § 384 kohus

                                      MÄÄRAS:
Jätta Rein Kuldkepp suhtes karistusjärgne käitumiskontroll kohaldamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul               alates
päevast, mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
Viru Vangla esitas 06.01.2016 Viru Maakohtule materjalid kinnipeetava Rein Kuldkepp suhtes
karistusjärgse käitumiskontrolli kohaldamiseks.
Rein Kuldkepp on süüdi tunnistatud Viru Maakohtu 06.09.2013 kohtuotsusega KarS § 118 lg 1 p
1 järgi ning karistuseks mõisteti KrMS § 238 lg 2 alusel 3 aastat vangistust.
Karistuse kandmise algus 07.03.2013 ja lõpp 07.03.2016.

Kinnipidamisasutuses Rein Kuldkepp kohta koostatud iseloomustusest nähtub, et tal on 4
kehtivat distsiplinaarkaristust.
Vabanedes on isikul võimalik asuda elama xxxx asuvas ühiselamutüüpi korteris, mis kuulub xxx
ning üürileping on sõlmitud tähtajatult. Kinnipeetaval on 8 klassi haridus. Tartu Vanglas alustas
tisleri kutse õpinguid, kuid eriala jäi lõpuni omandamata. Enne vangistust ei olnud tööga
hõivatud. On tegelenud mitteametlikult puidutööga ja metsatööga. Vangistuses töötab
majandustöödel. Garanteeritud töökoht vabaduses puudub. Tasumata nõudeid 784,02 eurot,

                                                                                               1
vabanemisfondis 354,22 eurot. Isikul puudub toetav lähivõrgustik. Tema suhtlusringkonda
kuulusid vabaduses kriminaalkorras karistatud isikud, kellega sageli tarvitas ühiselt alkoholi. isik
on käitunud riskivalt ja hoolimatult. Ei kahetse tehtut. Kõik kuriteod on tal sooritatud
alkoholijoobes. Isikul on diagnoositud sõltuvus. Ise ei näe alkoholi tarvitamises probleemi,
samuti ei taju alkoholi tarvitamise ja kuriteo vahel seoseid. Probleeme on lahendanud
kuritegelikul teel, kasutades vägivalda, mõistes omakohut. Ei ole nõus alkoholiprobleemile
lahendust leidma, millest tingituna võib olla raskendatud karistusjärgse käitumiskontrolli edukas
kulgemine. Sotsiaalprogrammides osalemisest vanglas on keeldunud.
Isik ei respekteeri teiste inimeste õiguseid, ega aktsepteeri ühiskonnas kehtestatud norme ja
piiranuid. Korduvkaristus viitab väljakujunenud käitumismustrile ja elustiilile.
Kinnipeetav on kriminaalkorras karistatud 7 korda, reaalset vangistust kannab 5. korda.
Kuritegude raskusaste on varieeruv. Üldise korduva kuriteo toimepanemise tõenäosus on 25% ja
uue vägivaldse kuriteo toimepanemise tõenäosus on 40%.
Viru Vangla ei toeta Rein Kuldkepp suhtes karistusjärgse käitumiskontrolli kohaldamist

Kriminaalhooldusametniku ettekande kohaselt on isikule tagatud vabanedes KOV poolsed
teenused ja toetused. On olemas tähtajatu üürileping xxx korteri osas. Garanteeritud töökoht
puudub. Isik peaks end arvele võtma Eesti Töötukassas. Isikut on korduvalt kriminaalkorras ja
väärteokorras karistatud. Varasemad karistused pole täitnud eesmärki.eitab probleemi seoses
alkoholiga ning pole nõus probleemile lahendut leidma.

Prokurör ei toeta Rein Kuldkepp suhtes karistusjärgse käitumiskontrolli kohaldamist .
Rein Kuldkepp ei ole nõus karistusjärgse käitumiskontrolliga.

Kohus tutvunud esitatud materjalidega ning ära kuulanud poolte arvamused, leiab, et Rein
Kuldkepp suhtes karistusjärgse käitumiskontrolli kohaldamiseks ei ole põhjendatud.

KarS § 87¹ lg 1 kohaselt kohus kohaldab isiku suhtes pärast vangistuse ärakandmist
käitumiskontrolli     vastavalt    käesoleva     seadustiku     §-s     75     sätestatule,    kui:
1) isikut on karistatud tahtliku kuriteo eest vähemalt kaheaastase vangistusega ning ta on ära
kandnud                mõistetud              vangistuse               täies              ulatuses;
2) teda on enne käesoleva lõike punktis 1 nimetatud kuriteo toimepanemist samuti karistatud
tahtliku       kuriteo        eest       vähemalt        üheaastase          vangistusega        ja
3) arvestades kuriteo toimepanemise asjaolusid, süüdimõistetu isikut, varasemat elukäiku ja
elutingimusi ning käitumist karistuse kandmise ajal, on alust arvata, et ta võib toime panna uusi
kuritegusid.

KarS § 87¹ lg 1,2 formaalsed eeldused on täidetud, kuna isikul saab märtsis 2016 täielikult
kantud 3-aastane vangistus ning varem on ta kandnud 2 aasta 4 kuu pikkust vabadusekaotust.

Karistusjärgse käitumiskontrolli kohaldamise otsustamisel arvestab kohus kuriteo toimepanemise
asjaolusid, süüdimõistetu isikut, varasemat elukäiku ning käitumist karistuse kandmise ajal.
Seega võtab kohus taotluse läbivaatamisel arvesse kõik Rein Kuldkepp isikut iseloomustavad
andmed - tema käitumist nii kuriteo toimepanemisele eelnenud ajal ning sellele järgnenud
perioodil.
Kinnipeetava kohta koostatud iseloomustustest nähtub, et tema varasem käitumine, toimepandud
kuritegude raskus ja iseloom viitavad tema ohtlikkusele.

Rein Kuldkepp on kriminaalkorras karistatud 7 korda, vanglas viibib 5. korda. Kuritegude
dünaamika on varieeruv, on toime pannud röövimise, vargused, üliraske kehavigastuse
tekitamise surma põhjustamisega ning raske tervisekahjustuse tekitamise. Varasem
kriminaalhooldus pole tulemust andnud, karistus pöörati täitmisele.

                                                                                                  2
Vaatamata varasemale karistusele paranemise teele ei asunud ning taas pani toime uue kuriteo,
mis viitab sellele, et ta ei ole oma eelnevast karistusest vastavaid järeldusi teinud ega suutnud
tõestada, et ta on võimeline käituma seaduskuulekalt.
Enne vangistust kinnipeetaval oli probleeme alkoholi tarvitamisega, mida võib pidada uue
kuriteo toimepanemise riskifaktoriks.

Isikul on neli kehtivat distsiplinaarkaristust, mis näitab, et ka isoleeritud ühiskonnas ei suuda ta
järgida kehtestatud norme ning olla seadusekuulekas. Samuti näitab asjaolu, et isik on
vangistuses loobunud sotsiaalprogrammides osalemisest, et ta ei näe enda käitumises ja eluviisis
probleemi ning ei soovi seda kuidagi muuta. Iseloomustusest tulenevalt on isik riskiva ja
hoolimatu käitumisega ning eelistab probleeme lahendada kuritegelikul teel, kasutades vägivalda
ja mõistes omakohut.

Seega võib järeldada, et Rein Kuldkepp puhul on olemas tavapärasest kõrgem retsidiivsusrisk
ning tõenäoline kõrge käitumiskontrollile mitteallumise risk, mistõttu ei ole kriminaalhoolduse
ajal võimalik tema ohtlikkust ühiskonnas alandada.

KarS § 871 võimaldab kohaldada karistusjärgset käitumiskontrolli isikute suhtes, kes on
kandnud ära vangistuse täies ulatuses ja kelle puhul on alust eeldada, et nad võivad panna toime
uusi kuritegusid. Karistusjärgse käitumiskontrolli alused võib jagada formaalseteks ja
materiaalseteks. Materiaalseks aluseks on prognoos, et süüdimõistetu võib vabaduses viibides
hakata toime panema uusi kuritegusid ning see prognoos tugineb süüdimõistetu isikule, tema
varasemale elukäigule ja elamistingimustele, samuti toimepandud teo asjaoludele ja käitumisele
vangistuse kandmise ajal.

Arvestada tuleb sellega, et karistusjärgse järelevalve kohaldamine on kantud riigipoolsest soovist
vähendada riski, et süüdimõistetu hakkab pärast karistuse kandmiselt vabanemist panema toime
uusi kuritegusid. Isiku õiguspärasele käitumisele suunamine ei tähenda üksnes isiku
kontrollimist, vaid ka abi süüdimõistetu sotsiaalsel kohanemisel. VangS § 60 lg 1 kohaselt
abistab vangla kinnipeetavat tema vabastamise ettevalmistamisel tema majandusliku ja isikliku
elu korraldamisega seonduvate küsimuste lahendamisel.

Kohus leiab, et karistusjärgne käitumiskontroll ei täidaks R. Kuldkepp suhtes oma eesmärki,
kuna tema eelnevast käitumisest on näha, et ta ei suuda alluda ühiskondlikele normidele ja täita
korrektselt kriminaalhooldusnõudeid. Seega oleks tema puhul käitumiskontrolli kohaldamine
ressursi raiskamine, mis ei anna ilmselt mingeid tulemusi. Samal arvamusel on ka Viru Vangla,
kes ei toetanud R. Kuldkepp suhtes karistusjärgse käitumiskontrolli kohaldamist.

Eeltoodust lähtudes ei nõustu kohus süüdimõistetu Rein Kuldkepp suhtes karistusjärgse
käitumiskontrolli kohaldamisega.


Kohtunik
Larissa Prokopenko
/digitaalselt allkirjastatud/




                                                                                                  3
