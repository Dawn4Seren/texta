                                KOHTUOTSUS
                                     Eesti Vabariigi nimel
                               (hagi õigeksvõtul põhinev otsus)


Kohus                              Pärnu Maakohus
Kohtukoosseis                      kohtunik Lea Pavelson

Otsuse avalikult teatavaks-        27. oktoober 2016, Rapla
tegemise aeg ja koht
Tsiviilasja number                 2-16-114267
Tsiviilasi                         ITM Inkasso OÜ hagi Margus Niine vastu võlgnevuse
                                   väljamõistmiseks
Tsiviilasja hind                   465,78 eurot
Menetlusosalised ja nende          Hageja ITM Inkasso OÜ (rg-kood 11100041, asukoht
esindajad                          F. R. Kreutzwaldi tn 4, 10120 Tallinn), avaldaja
                                   lepinguline esindaja Marek Aunver (Civilis Õigusbüroo
                                   OÜ, asukoht F. R. Kreutzwaldi tn 4, 10120 Tallinn, e-post
                                   jurist@itm.ee).
                                   Kostja Margus Niin (isikukood xxxxxxxxxxx, elukoht
                                   xxxxxxxx xxx xx-xx, xxxx xxxxxx, xxxx xxxx, xxxxx xxxxx
                                   xxxxxxx, e-post).
Menetluse liik                     Kirjalik menetlus

Resolutsioon

Välja mõista Margus Niinelt 439,92 eurot ja viivis võlaõigusseaduse § 113 lg 1 sätestatud
määras protsendina põhinõudelt 323,23 eurot alates 01.10.2016 kuni põhinõude täitmiseni
ITM Inkasso OÜ kasuks.

Menetluskulud jätta Margus Niine kanda.

Välja mõista Margus Niinelt riigilõiv 100 eurot ja õigusabikulud 100 eurot tasu õigusabi eest
ITM Inkasso OÜ kasuks.

Tunnistada kohtuotsus viivitamata täidetavaks.

Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil, see ei
välista menetlustähtaja ennistamist.

Hageja nõue

Hageja palub kostjalt välja mõista ITM Inkasso OÜ kasuks põhivõlgnevus 323,23 eurot, intress
108,69 eurot, hagi esitamise seisuga sissenõutavaks muutunud viivised 8 eurot ja viivist
põhinõudelt kuni selle kohase tasumiseni alates 01.10.2016.a. VÕS § 113 lg 1 teises lauses ja VÕS
§ 94 sätestatud ulatuses tasumata summalt päevas. Samuti palub hageja mõista kostjalt välja
menetluskulud, s.h hageja ITM Inkasso OÜ poolt tasutud riigilõiv summas 100 eurot hagiavalduse
esitamise eest ja õigusabi kulud 100 eurot.

Kostjate seisukoht

Kostja võtab hagi õigeks.

VÕS § 402 sätestab, et tarbijakrediidileping on krediidileping, millega oma majandus- või
kutsetegevuses tegutsev krediidiandja annab või kohustub andma tarbijale krediiti või laenu.

VÕS § 100 sätestab, et kohustuse rikkumine on võlasuhtest tuleneva kohustuse täitmata jätmine
või mittenõuetekohane täitmine, sealhulgas täitmisega viivitamine.

VÕS § 101 lg 1 p-d 1 ja 6 sätestavad, et kui võlgnik on kohustust rikkunud, võib võlausaldaja
nõuda kohustuse täitmist ja rahalise kohustuse täitmisega viivitamise korral nõuda viivist.

VÕS § 108 lg 1 sätestab, et kui võlgnik rikub raha maksmise kohustust, võib võlausaldaja nõuda
selle täitmist.

VÕS § 127 lg 1 sätestab, et kahju hüvitamise eesmärk on kahjustatud isiku asetamine olukorda,
mis on võimalikult lähedane olukorrale, milles ta oleks olnud, kui kahju hüvitamise kohustuse
aluseks olevat asjaolu ei oleks esinenud.

VÕS § 115 lg 1 sätestab, et kui võlgnik rikub kohustust, võib võlausaldaja koos kohustuse
täitmisega või selle asemel nõuda võlgnikult kohustuse rikkumisega tekitatud kahju hüvitamist,
välja arvatud juhul, kui võlgnik kohustuse rikkumise eest ei vastuta või kui kahju ei kuulu
seadusest tulenevalt muul põhjusel hüvitamisele.

VÕS § 113 lg 1 sätestab, et rahalise kohustuse täitmisega viivitamise korral võib võlausaldaja
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse käesoleva seaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär, kui
käesoleva seaduse §-s 94, loetakse viivise määraks lepinguga ettenähtud intressimäär.

VÕS § 103 lg 1 sätestab, et võlgnik vastutab kohustuse rikkumise eest, välja arvatud, kui
rikkumine on vabandatav. Eeldatakse, et kohustuse rikkumine ei ole vabandatav ning § 103 lg 2
sätestab, et kohustuse rikkumine on vabandatav, kui võlgnik rikkus kohustust vääramatu jõu tõttu.

                                                                                               2
Vääramatu jõud on asjaolu, mida võlgnik ei saanud mõjutada ja mõistlikkuse põhimõttest lähtudes
ei saanud temalt oodata, et ta lepingu sõlmimise või lepinguvälise kohustuse tekkimise ajal selle
asjaoluga arvestaks või seda väldiks või takistava asjaolu või selle tagajärje ületaks. VÕS § 103
kohaselt on raha maksmise kohustuse rikkumisel vabandatavus välistatud, s.o raha maksmise ees
vastutab võlgnik alati ja võlausaldaja võib täitmist alati nõuda.

Kostja võtab hagi õigeks ning kohus kohaldab kohtuotsuse vormistamisel TsMS § 444 lg 3 sätteid.

Menetluskulude jaotus

Menetluskulud jätta kostja kanda.

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.

Hageja palub kostjalt solidaarselt välja mõista menetluskulu, milleks on tasutud riigilõiv summas
100 eurot ja õigusabikulud summas 100 eurot. Kostja ei ole esitanud vastuväiteid hageja
menetluskulude peale. Kohus leiab, et hageja menetluskulu on põhjendatud ja mõistlik ning kuulub
kostjalt väljamõistmisele.


(allkirjastatud digitaalselt)


Lea Pavelson
kohtunik




                                                                                               3
