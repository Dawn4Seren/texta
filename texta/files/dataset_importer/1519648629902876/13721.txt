                              KOHTUMÄÄRUS
Kohus                           Viru Maakohus
Määruse tegemise aeg ja koht    2. juuni 2016 Jõhvi kohtumaja
Kriminaalasja number            1-15-3265 (15244000147)
Kohtunik                        Deniss Minzatov kirjalikus menetluses
                                Endrik Ferschel süüdistuses KarS § 424 järgi
Kriminaalasi
                                kokkuleppemenetluses
                                Endrik Ferschel, isikukood 39405182211,
Süüdimõistetu
                                elukoht xxx
Taotlus                         Endrik Ferscheli taotlus menetluskulude osas
RESOLUTSIOON                    Juhindudes KrMS § 423, § 424, § 431, § 432, kohtunik
                                      M Ä Ä R A S:

Rahuldada Endrik Ferscheli taotlus menetluskulude tasumise tähtaja pikendamiseks

Pikendada Viru Maakohtu 18.05.2015 kohtuotsusega nr 1-15-3265 Endrik Ferschelilt välja
mõistetud menetluskulude tasumise tähtaega 1 (ühe) aasta võrra.

Määruse ärakiri saata Endrik Ferschelile ja Riigi Tugiteenuste Keskusele.

Määruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai määrusest teada või pidi teada saama.

ASJAOLUD JA PÕHJENDUS.

Endrik Ferschel tunnistati süüdi Viru Maakohtu 18.05.2015 kohtuotsusega nr 1-15-3265 KarS §
424 järgi. Kohtuotsus jõustus 03.06.2015. Sama otsusega mõisteti Endrik Ferschelilt välja
menetluskulud, mis tuleb tasuda 12-kuulise tähtaja jooksul alates kohtuotsuse jõustumise
tähtajast.

30.05.2016 laekus Viru Maakohtule Endrik Ferscheli avaldus temalt kriminaalasjas välja
mõistetud menetluskulude tasumise tähtaja pikendamiseks, kuna taviibis ajateenistuses ja ei
saanud tasuda menetluskulud. Avaldusele on lisatud Kaitseressursside Ameti tõend, millest
nähtub, et Endrik Ferschel täitis ajateenistuskohustust Kaitseväes alates 28.09.2015 kuni
27.05.2016.

Vastavalt KrMS § 424 võib süüdimõistetu elukohajärgse maakohtu täitmiskohtunik
süüdimõistetu taotlusel oma määrusega pikendada või ajatada kuni ühe aasta võrra rahalise
karistuse tervikuna või ositi tasumise tähtaega või määrata tasumise kindlaksmääratud
tähtaegadel osade kaupa.

KrMS § 423 sätestab, et kriminaalmenetluse kulude ja muude rahaliste sissenõuete
sissenõudmisel järgitakse KrMS sätteid rahalise karistuse täitmisele pööramise kohta.

Kohus leiab, et Endrik Ferscheli taotlus menetluskulude tasumise tähtaja pikendamiseks on
põhjendatud ja kuulub rahuldamisele.

allkirjastatud digitaalselt
Deniss Minzatov
Kohtunik
