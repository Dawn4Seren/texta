                                                                  Kriminaalasi nr 1-16-8719




                          KOHTUOTSUS
                               EESTI VABARIIGI NIMEL




Kohus                          Pärnu Maakohus

Otsuse tegemise aeg ja koht    10. oktoober 2016.a., Kuressaare kohtumaja

Kriminaalasja number           1-16-8719 (16274000185)

Kohtukoosseis                  Kohtunik Kristel Pedassaar

Kohtuistungi sekretär          Häli Altmets

                               Jaan Penjora süüdistusasi kuriteos Karistusseadustiku (KarS)
Kriminaalasi
                               § 424 järgi avalikul kohtuistungil kiirmenetluses
                               kokkuleppemenetluse sätete järgi
Prokurör                       Svetlana Maripuu


Süüdistatav                    JAAN PENJORA, ik 38001270021


                                Kohtueelses menetluses vandeadvokaat Eve Grass, kaitsja
Kaitsja
                               osavõttu kohtuistungist süüdistatav ei taotlenud.
RESOLUTSIOON

1. Süüdi tunnistada Jaan Penjora kuriteos KarS § 424 järgi ja mõista karistuseks
vangistus kolm (3) kuud.

2. KarS § 73 alusel vabastada Jaan Penjora temale mõistetud tähtajalise vangistuse
kandmisest tingimisi katseajaga üks (1) aasta.

3. Katseaeg hakkab kulgema kohtuotsuse kuulutamisest, so. 10. oktoobrist 2016.a.

Mõistetud karistust ei pöörata täielikult või osaliselt täitmisele, kui Jaan Penjora ei pane
kohtu poolt määratud katseajal toime uut tahtlikku kuritegu ning KarS §-i 73 lõigetest 4 ja
5 ei tulene teisiti.

Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2
sätestatule.

    1                                                                                     1
                                                                 Kriminaalasi nr 1-16-8719
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib kohus
uuesti kohaldada liitkaristusest tingimisi vabastamist koos käitumiskontrolliga, allutades
süüdlase elektroonilisele valvele KrMS § 75 lg 2 punktis 9 sätestatud korras. Vangistuse
täitmisele pööramise korral võib kohus asendada selle üldkasuliku tööga KarS §-s 69
sätestatud korras.

4. KarS § 50 lg 1 p 1 alusel võtta Jaan Penjora’lt ära mootorsõiduki juhtimisõigus kolmeks
   (3) kuuks, mille kandmise aja algust lugeda kohtuotsuse jõustumisest.
        4.1. Saata kohtuotsuse ärakiri peale kohtuotsuse jõustumist Regionaalse
        Maanteeameti liiklusregistri büroole juhtimisõiguse äravõtmise osas registrisse
        kande tegemiseks.
        4.2. Jaan Penjora on kohustatud viie tööpäeva jooksul otsuse jõustumisest
        arvates loovutama oma juhiloa Maanteeameti liiklusregistri büroole.

5. Jaan Penjora suhtes tõkendit ei ole kohaldatud.

6. Välja mõista Jaan Penjoralt riigituludesse kriminaalmenetluse kulud:
-sundraha 322,50 (kolmsada kakskümmend kaks eurot 50 senti) eurot.
-kaitsjatasu 48,00 (nelikümmend kaheksa) eurot;
kokku menetluskulu 370,50 eurot.

Väljamõistetud menetluskulu tuleb Jaan Penjoral tasuda igakuiste osamaksetena 12
(kaheteist) kuu jooksul, igakuise makse suurus menetluskulul on esimesel 11 kuul 31,00
eurot ja viimasel 12.-ndal kuul 29,50 eurot. Igakuine makse tuleb teostada hiljemalt kuu
30.–ks kuupäevaks. Esimene menetluskulude osamakse teostada hiljemalt 30. novembriks
2016.a.

Jaan Penjora’l tasuda riigi kasuks välja mõistetud menetluskulud Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-
is või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber „99916700072404“ Selgituseks märkida: menetluskulu, Jaan
Penjora, kr asi 1-16-8719.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse kohtuotsus
kohtutäiturile täitmiseks täitemenetluse seadustikus kehtestatud korras ning lisandub
kohtutäituri tasu. Kui nõude tasub teine isik, siis selgitusse lisada, kelle eest nõue tasutakse.

Edasikaebamise kord

Apellatsiooni ei saa esitada kokkuleppemenetluses tehtud kohtuotsuse peale, välja arvatud
juhul, kui tegemist on KrMS 9. peatüki 2. jao sätete või § 339 lõike 1 rikkumisega (KrMS §
318 lg 3 p 4). Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu,
see on karistusseadustiku järgi ebaõigesti kvalifitseeritud või kui süüdistatavale on kuriteo
eest mõistetud karistus, mida seadus selle eest ette ei näe (KrMS § 318 lg 4).
Apellatsioon esitatakse kirjalikult Tallinna Ringkonnakohtule 15 päeva jooksul arvates
kohtuotsuse kuulutamisest. Apellatsiooni võib otsuse teinud kohtule esitada ka faksi teel.
     2                                                                                        2
                                                              Kriminaalasi nr 1-16-8719
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest eraldi,
 esitades selles osas määruskaebuse Pärnu Maakohtu Kuressaare kohtumajja 15 päeva
 jooksul kohtuotsuse kuulutamisest.


Süüdistus.
JAAN PENJORA` t süüdistatakse selles, et tema 17.09.2016.a kella 00:27 ajal juhtis Saare
maakonnas Lääne-Saare vallas Võhma-Panga mnt XX km. sõiduautot XXXXX reg nr XXXXXX
alkoholi tarvitamisest tingitud joobeseisundis, mõõdetuna tõendusliku alkomeetriga Alcotest nr
ARAF-0023 alkoholisisaldusega väljahingatavas õhus 0,89 mg/l, laiendmääramatus +- 0,09
mg/l, lõplik tulem 0,80 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse juht
alkoholijoobes olevaks, kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem.
Oma sellise tegevusega, mis seisnes mootorsõiduki juhtimises joobeseisundis, pani JAAN
PENJORA toime KarS § 424 järgi kvalifitseeritava kuriteo

Prokuröri poolt kohtus Jaan Penjorale nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks vangistus kolm (3) kuud.
KarS § 73 alusel jätta karistus kohaldamata tingimisi katseajaga üks (1) aasta. Mõistetud
karistust ei pöörata täielikult või osaliselt täitmisele, kui ta ei pane kohtu poolt määratud katseajal
toime uut tahtlikku kuritegu ning käesoleva paragrahvi lõigetest 4 ja 5 ei tulene teisiti.
KarS § 50 lg1 alusel võtta lisakaristusena ära mootorsõiduki juhtimisõigus kolmeks (3) kuuks.


Süüdistatav Jaan Penjora andis kohtus ütlusi, et saab kokkuleppest aru ja nõustub sellega.
Kiirmenetlusega nõus. Kahetseb toimepandut. Karistuse iseloom ja olemus on arusaadavad.
Palub määrata väljamõistmisele kuuluva menetluskulu tasumisele ositi 12 kuu jooksul.

Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid asjaolusid ei
esine. Kokkulepe on sõlmitud süüdistatava vabal tahtel ja on talle arusaadav. Kokkulepe sõlmiti
kaitsja juuresolekul. Kohus tunnistab Jaan Penjora süüdi KarS § 424 järgi ning mõistab temale
kokkuleppes kokkulepitud karistuse. Kokkulepitud karistus jääb KarS § 424 sanktsiooni piiresse.
KarS § 56 alusel karistuse mõistmisel kohtu poolt arvestatakse karistust kergendavaid ja
raskendavaid asjaolusid. Jaan Penjora karistust kergendavaks asjaoluks on süüd puhtsüdamlik
kahetsus, karistust raskendavad asjaolud puuduvad.

Tõkend- ei ole kohaldatud.
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
-Sundraha. Vastavalt KrMS § 175 lg 1 p 9 on menetluskuluks süüdimõistva otsusega kaasnev
sundraha. Süüdistatava poolt toime pandud kuritegu on II raskusastme kuritegu (KarS § 4 lg 3).
Sundraha suuruseks KrMS § 175 lg1 p 9, 179 kohaselt on II raskusastme kuriteos süüdimõistmise
korral 1,5 palgaalammäära. Palga alammääraks on alates 01.01.2016.a. 430.00 eurot ning seega
      3                                                                                              3
                                                                     Kriminaalasi nr 1-16-8719
on sundraha suuruseks 1,5x430 eurot = 645 EUR-i. KrMS § 2565 lg2 kohaselt kiirmenetluses
süüdimõistvat kohtuotsust tehes vähendab kohus käesoleva seadustiku § 179 lg1 sätestatud
sundraha suurust, kuid mitte rohkem kui poole võrra. Kohus peab põhjendatuks vähendada
sundraha suurust poole võrra, so. 322,50 euroni.
-Määratud kaitsjale makstud tasu on vastavalt KrMS § 175 lg 1 p 4 menetluskulu, mis KrMS
§ 180 lg1 alusel kuulub väljamõistmisele süüdistatavalt. Jaan Penjorale riigi õigusabi korras
määratud kaitsja taotluse alusel on kaitsjale arvestanud kohtueelses menetluses põhjendatud
tasuks 48,00 eurot (sisaldab käibemaksu), mis kuulub süüdistatavalt riigituludesse
väljamõistmisele.
KrMS § 180 lg 3 alusel määrab kohus menetluskulu tasumisele ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                    4
