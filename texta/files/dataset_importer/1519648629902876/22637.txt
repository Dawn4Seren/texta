                      KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht     26.02.2016 Jõhvi kohtumaja


Kriminaalasja number            1-16-1601 (16244000250)

Kohtunik                        Anne PALMISTE

Kohtuistungi sekretär           Jane VÄLI

Tõlk                            Olga NÕMMEMEES
Prokurör                        Margit LUGA
Kaitsja                         vandeadvokaat Arvo SUUBAN

Asja läbivaatamise kuupäev      26.02.2016

                                Anna VALTONENI süüdistus Karistusseadustiku
Kriminaalasi                    §424 järgi
                                kiir-kokkuleppemenetluses
                                Anna VALTONEN
                                sünd. 08.08.1997, isikukood 49708083739,         Eesti
                                Vabariigi kodanik, emakeel vene keel, põhiharidus,
Süüdistatav                     elukoht xxx, xxx, varem kriminaalkorras karistamata
                                Oli kahtlustatavana kinni peetud 26.02.2016


Juhindudes KrMS §247, §248 lg.1 p.5, §249, §256-5 lg.2, §306, §309, §310, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Anna         VALTONEN Karistusseadustiku §424 järgi ning mõista
karistuseks rahaline karistus 70 päevamäära ulatuses, s.o. summas 700 (seitsesada) eurot.

Karistusseadustiku §68 lg.1 alusel arvata Anna VALTONENI karistuse hulka tema
eelvangistuses viibitud aeg 26.02.2016, s.o. 1 (üks) päev ja lõplikuks karistuseks mõista
Anna VALTONENILE rahaline karistus 67 päevamäära ulatuses, s.o. summas 670
(kuussada seitsekümmend) eurot.

                                                                                       1
Karistusseadustiku §73 lg.1 alusel määrata, et mõistetud rahalist karistust 67 päevamäära
ulatuses ei pöörata Anna VALTONENI suhtes täielikult täitmisele, kui süüdimõistetu ei
pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.

Karistusseadustiku §78 p.1 alusel      hakkab   katseaeg   kulgema     alates   käesoleva
kohtuotsuse kuulutamisest.

Rahuldada vandeadvokaat Arvo           SUUBANI taotlus, määrata tema poolt Anna
VALTONENILE osutatud õigusabi tasu suuruseks kohtulikus menetluses osalemise eest
ja mõista välja riigituludest 24 (kakskümmend neli) eurot (s.h. esinemine kohtuistungil
20 €, käibemaks 4 €).

Välja mõista Anna VALTONENILT Kriminaalmenetluse seadustiku §179 lg.1 p.2 ja
§2565 lg.2 alusel sundraha summas 322 (kolmsada kakskümmend kaks) eurot 50
senti, Kriminaalmenetluse seadustiku §175 lg.1 p.4 alusel kaitsjale (vandeadvokaat
Arvo SUUBAN) kohtueelses menetluses makstud tasu eest 72 (seitsekümmend kaks)
eurot ja kaitsjale (vandeadvokaat Arvo SUUBAN) kohtulikus menetluses makstud tasu
eest 24 (kakskümmend neli) eurot riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
tuleb Anna VALTONENIL tasuda ositi 1 (ühe) aasta jooksul alates kohtuotsuse
jõustumisest.

Sundraha ja menetluskulud tuleb Anna VALTONENIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele tuleb märkida viitenumber 99916700015160 ning selgitus „Anna
VALTONEN 1-16-1601 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 26.02.2016.




Süüdistus


                                                                                       2
Anna Valtonenile on esitatud süüdistus selles, et ta juhtis 26.02.2016 kell 01.40 Ida-
Virumaal Kohtla-Järve linnas L.Koidula tänaval maja nr.9 juures mootorsõidukit xxx
(registreerimismärk xxx), olles alkoholijoobes Liiklusseaduse §69 lg.1 ja lg.2 p.1 mõttes.
Kontrollimisel tõendusliku alkomeetriga Dräger Alcotest 7110 EST, seeria nr.ARBK-0026
tuvastati Anna Valtonenil alkoholisisaldus väljahingatavas õhus 1,21 mg/l.

Seega pani Anna Valtonen toime mootorsõiduki juhtimise joobeseisundis, s.o. KarS §424
järgi kvalifitseeritava kuriteo.


Kokkulepe

Abiprokurör Margit Luga, süüdistatav Anna Valtonen ja tema kaitsja vandeadvokaat Arvo
Suuban sõlmisid 26.02.2016 kiir-kokkuleppe, mille kohaselt süüdistatav ja tema kaitsja
nõustusid esitatud süüdistuse sisu, kuriteo kvalifikatsiooni, tekitatud kahju laadi ja
suurusega ning jõudsid kokkuleppele prokuröri poolt kohtus nõutavas karistuse liigis ja
määras. KarS §424 ettenähtud kuriteo toimepanemise eest nõuab prokurör kohtus
süüdistatavale karistuseks rahalise karistuse 70 päevamäära ulatuses s.o. summas 700
eurot (päevamäär 10 eurot). KarS §68 lg.1 alusel lugeda kahtlustatavana kinnipidamine
26.02.2016, s.o 1 päev, s.o 3 päevamäära, s.o 30 €, karistuse kantud osaks. Kandmisele
kuuluv karistus on rahaline karistus 67 päevamäära ulatuses, s.o summas 670 € riigi
tuludesse. KarS §73 lg.1 ja 3 alusel mõistetavat karistust täitmisele mitte pöörata, kui
Anna Valtonen 1 aastase katseaja jooksul ei pane toime uut tahtlikku kuritegu .
Süüdistatavalt kuuluvad väljamõistmisele kriminaalmenetluse kulud, mis kuuluvad
tasumisele ositi 1 aasta jooksul.


Maakohtu istung

Abiprokurör Margit Luga jäi maakohtu istungil kokkuleppe juurde, palus Anna Valtonen
KarS §424 järgi süüdi tunnistada ja mõista karistus vastavalt kokkuleppes sätestatule.

Süüdistatav Anna Valtonen jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.

Kaitsja vandeadvokaat Arvo Suuban toetas maakohtu istungil kokkulepet ja palus see
kinnitada.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Anna Valtonenile on esitatud süüdistus selles, et ta juhtis 26.02.2016 kell 01.40 Ida-
Virumaal Kohtla-Järve linnas L.Koidula tänaval maja nr.9 juures mootorsõidukit
alkoholijoobes.



                                                                                        3
Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST, seeria nr.ARBK-0026 süüdistataval alkoholisisalduse lõplikuks
mõõtetulemuseks 1,21 mg/l.

Vastavalt Liiklusseaduse §69 lg.1 ei juht olla joobeseisundis.

Vastavalt    Liiklusseaduse   §69 lg.2 p.1 loetakse   mootorsõidukijuht  olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Anna Valtonen tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – rahaline karistus - ja
leiab, et raskema karistuse kohaldamine ei ole põhjendatud. Nimetatud karistuse liik
vastab toimepandud kuriteo asjaoludele ning süüdistatava isikule. Kriminaalasja
materjalide kohaselt on süüdistatav varem kriminaalkorras karistamata ja õpib
kutsehariduskeskuses.

Maakohus nõustub ka kokkuleppes sisalduva karistuse määraga – rahaline karistus 70
päevamäära ulatuses, millest tuleb maha arvata eelvangistuses viibitud aeg, s.o rahaline
karistus 3 päevamäära ulatuses ja asjaoluga, et nimetatud karistust ei pöörata KarS §73
lg.1, 3 alusel täitmisele katseajaga 1 aasta. Maakohus leiab, et eelnimetatud karistus vastab
toimepandud kuriteo asjaoludele, raskusele ja süüdistatava isikule.

Vastavalt KrMS §180 lg.1 kuuluvad süüdimõistetult väljamõistmisele kriminaalmenetluse
kulud.

Eeltoodu alusel kuulub Anna Valtonenilt väljamõistmisele sundraha ning kaitsjatasu
kohtueelses ja kohtulikus menetluses.

Süüdistatav Anna Valtonen kinnitas maakohtu istungil, et kokkulepe on talle arusaadav,
selle sõlmimine oli tema vaba tahe ning ta palub kokkulepe kinnitada.

Kaitsja palus maakohtu istungil samuti kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245 sätteid
ja aluseid kokkuleppe kinnitamata jätmiseks maakohus ei tuvastanud, kinnitab maakohus
käesolevas kriminaalasjas 26.02.2016 abiprokurör Margit Luga, süüdistatav Anna
Valtoneni ja tema kaitsja vandeadvokaat Arvo Suubani poolt sõlmitud kokkuleppe.




(allkirjastatud digitaalselt)
Anne PALMISTE
kohtunik



                                                                                           4
