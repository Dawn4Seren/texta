                        KOHTUMÄÄRUS

Kohtuasja number               2-15-127058

Määruse tegemise aeg ja koht   30. märts 2016.a, Jõhvi

Kohus                          Viru Maakohus

Kohtunik                       Piret Raik

Kohtuasi                       AS Starman hagi O. A. (pankrotis) vastu 195,48 euro
                               võlgnevuse nõudes


Menetlustoiming                Hagi läbivaatamata jätmine

Menetlusosalised ja nende      Hageja:             AS Starman (RK xxx)
esindajad
                               Hageja esindaja:    Kadri        Timuška           (e-post:
                                                   inkasso@julianus.ee)

                               Kostja:             O. A. (pankrotis) (IK xxx, elukoht:
                                                   xxx)

                                                   Pankrotihaldur Tiia Kalaus
                               Kostja seaduslik    (e-post: tiia.kalaus@civilex.ee)
                               esindaja:
RESOLUTSIOON

1. Jätta AS Starman hagi O. A. (pankrotis) vastu võlgnevuse nõudes läbi vaatamata.

2. Menetluskulud jätta hageja kanda.


EDASIKAEBAMISE KORD

Määruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättesaamise päevale järgnevast päevast arvates.


ASJAOLUD

1. AS Starman esitas 11.12.2015 Pärnu Maakohtule maksekäsu kiirmenetluse avalduse.
Kohus lõpetas maksekäsu kiirmenetluse kuna makseettepanekut ei õnnestunud võlgnikule
kätte toimetada. Hageja esitas 23.02.2016.a Viru Maakohtule hagiavalduse O. A. vastu
võlgnevuse 195,48 euro nõudes.
                                                                                        1
Viru Maakohtu 02.03.2016 määrusega võeti AS Starman hagi O. A. vastu menetlusse.

2. O. A. seaduslik esindaja pankrotihaldur Tiia Kalaus esitas 24.03.2016.a vastuse AS
Starman hagile ja palus jätta hagi läbi vaatamata.
Viru Maakohtu 11. veebruari 2016 määrusega kuulutati välja O. A. pankrot. Haldur viitab
PankrS § 43 lg 2, mille kohaselt kui enne pankroti väljakuulutamist alanud kohtumenetluses
on varaline nõue võlgniku vastu, mille kohta ei ole veel otsust tehtud, jätab kohus nõude
hagimenetluses läbivaatamata.


KOHTUMÄÄRUSE PÕHJENDUSED

3. Kohus jätab hagi läbi vaatamata.

4. Pankrotiseaduse (PankS) § 43 lg 2 kohaselt, kui enne pankroti väljakuulutamist alanud
kohtumenetluses on varaline nõue võlgniku vastu, mille kohta ei ole veel otsust tehtud, jätab
kohus nõude hagimenetluses läbi vaatamata.

AS Starman esitas 11.12.2015 Pärnu Maakohtule maksekäsu kiirmenetluse avalduse, nõue
anti hagimenetlusse üle 04.02.2016.a.
Tulenevalt TsMS § 486 lg 2 loetakse hagi hagimenetluse tähenduses esitatuks alates
maksekäsu kiirmenetluse avalduse esitamisest.
O. A. pankrot kuulutati välja 11. veebruaril 2016 (tsiviilasi nr 2-15-19499).
Eeltoodust tulenevalt tuleb AS Starman hagi jätta läbi vaatamata.

5. Kohus selgitab, et hageja, kui võlausaldaja on kohustatud hiljemalt kahe kuu jooksul
arvates pankrotiteate ilmumise päevast teatama haldurile kõigist oma enne pankroti
väljakuulutamisest tekkinud nõuetest võlgniku vastu, sõltumata nõude tekkimise alusest ja
nõude täitmise tähtpäevast (PankrS § 93 lg 1).
Teade O. A. pankroti väljakuulutamise kohta avaldati Ametlikes Teadaannetes 11.02.2016.a.
Tähtajaliste nõuete esitamise aeg pankrotihaldurile PankrS § 93 lg 1 alusel lõpeb 11. aprillil
2016.a.

6. TsMS § 168 lg 2 järgi kannab hageja menetluskulud, kui hagi jäetakse läbi vaatamata.



/allkirjastatud digitaalselt/

Piret Raik
Kohtunik




                                                                                            2
