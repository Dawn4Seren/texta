                                                                         Väärteoasi nr 4-16-5400




                                         MÄÄRUS

 Kohus                                Tartu Maakohus
 Kohtukoosseis                        Kohtunik Ülle Raag
 Määruse tegemise aeg ja koht         16.08.2016.a Jõgeva Suur 1
 Väärteoasja number                   4-16-5400
 Väärteoasi                           Inger Priimäe kaebus väärteoasjas nr 2490,16000535
                                      17.05.2016.a tehtud otsusele
 Menetlusosalised      ja    nende Menetlusalune isik:       Inger Priimäe (isikukood
 esindajad                         49608223510,                                elukoht
                                   xxxxxxxxxxxxxxxxxxxxxxxxxxxxxxxxxxxxxxxxxxxx;
                                   telefon xxxxxxxx, e-postx

                                      Kohtuväline menetleja: Politsei- ja Piirivalveameti
                                      Lõuna      prefektuuri korrakaitsebüroo      Jõgeva
                                      politseijaoskonna emmetus- ja menetlustalituse juht
                                      Üllar Sõmera;
 Menetluse liik
                                      Kirjalik menetlus

 RESOLUTSIOON
   1. Jätta Inger Priimäe taotlus kaebuse esitamise tähtaja ennistamiseks väärteoasjas
      nr . 2490,16,000535 rahuldamata ja kaebuse esitamise tähtaeg ennistamata.

    2. Jätta Inger Priimäe kaebus kohtuvälise menetleja 17.05.2016.a tehtud otsusele
       väärteoasjas nr 2490,16, 000535 läbi vaatamata ning tagastada.


 Edasikaebamise kord
 Määruse peale saab esitada määruskaebuse 15 päeva jooksul päevast, kui määruskaebuse esitaja
 sai vaidlustatavast määrusest teada või pidi teada saama, Tartu Ringkonnakohtule Tartu
 Maakohtu Jõgeva kohtumaja kaudu.

Asjaolud

Inger Priimäe esitas 13.07.2016 Tartu Maakohtu Jõgeva kohtumajale kaebuse väärteoasjas nr .
2490,16,000535 17.05.2016.a. tehtud otsuse peale. Kaebuses palub I.Priimäe kohtuvälise
menetleja poolt tehtud otsuse tühistamist. Põhjendusena märgib, et otsus põhineb ainult
xxxxxxxxxxxxxxx õuel tehtud piltidele ja kirjeldusele. Uurimise käigus ei ole kohal käidud ega
mõõtmisi teostatud. Kaebusele on lisatud kaebaja poolt tehtud 2 fotot, mille arvestamist ta palub,

                                                                                                1
kaevatav väärteootsus, kohtutäitur Anne Böckleri täitmisteade võlgnikule 01.07.2016 ja
kohtutäituri tasu väljamõistmise otsus samast kuupäevast. Kaebuse juures on 13.07.2016 Tartu
Maakohtu Jõgeva kohtumajale esitatud taotlus tähtaja ennistamiseks. Selles taotluses on kirjas
järgmine tekst: Esitasin 24.05.2016 Jõgeva Maakohtule avalduse. Palun ennistage kaebuse
tähtaeg, kuna e-toimiku kaudu minu kaebus Jõgeva Maakohtuni ei jõudnud. Lisana esitan
väljatrüki.
Sellele taotlusele on lisatud väljatrükk kahel lehel, mis on Tartu Maakohtu Jõgeva kohtumajale
esitatud 14.07.2016.a. Tegemist on ilmselt väljatrükkidega arvutiekraanilt. Üks leht dokumendi
detailinfoga, dokument: VTM: rahatrahvi täitmisele pööramise edasilükkamise taotlus. Teine leht
väljatrükk arvutiekraanilt, millel kirjas asja numbritena number 249016000535, kuupäevaga
21.04.2016 on registreeritud        väärteoprotokoll, kuupäevaga 17.05.2016       registreeritud
üldmenetluse otsus ja kuupäevaga 24.05.2016 registreeritud rahatrahvi täitmisele pööramise
edasilükkamise taotlus.

Kohtu seisukoht

Kohus leiab, et Inger Priimäe kaebus tuleb jätta läbi vaatamata ning kaebus tagastada.

Vastavalt VTMS § 114 lõikele 4 tuleb kaebus üldmenetluses tehtud otsuse peale esitada 15 päeva
jooksul alates päevast, mil kohtuvälise menetleja otsus oli menetlusosalisele kohtuvälise menetleja
juures kättesaadav.

Vaidlustatud väärteootsus on tehtud 17.05.2016.a. Kohus nõudis kohtuväliselt menetlejalt välja
väärteotoimiku, milles 21.04.2016 väärteoprotokoll. Sellest väärteoprotokollist nähtub, et
väärteootsus oli kaebuse esitajale kohtuvälise menetleja juures kättesaadav alates 21.05.2016.a.
Seega oli kaebuse esitamise tähtaeg VTMS § 114 lg 4 järgi 22. mai – 06. juuni 2016.a.
Ehkki vaidlustatud väärteootsus on tehtud (dateeritud) tegelikult 17.05.2016,, tuleb kaebuse
esitamise tähtaja arvutamisel võtta aluseks hilisem tähtaeg, seega väärteoprotokollis märgitud
kuupäev 21.05.2016.a. Sellest kuupäevast on lähtutud ka väärteootsuses, kus on märgitud
kaebuse esitamise viimaseks tähtajaks 06.06.2016.

Kuna kaebus on esitatud 13.07.2017, on see esitatud tähtaega ületades. Kaebaja on esitanud
tähtaja ennistamise taotluse.

Menetlusalune isik on põhjendanud tähtaja ennistamise taotluses, et ta on esitanud avalduse
24.05.2016 e-toimiku kaudu, kuid see pole Jõgeva Maakohtuni jõudnud.

VTMS § 38 lg 1 kohaselt järgitakse kohtuvälises menetluses ja kohtumenetluses
menetlustähtaegade ja menetluskulude arvestamisel ning menetlustähtaja ennistamisel
kriminaalmenetluse sätteid. KrMS § 172 lõige 2 sätestab kaebetähtaja ennistamise võimaluse
kahel võimalikul alusel.
KrMS § 172 lg 2 p 1 kohaselt on mõjuvaks põhjuseks menetlusaluse isiku äraolek, mis ei seondu
menetlusest kõrvalehoidmisena.
KrMS § 172 lg 2 p 2 sätestab: Kaebetähtaja möödalaskmise mõjuvad põhjused on muu asjaolu,
mida /---/ kohus peab mõjuvaks.

Käesoleval juhtumil taotleb kaebuse esitaja tähtaja ennistamist sel põhjusel, et ta on avalduse
juba 24.05.2016 kohtule esitanud, kuid see ei jõudnud kohtuni.




                                                                                                 2
Kohus on seisukohal, et väärteoasjas 2490,16,000535 tehtud otsuse tühistamise kaebust ei ole
varem esitatud ei maakohtule ega mujale ja sellise kaebuse esitamine tähtaja piires ei ole
tõendatud.
Kohtule nähtaval e-toimiku (KIS) lehel sellise kaebuse esitamist ei nähtu. Kaebuse esitaja Inger
Priimäe poolt lisatud tõenditest nähtub, et 24.05.2016 on esitatud dokument nimetusega
„Rahatrahvi täitmisele pööramise edasilükkamise taotlus“. Selle dokumendi menetlev asutus on
Politsei- ja Piirivalveamet Lõuna prefektuur Jõgeva politseijaoskond Ennetus- ja menetlustalitus.
Dokument on staatuses „Esitatud“.
Kohtule esitatud teiselt arvutiekraani väljatrüki lehelt on näha esitatud dokumentide nimetused ja
asja numbrid. Asja numbrina on sellel rahatrahvi täitmisele pööramise edasilükkamise taotlusel
(nagu muudelgi dokumentidel) asja numbriks 249016000535 ehk kohtuvälise menetleja poolt
määratud number, aga mitte kohtu number. See tähendab, et tegemist on väljatrükiga politsei
(kohtuvälise menetleja) lehelt. Sellest järeldub, et 24.mail 2016 on Inger Priimäe poolt esitatud
dokument kohtuvälisele menetlejale, mitte kohtule.

Dokumendi esitamisel mitte õigele kohtule on põhjendatud lugeda dokumendi esitamise
kuupäevaks kuupäev, mil dokument esitati, kuid ebaõigele adressaadile. Dokumendi saaja
edastab dokumendi õigele adressaadile (vt. analoogia KrMS § 171 lg.7, TsMS § 65).

Käesoleval juhul on 24.mail 2016 esitatud kohtuvälisele menetlejale dokument „Rahatrahvi
täitmisele pööramise edasilükkamise taotlus“. Tegemist ei ole kaebusega kohtuvälise menetleja
otsusele. Seetõttu ei saa kohus lugeda, et kaebus esitati tähtaegselt, kuid ebaõigele adressaadile.
Kohtule esitatud andmetest ja tõenditest nähtub selgelt, et kaebust kohtuvälise menetleja otsusele
ei ole esitatud enne kui 13.07.2016. Kaebuse esitaja poolt viidatud kuupäeval- 24.05.2016 on
esitatud muu dokument.

Muid asjaolusid või põhjendusi, mis annaksid aluse KrMS § 172 lg 2 kohaldamiseks ja kaebuse
esitamise tähtaja ennistamiseks, ei ole kohtule esitatud, mistõttu ei ole võimalik kaebetähtaega
ennistada.

Kuna kaebus on esitatud VTMS § 114 lg.4 märgitud kaebetähtaega ületades ja kohtunik jätab
tähtaja ennistamata, jätab kohus VTMS § 118 lg.2 p. 1 alusel kaebuse läbi vaatamata.

Eelnevast tulenevalt tuleb KrMS § 172 lg.2 alusel kaebuse esitamise tähtaeg jätta ennistamata
ja VTMS § 118 lg.2 p.1 alusel kaebus jätta läbi vaatamata ja tagastada.


/allkirjastatud digitaalselt/

Kohtunik
Ülle Raag




                                                                                                 3
