                           KOHTUOTSUS
                               EESTI VABARIIGI NIMEL
                                    TAGASELJA



Kohus                          Pärnu Maakohus

Kohtunik                        Anne Randjärv

Otsuse teatavakstegemise       5. aprill 2016 Rapla Kohtumaja kantselei kaudu
aeg ja koht

Tsiviilasja number             2-15-18861
Hagi ese                       Rahalise kohustuse täitmise nõue
Hagi hind                      8029,77 eurot

                               Hageja: Krediidipanga Liisingu AS 10079244
Menetlusosalised
                               asukoht: Tallinn, Narva mnt 4
                               Esindaja:Jane Ristisaar
                               AS Eesti Krediidipank
                               e-post: jane.ristisaar@krediidipank.ee

                               Kostja: Rene Aasa xxxxxxxxxxx reg elukoht: xxxxxxxx xxxx,
                               xxxxxxx xxxx, xxxxx


Istungi toimumise aeg          Kirjalikus menetluses


RESOLUTSIOON
Hagi rahuldada.

Välja mõista Rene Aasalt (xxxxxxxxxxx) Krediidipanga Liisingu AS (10079244) kasuks
põhivõlg 5210 (viis tuhat kakssada kümme) eurot ja 54 senti, sissenõutavaks muutunud viivis
15.12.2015 seisuga 2443 (kaks tuhat nelisada nelikümmend kolm) eurot ja 58 senti ja viivis alates
16.12.2015 seaduses sätestatud määras põhinõudelt (5210,54 eurot) kuni põhinõude täieliku
täitmiseni.
                                              2



TsMS § 468 lg 1 p 2 järgi tunnistada kohtuotsus viivitamata täidetavaks.



Menetluskulude jaotus Menetluskulud kannb Rene Aasa, kellelt tuleb välja mõista Krediidipanga
Liisingu AS kasuks 500 (viissada) eurot.


Edasikaebamise kord Rene Aasal on õigus 30 päeva jooksul otsuse kättetoimetamisest esitada
Pärnu Maakohtu Rapla kohtumajja kaja, s.o menetluse taastamise avaldus, kui kohtule vastamata
jätmine oli tingitud mõjuvast põhjusest. Kaja esitamisel tuleb tasuda kautsjon 200 eurot, milline
menetluse taastamise korral tagastatakse.


Kohtu seisukoht
14.03.2006 sõlmisid Rene Aasa ja S H kui laenuvõtjad ja Balti-Ameerika Kodufinantseeringud AS
(registrikood 10675756, hilisem ärinimi AMCredit Eesti, registrist kustutatud) kui laenuandja
laenulepingu nr EME-1511.1, mille alusel said laenuvõtjad laenu 20 004.35 eurot. Laenulepingust
tulenevaid kohustusi tagas xxxxxxxx xxxxxx xxxxxxx xxxxx xxxxx kinnistule (registriosa nr
xxxxx) seatud ühishüpoteek laenuandja kasuks summas 26 012,04 eurot. 2009 aastal loovutas
laenuandja oma nõude laenuvõtjate vastu Allied Irish Bank plc Eesti filiaalile, kes 6.01.2012
loovutas laenulepingust tuleneva nõude hagejale.

2012 aastast alates ei täitnud laenuvõtjad lepingut korrektselt ja 15.01.2014 ütles hageja
laenulepingu üles. 17.01.2014 algatas hageja täitemenetluse tagatisvara sundvõõrandamiseks.
Kinnistu võõrandati 29.05.2015 hinnaga 16 000 eurot. Kostjale kuuluvat kinnistu osa müüs
kohtutäitur Rannar Liitmaa, S H (pankrotis) kuuluvat kinnistu osa pankrotihaldur Veli Kraavi.
Hagejale laekus laenulepingu nr 1511.1 katteks kohtutäiturilt 6596,45 eurot ja pankrotihaldurilt
6800 eurot. Hageja on arvestanud kostjale viivist kuni lepingu ülesütlemiseni 20.01.2014 lepingus
kokkulepitud määras (7% aastas) ja 21.01.2014 alates seaduses sätestatud määras. Hageja taotleb
kostjalt põhivõla 5210,54 eurot, sissenõutavals muutunud viivise 2443,24 eurot ja tulevikus tekkida
võiva viivise väljamõistmist, toetudes VÕS §-dele 8 lg 2, 76 lg 1, 100, 101 lg 1 p 1, 4, 6 ja 396.

Kostjat kohustati kohtule kirjalikult vastama, mida kostja teinud ei ole. Hagimaterjalid on kostjale
kätte toimetatud 10.03.2016.

Kohus leiab, et hagi on õiguslikult põhjendatud ning antud asjas on otstarbekas teha
tagaseljaotsus TsMS § 407 lg 1 alusel.

Vasavalt TsMS § 162 lg 1 kannab hagimenetluse kulud pool, kelle kahjuks otsus tehti, seega kannab
menetluskulud kostja. Hageja menetluskulud koosnevad tasutud riigilõivust 500 eurot. TsMS § 468
lg 1 p 2 järgi tuleb käesolev kohtuotsus tunnistada viivitamata täidetavaks.

(allkirjastatud digitaalselt)
Anne Randjärv
kohtunik
