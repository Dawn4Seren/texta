                              KOHTUOTSUS
                                EESTI VABARIIGI NIMEL

Kohus                           Pärnu Maakohus

Kohtunik                        Lea Pavelson

Kohtuistungi sekretär           Aivi Meister

Prokurör                        Abiprokurör Milvi Pruus

Otsuse tegemise aeg ja koht     09.juuni 2016.a. Rapla
Kohtuistungi aeg                09.juuni 2016.a.

Kriminaalasja number            1-16-5083
Kriminaalasi                    Indrek Ehavere süüdistusasi KarS § 424 järgi kiirmenetluses.

Süüdistatav                     Indrek Ehavere, isikukood xxxxxxxxxxx, xx xxxxxxx, xxxxxxx
                                eesti, xx xxxxxx xxxxxxxxxx, xxxxxxxxxx xxxxxxxxxx tööline,
                                varem kriminaalkorras karistamata, elukoht xxxxx xxxxxxx
                                xxxxxx xxxxxx xxxxxxx xx, telefon,


RESOLUTSIOON

Süüdi tunnistada Indrek Ehavere kuriteos KarS § 424 järgi ja karistada teda vangistusega viis (5)
kuud. Seoses kahtlustatavana kinnipidamisega 08-09.juuni 2016.a. lugeda kaks (2) päeva kantuks ja
vangistuse kandmata osaks jääb neli (4) kuud ja kakskümmend kaheksa (28) päeva.

KarS § 69 lg 1 alusel asendada vangistus ühesaja neljakümne kaheksa (148) tunni üldkasuliku
tööga, mille tegemise tähtajaks määrata kümme (10) kuud arvates kohtuotsuse jõustumisest. Kuni
üldkasuliku töö lõpuni on Indrek Ehavere kohustatud täitma KarS § 75 lg 1 ette nähtud
käitumiskontrolli nõudeid: elama kohtule avaldatud elukohas, ilmuma määratud aegadel
kriminaalhooldaja juurde registreerimistele, alluma oma elukohas kriminaalhooldaja kontrollile,
esitama kriminaalhooldajale andmeid oma kohustuste täitmise ja elatusvahendite kohta, taotlema
kriminaalhooldajalt eelneva loa kauemaks kui viieteistkümneks päevaks Eesti territooriumi piires
oma elukohast lahkumiseks, taotlema kriminaalhooldajalt eelneva loa Eesti territooriumilt
lahkumiseks ja väljaspool Eesti territooriumi viibimiseks, taotlema kriminaalhooldajalt eelneva loa
elu- või töökoha vahetamiseks.

Lisakaristusena võtta Indrek Ehamaalt ära mootorsõiduki juhtimise õigus neljaks (4) kuuks, mida
arvestada kohtuotsuse jõustumise päevast. Viie päeva jooksul pärast kohtuotsuse jõustumist on
Indrek Ehamaal kohustatud loovutama juhitunnistuse Maanteeameti liiklusregistrile.
Välja mõista Indrek Ehamaalt riigi tuludesse 322.50 eurot sundraha ja 72 eurot määratud kaitsja tasu
hüvituseks, kokku 394,50 eurot.

Sundraha ja kaitsja tasu on võimalik tasuda ositi kuue (6) kuu jooksul arvates kohtuotsuse
jõustumisest, s.o ühes kuus 65,75 eurot. Osamaksed tuleb tasuda Maksu- ja Tolliameti kontole nr
EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916700044377 ja selgituseks
kohtuasja nr 1-16-5083. Maksete mittetasumise korral saadetakse kohtuotsus menetluskulude
sissenõudmise osas sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast maakohtu kaudu apellatsiooni Tallinna Ringkonnakohtule. Apellatsiooni saab
esitada kriminaalmenetluse normide rikkumise peale ja juhtudel, kui kokkuleppes kirjeldatud tegu ei
ole kuritegu, on ebaõigesti kvalifitseeritud või kui seadus ei näe ette kokku lepitud karistust.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Indrek Ehaveret süüdistatakse selles, et ta 08.juunil 2016.a. kella 05:55 ajal juhtis Rapla maakonnas
Kohila vallas Vaida-Urge tee 27 kilomeetril sõiduautot BMW 325I registrimärgiga xxx xxx
alkoholijoobe seisundis-tema poolt välja hingatud õhus ühes liitris mõõdeti 0,77 milligrammi
alkoholi.
Indrek Ehavere tegu on kvalifitseeritud KarS § 424 ette nähtud kuriteona.

Süüdistatava, tema kaitsja vandeadvokaat Natalia Suvorova ja prokuröri vahel sõlmitud kokkuleppe
kohaselt on karistuseks KarS § 424 järgi ette nähtud kuriteo toimepanemise eest vangistus 5 kuud,
mis asendada KarS § 69 alusel üldkasuliku tööga 148 tundi ning mille tegemise tähtajaks määrata 10
kuud. Üldkasuliku töö tegemise ajal on I. Ehavere kohustatud täitma KarS § 75 lõikes 1 ette nähtud
käitumiskontrolli nõudeid. Kokkulepe näeb ette ka lisakaristuse - mootorsõiduki juhtimise õiguse
äravõtmise neljaks kuuks.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja
menetlemisel on järgitud kokkuleppemenetluse sätteid. Seepärast tuleb teha vastavalt kokkuleppele
süüdimõistev otsus.

(allkirjastatud digitaalselt)
Lea Pavelson
kohtunik
