                         KOHTUMÄÄRUS
Kohus                               Viru Maakohus

Määruse tegemise aeg ja koht        19. aprillil 2016 Jõhvi kohtumajas
                                    kirjalikus menetluses
Väärteoasja number                  4-16-2867

Kohtunik                            Inna Kirsipuu

Kohtuasi                            Politsei- ja Piirivalveameti Ida prefektuuri taotlus Roland
                                    Vasemägile asenduskaristuse kohaldamiseks (väärteoasjas
                                    2440,15,003694, rahatrahv 100 eurot)
Kaebuse esitaja                     Roland Vasemägi, isikukood 36805232210, elukoht xxx

RESOLUTSIOON                        Juhindudes VTMS § 211, TMS § 201 lg 1, kohus


MÄÄRAS:

Jätta Politsei- ja Piirivalveameti Ida prefektuuri taotlus Roland Vasemägile
asenduskaristuse kohaldamiseks läbi vaatamata.

Määruse ärakiri saata Roland Vasemägile, kohtutäitur Natalja Malahhovale ja Politsei- ja
Piirivalveameti Ida prefektuurile.

Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai määrusest teada või pidi teada saama.

Tegi kindlaks:

Politsei- ja Piirivalveameti Ida prefektuuri Jõhvi politseijaoskonna patrullpolitseinik Aleksei
Rogozini 22.05.2015 kiirmenetluse otsusega väärteoasjas nr 2440,15,003694 määrati Roland
Vasemägile LS § 239 lg 1 p 1 järgi karistuseks rahatrahv 25 trahviühiku ulatuses, s.o summas
100 eurot.

Täitemenetlus nr 042/2016/206 on võlgniku Roland Vasemägi suhtes alustatud 22.01.2016.
Täitmisteade on võlgnikule kätte toimetatud 05.02.2016. Käesoleva ajani on rahatrahv
summas 100 eurot täielikult tasumata.

                                                                                             1
Jõhvi kohtutäitur Natalja Malahhova on kontrollinud võlgniku vara olemasolu ning temale
teadaolevatel andmetel puudub võlgnikul ametlik töökoht ning registrijärgne vallas- ning
kinnisvara, millele sissenõuet pöörata või ei ole olemasoleva vara väärtus küllaldane katmaks
vara realiseerimisega tekkivaid kulutusi. Võlgnikule kuuluvad pangakontod on arestitud, kuid
neil puuduvad piisavad rahalised vahendid.

Politsei- ja Piirivalveameti Ida Prefektuur esitas 11.04.2016 Viru Maakohtule taotluse
Roland Vasemägile asenduskaristuse kohaldamiseks.
Avalduse kohaselt ei tasunud menetlusalune isik rahatrahvi vabatahtlikult ja kohtutäitur
Natalja Malahhova alustas 22.01.2016 tema suhtes antud väärteoasjas täitemenetluse.
17.03.2016 teavitas kohtutäitur kohtuvälist menetlejat eelnimetatud rahatrahvi täitmise
võimatusest. Seoses eeltooduga ja juhindudes KarS § 72 ning täitemenetluse seadustiku § 201
lg 1 taotles kohtuväline menetleja otsustada tasumata rahatrahvi summas 100 eurot
asendamine arestiga.


Maakohtu seisukoht

Kohus, tutvunud käesoleva asja materjalidega, leidis, et kohtuvälise menetleja taotlus tuleb
jätta läbi vaatamata.

Käesoleva asja materjalidest nähtub, et Politsei- ja Piirivalveameti Ida prefektuuri Jõhvi
politseijaoskonna patrullpolitseinik Aleksei Rogozini 22.05.2015 kiirmenetluse otsusega
väärteoasjas nr 2440,15,003694 määrati Roland Vasemägile LS § 239 lg 1 p 1 järgi
karistuseks rahatrahv 25 trahviühiku ulatuses, s.o summas 100 eurot. Otsus jõustus
08.06.2015 (tl 7-9).

Täitemenetlus on alustatud 22.01.2016 (tl 10).

Vastavalt Täitemenetluse seadustiku § 201 lg 1 teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest, kui rahatrahvi
tervikuna määratud tähtpäevaks ei tasuta või kui osastatud rahatrahvi tasumise tähtaega ei
järgita ja rahatrahvi täitmise tähtaega ei ole pikendatud ning võlgnikul ei ole vara, millele
sissenõuet pöörata.

Kohtuvälise menetleja otsus jõustus 08.06.2015. Täitemenetlus on alustatud 22.01.2016.

Maakohus on seisukohal, et kuna käesolevas kohtuasjas on kohtutäitur teavitanud täitmise
võimatusest enne Täitemenetluse seadustikus sätestatud tähtaega (üks aasta), tuleb taotlus
jätta läbi vaatamata. Tõlgendades Täitemenetlusseadustiku § 201 lg 1 sätet, tuleb kohtu
arvates jõuda seisukohale, et seaduseandja eesmärk selle normi kehtestamisel oligi isikule
määratud-mõistetud rahalise laadi karistuse efektiise täitmise tagamine. Selleks ongi
kehtestatud seadusega küllaltki pikad nõude täitmise tähtajad- käesoleva nõude täitmine
aegub 4 aastaga alates lahendi jõustumisest. Kohtu hinnangul on kohtuväline menetleja teinud
liialt kaugeleulatuva järelduse võlgniku maksevõime kohta, eeldades kogu isikule tehtud
trahvisummade põhjal püsivat maksevõimetust. Kohus peab vajalikuks rõhutada, et
kohtutäituril lasub kohustus teha endast kõikvõimaliku, et isik tasuks talle määratud
rahatrahvi. Sealjuures tuleb järgida seaduses sätestatud tähtaegu. Lubamatu on olukord, kus

                                                                                           2
kohtuväline menetleja (antud juhul Politsei- ja Piirivalveameti Ida prefektuur) taotleb
konkreetse menetluse asjaolusid arvestamata isikule aresti. See aga ei ole rahatrahvi kui
karistuse eesmärk. Tähelepanu väärib ka fakt, et rahatrahvi aegumiseni on enam kui kolm
aastat aega.
Kohus asus seisukohale, et puudub õiguslik alus asuda arutama sisuliselt rahatrahvi
asendamist olukorras, kus ei ole möödunud Täitemenetlusseadustiku § 201 lg 1 sätestatud
üheaastane tähtaeg.

/allkirjastatud digitaalselt/

Inna Kirsipuu
kohtunik




                                                                                       3
