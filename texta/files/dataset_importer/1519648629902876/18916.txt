                         KOHTUMÄÄRUS
Kohus                                 Tartu Maakohus
Määruse tegemise aeg ja koht          8. aprill 2016, Tartu kohtumaja
Väärteoasja number                    4-15-9503
Kohtunik                              Rutt Teeveer
Väärteoasi                            Politsei- ja Piirivalveameti Ida prefektuuri 10.03.2014
                                      otsus väärteosjas nr 2440,14,000912
Taotlus                               sissenõudja taotlus     süüdlasele     asenduskaristuse
                                      kohaldamiseks
Menetlustoiming                       taotluse rahuldamata jätmine
Menetlusosalised                      võlgnik/süüdlane:    Arto         Algma         (isikukood
                                      35802242723; e-post XXXX)
                                      sissenõudja/kohtuväline menetleja: Politsei-  ja
                                      Piirivalveameti Ida prefektuur, esindaja Natalja
                                      Kreivald

RESOLUTSIOON
1. Jätta rahuldamata sissenõudja taotlus Arto Algmale asenduskaristuse kohaldamiseks seoses
   rahatrahvi tasumisega.
2. Määruse     koopia      saata   menetlusosalistele    ja    kohtutäitur      Ivi    Kalmetile
   (ivi.kalmet@taitur.just.ee).
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule viieteistkümne päeva jooksul
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Politsei- ja Piirivalveameti Ida prefektuuri 10.03.2014 otsusega väärteoasjas nr 2440,14,000912
karistati Arto Algmad LS § 201 lg 1 ja § 224 lg 2 järgi kvalifitseeritavate väärtegude
toimepanemise eest KarS § 63 alusel LS § 224 lg 2 järgi 175 trahviühiku, s.o 700 euro suuruse
rahatrahviga. Kohtuvälise menetleja lahend jõustus 04.04.2014.
Kuna Arto Algma karistuseks määratud rahatrahvi vabatahtlikult ära ei tasunud, pöörati Ida
prefektuuri 10.03.2014 otsus sundtäitmisele kohtutäituri kaudu (täiteasi nr 047/2014/663).
09.11.2015 saabus Tartu Maakohtusse sissenõudja Politsei- ja Piirivalveameti Ida prefektuuri
taotlus Arto Algmale asenduskaristuse kohaldamiseks, kuna trahvi sundtäitmine on isiku
varatuse tõttu võimatu.
08.04.2016 teatas võlgnik, et Ida Prefektuuri otsusega väärteoasjas nr 2440,14,000912
määratud rahatrahv 700 eurot on täielikult tasutud.

KOHTU SEISUKOHT
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. Sama paragrahvi lõige 3 sätestab, et kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.
Kuna Arto Algmale Politsei- ja Piirivalveameti Ida prefektuuri 10.03.2014 otsusega väärteoasjas
nr 2440,14,000912 määratud rahatrahv 700 eurot on enne asenduskaristuse kohaldamist täielikult
tasutud, jätab kohus sissenõudja taotluse VTMS § 211 lg 3 alusel rahuldamata.




/allkirjastatud digitaalselt/
Kohtunik




                                                                                                 2
