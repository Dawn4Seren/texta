                            KOHTUMÄÄRUS
Kohus                            Harju Maakohus
Kohtunik                         Kaie Almere
Määruse tegemise aeg ja koht     10.02.2016 Tallinn, Kentmanni kohtumaja
Tsiviilasi                       Saue Vallavalitsuse avaldus alaealise XXX(XXX)
                                 sündivale lapsele eestkoste seadmiseks ja eestkostja
                                 määramiseks
Tsiviilasja number               2-15-18590
Menetlusosalised     ja   nende Avaldaja Saue Vallavalitsus (asukoht Veskitammi 4,
esindajad                       Laagri, Saue vald, Harjumaa 76401, e-post
                                info@sauevald.ee)
                                Puudutatud isik 1 XXX(isikukood XXX, elukoht XXX),
                                riigi õigusabi korras määratud esindaja vandeadvokaat
                                Leino Biin (e-post biin@biin.ee)
                                Puudutatud isik 2 XXX(isikukood XXX, elukoht
                                rahvastikuregistri andmetel Tartu linn)
                                Puudutatud isik 3 XXX(isikukood XXX, elukoht XXX;
                                e-post XXX)
Asja läbivaatamine               Ärakuulamine toimus 27.01.2016

RESOLUTSIOON
   1. Seada eestkoste XXX(XXX) sündivale lapsele kuni XXX(XXX) täisealiseks
      saamiseni, so kuni 16.11.2017.
   2. Määrata XXX(XXX) sündivale lapsele eestkostjaks Saue Vallavalitsus.
   3. Eestkostja on lapse seaduslik esindaja. Eestkostja ülesanneteks on: eestkostetava
      so lapse igapäevaelu korraldamine; lapse rahaliste vahendite käsutamine; lapse
      ülalpidamiseks vajaminevate rahaliste toimingute teostamine, asjaajamised
      ametiasutustes, kus on vajalik seadusliku esindaja olemasolu; lapse igakülgse
      heaolu eest hoolitsemine. Samuti on eestkostjal kohustus eestkostetava vara hea
      eestkostja hoolsusega valitseda, säilitada ning võimalusel suurendada.
   4. Eestkostetava vara valitsemise ja eestkostja muude ülesannete täitmise kohta
      tuleb eestkostjal esitada kohtule iga-aastane kirjalik aruanne. Aruanne tuleb
      kohtule esitada 15.03.2017.
   5. Jätta menetlusosaliste kantud menetluskulud nende endi kanda ning muud
      menetluskulud riigi kanda.
   6. Määrus kehtib ja kuulub täitmisele alates eestkostjale teatavakstegemisest
      (TsMS § 531 lg 1).
EDASIKAEBAMISE KORD JA TÄHTAEG

Kohtumäärusele on menetlusosalistel õigus esitada määruskaebus Tallinna Ringkonnakohtule
Harju Maakohtu kaudu 15 (viieteist) päeva jooksul arvates määruse määruskaebuse esitajale
kättetoimetamisest.
Eestkostja nimetamine jõustub alates XXX(XXX) lapse sünnihetkest (PKS § 173 lg 2).
AVALDUSE ASJAOLUD JA MENETLUSE KÄIK
Saue Vallavalitsus esitas 09.12.2015 Harju Maakohtule avalduse piiratud teovõimega
XXX(XXX) sündivale lapsele eestkoste seadmiseks ja eestkostja määramiseks.
XXX on 16. aastane lapseootel alaealine. XXX õpib XXX 8. klassis lihtsustatud õppekava
alusel. XXX elab koos isa XXX ja vend XXX XXX. XXX ema XXX elab koos noorima
venna XXX ja uue perega XXX. Peale ema lahkumist pere juurest puudub XXX kontakt
emaga. XXXKooli psühholoog teatas 15.10.2015 Saue Vallavalitsusele telefoni teel, et XXX
tegi kooli meditsiinitöötaja juures rasedustesti, mis osutus positiivseks. Kool teavitas sellest
ka lapsevanem XXX. 19.10.2015 tuvastati Pelgulinna Naistenõuandlas, et XXX on 5-ndat
kuud rase ja eeldatava sünnituse aeg on 28.02.2016. XXX väidab, et ta ei tea, kes tema
sündimata lapse isa on. Alates 2007. aastast on XXX pere olnud pidevalt sotsiaaltöötajate
jälgimise all seoses majandusliku ja sotsiaalse toimetulematusega. Saue Vallavalitsus leiab, et
XXX teovõime laiendamine ei oleks tema ja tema sündimata lapse huvides. XXX ei ole
majanduslikult ja sotsiaalselt võimeline ega valmis XXX XXX toetama vastsündinu eest
hoolitsemisel, lapse heaolu igakülgsel tagamisel ja selleks vajalike tingimuste loomisel. Saue
Vallavalitsus soovib paigutada XXX koos vastsündinuga XXX perekonda, kuni XXX
täisealiseks saamiseni. XXX ja XXX perekonnaga on sõlmitud suusõnaline kokkulepe, milles
perekond on kinnitanud valmisolekut XXX ja tema vastsündinud lapsele turvalise ja sobiva
elukeskkonna pakkumiseks. Perekond XXX elab samuti XXX ja on XXX toetanud nii lastele
vajalike asjade muretsemisel kui laste kasvatuslikes küsimustes. Saue Vallavalitsus on
seisukohal, et perekond XXX suudab pakkuda XXX ja tema sündivale lapsele igapäevaselt
lapse heaolu toetavaid elamistingimusi ja vajalikku toetust.
XXX riigi õigusabi korras määratud esindaja Leino Biin leiab kohtule 06.01.2016 esitatud
kirjalikus seisukohas, et ta ei ole tõsikindlalt veendunud, et eestkoste seadmine on
ainuvõimalik. XXX oleks sündiva lapse suhtes küll piiratud teovõimega vanemaks, kellel aga
on õigus ja kohustus lapse hooldusõigust teostada. Tõsikindlaid tõendeid selle kohta, et XXX
sellega toime ei tuleks, ei ole. XXX soovib enda väitel aidata tütart lapse eest hoolitsemisel ja
on selleks teinud ka nähtavaid ettevalmistusi. XXX hooldusõigust tütre suhtes ei ole piiratud.
Kohus kuulas 27.01.2016 ära alaealise XXX . XXX on avaldusega nõus ja on nõus sellega, et
Saue Vallavalitsus saab lapse eestkostjaks. XXX juures ta aga elada ei taha, ta ei ole nõus
sinna koos lapsega elama minema. Ta teab kes on lapse isa, aga kohtule ta seda öelda ei taha.
XXX isa XXX on 27.01.2016 toimunud ärakuulamisel nõus, et Saue Vallavalitsus saab
eestkostjaks. Ta ei ole sellega nõus, et XXX läheb koos lapsega XXX juurde elama. Ta on
enda lapsi ise kasvatanud ja kasvatavad XXX lapse ka üles. XXX sai XXX rasedusest teada
sügisel, siis kui koolist helistati. XXX ei ütle kes on lapse isa ja ta rohkem ka ei pinninud.
KOHTUMÄÄRUSE PÕHJENDUSED
Kohus leiab, et avaldus on põhjendatud ja kuulub rahuldamisele.
Lääne-Tallinna Keskhaigla tõendi kohaselt on XXX rasedusega arvel AS Lääne-Tallinna
Keskhaigla naistekliiniku raseduskeskuses ja eeldatav sünnituse tähtaeg on 28.02.2016.
                                               2
Tsiviilseadustiku üldosa seaduse (TsÜS) § 8 lg 2 kohaselt on täielik teovõime 18-aastaseks
saanud isikul (täisealisel). Alla 18-aastasel isikul (alaealisel) ja isikul, kes vaimuhaiguse,
nõrgamõistuslikkuse või muu psüühikahäire tõttu kestvalt ei suuda oma tegudest aru saada või
neid juhtida, on piiratud teovõime. Perekonnaseaduse (PKS) § 118 lg 2 kohaselt, kui
vanematel ei ole võimalik hooldusõigust teostada, rakendab kohus lapse huvides asjakohaseid
abinõusid.
PKS § 171 lg 1 tulenevalt, kui esindusõigust ei ole alaealise lapse kummalgi vanemal või kui
lapse päritolu ei ole võimalik kindlaks teha, määratakse talle eestkostja. 27.01.2016 toimunud
ärakuulamisel XXX kohtule lapse isa nime ei öelnud. XXX ei ole kellelegi lapse isa kohta
andmeid avaldanud. Kohus leiab, et XXX Luigele sündiv laps vajab eestkostet, kuna XXX on
alla 18. a isik (alaealine), kellel on piiratud teovõime. Kohus on küsitlenud XXX XXX ja
kohus ei pea XXX arengutaset arvestades alaealise teovõime laiendamist otstarbekaks. Seega
ei ole XXX sündival lapsel esindusõigusega vanemat ja eestkoste seadmise eeldused on
täidetud.
PKS § 173 lg 2 kohaselt võib eestkostja nimetada ka juba enne lapse sündi, kui on alust
eeldada, et pärast sündi vajab laps eestkostjat. Nimetamine jõustub lapse sünniga.
Saue Vallavalitsus palub määrata XXX sündiva lapse eestkostjaks alates lapse sünnihetkest
Saue Vallavalitsuse. XXX elab koos oma isa ja 13-aastase vennaga 2-toalises korteris Saue
vallas, Tuula külas ning sinna asub elama ka sündiv laps. XXX on avaldanud soovi oma
tütart ja tema last igapäevaelu toimingutes abistada. XXX sõnul on ta ise oma lapsed üles
kasvatanud ja kasvatavad XXX sündiva lapse ka. XXX ja tema isa XXX on nõus sellega, et
Saue Vallavalitsus saab sündiva lapse eestkostjaks.
PKS § 174 lg 1 kohaselt eestkostjaks võib olla täisealine täieliku teovõimega füüsiline isik.
PKS § 176 lg 2 alusel kui sobivat füüsilist või juriidilist isikut ei leita, määratakse eestkostjaks
valla-või linnavalitsus, millega laps on kõige tugevamalt seotud. Kohus määrab XXX sündiva
lapse eestkostjaks Saue Vallavalitsuse, kuna käesoleval juhul ei ole kohtule teada ühtegi
sobivat füüsilist ega juriidilist isikut. Kohus veendus XXX ära kuulates, et XXX ei sobi
tulenevalt oma isikuomadustelt ja võimetelt oma sündiva lapselapse eestkostjaks.
PKS § 139 lg 1 tulenevalt piiratud teovõimega vanemal ei ole õigust last esindada ja ta teostab
lapse suhtes isikuhooldusõigust koos lapse seadusliku esindajaga. PKS § 195 lg 1 p 2 kohaselt
lõpeb eestkoste vanema hooldusõiguse taastumisega.
Eestkostja ülesanneteks on eestkostetava so lapse igapäevaelu korraldamine; lapse rahaliste
vahendite käsutamine; lapse ülalpidamiseks vajaminevate rahaliste toimingute teostamine,
asjaajamised ametiasutustes, kus on vajalik seadusliku esindaja olemasolu; lapse igakülgse
heaolu eest hoolitsemine. Samuti on eestkostjal kohustus eestkostetava vara hea eestkostja
hoolsusega valitseda, säilitada ning võimalusel suurendada.
XXX ei soovi asuda koos sündiva lapsega XXX perekonda. Kohus leiab, et vastu XXX
tahtmist ei saa teda sinna koos sündiva lapsega paigutada. Samas vajab XXX tulenevalt enda
arengutasemest ja sotsiaalsest küpsusest kõrvale tugiisikut, kellelt ta saaks abi ja nõu sündiva
lapse eest hoolitsemisel. XXX on küll igati valmis oma tütart aitama ja toetama imiku eest
hoolitsemisel, kuid kohtu hinnangul ei ole XXX sotsiaalselt võimeline seda tegema.
Tsiviilasja materjalidest nähtuvalt ei ole XXX suutnud tagada enda lastele head keskkonda ja
ei ole tulnud majanduslikult ega sotsiaalselt toime. XXX pere on olnud alates 2007. aastast
sotsiaaltöötajate jälgimise all. Kohus on seisukohal, et Saue Vallavalitsusel tuleb korraldada
XXX alates lapse sünnist tugiisikuteenus. Tugiisikuteenuse eesmärk on sotsiaalhoolekande
seaduse (SHS) § 23 lg 2 ja 3 kohaselt last kasvatavale isikule tugiisikuteenuse osutamisel
                                                 3
lapse hooldamise ning turvalise ja toetava kasvukeskkonna tagamine ning koostöös last
kasvatava isikuga lapse arengu toetamine.
TsMS § 172 lg 1 ja 3 alusel tuleb jätta menetlusosaliste kantud menetluskulud nende endi
kanda ning muud menetluskulud riigi kanda.


/allkirjastatud digitaalselt/
Kaie Almere
Kohtunik




                                           4
