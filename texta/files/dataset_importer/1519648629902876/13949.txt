                             KOHTUMÄÄRUS
Kohus                               Harju Maakohus Kentmanni kohtumaja

Kohtunik                            Karin Sonntak

Määruse tegemise aeg ja koht        31. mai 2016.a, Tallinn

Tsiviilasja number                  2-16-106302
Tsiviilasi                          AS-i XXX hagi Osaühingu XXX vastu võlgnevuse
                                    väljamõistmiseks
Menetlustoiming                     Kompromissi kinnitamine, asjas menetluse              lõpetamine,
                                    riigilõivu osaline tagastamine, kirjalik menetlus
Menetlusosalised ja nende           Hageja: AS XXX(registrikood XXX, asukoht XXX)
esindajad
                                    Hageja esindaja: Kristi XXX (e-post kristi.XXX@ee.XXX.com)
                                    Kostja: Osaühing XXX(registrikood XXX, XXX; e-post XXX)
                                    Kostja esindaja: vandeadvokaat Yulia Klyukach (e-post
                                    yulia.klyukach@aaviklaw.ee)

Resolutsioon

   I.        Kinnitada AS-i XXX ja Osaühingu XXX vahel sõlmitud kompromiss, mille kohaselt:
   1. Kostja on 22.05.2016.a seisuga tasunud hagejale põhivõla summas 119.24 eurot ning viivise
      summas 02.34 eurot.
   2. Pooled lepivad kokku, et kostja tasub hagejale hiljemalt 10.06.2016.a asjas tasutud riigilõivust
      ½, s.o 37.50 eurot, ning viivised summas 12.50 eurot (kokku 50.00 eurot). Kostja tasub
      võlgnevuse AS-i XXX arvelduskontole XXXXXXXXXXXXXX Swedbank AS-is,
      viitenumbriga 123.
   3. Menetluskulud jäävad poole endi kanda.
   4. Hageja ja kostja paluvad lühendada kompromissi vaidlustamise tähtaega 2 (kahe) päevani.

   II.       Lõpetada seoses kompromissi kinnitamisega menetlus tsiviilasjas 2-16-106302.
   III.      Tagastada asjas tasutud riigilõiv osaliselt, summas 37.50 eurot, AS-i XXX
             arvelduskontole XXXXXXXXXXXXXX Swedbank AS-is.
Määrus saata pooltele.
Edasikaebamise kord

Käesoleva kohtumääruse peale menetluse lõpetamise osas võib esitada määruskaebuse Tallinna
Ringkonnakohtule Harju Maakohtu kaudu 2 (kahe) päeva jooksul.
                                           1(2)
Kohtumääruse põhjendused ja kohaldatav seadus
Harju Maakohtu menetluses on AS-i XXX hagi Osaühingu XXX vastu võlgnevuse väljamõistmiseks.
Pooled edastasid kohtule kinnitamiseks kompromissi. Pooled paluvad kohtul kompromiss kinnitada
ning asjas menetlus lõpetada. Kompromissi kohaselt on pooled teadlikud menetluse lõpetamise
tagajärgedest. Ühtlasi paluvad pooled, seoses poolte vahel kompromissi sõlmimisega, tagastada
hagejale käesolevas tsiviilasjas tasutud riigilõivust pool, s.o 37.50 eurot.
Kohus leiab, et poolte poolt esitatud kompromissleping tuleb kinnitada ja asjas menetlus lõpetada.
TsMS § 430 lg 1 kohaselt võivad pooled menetluse kuni hagi kohta tehtud lahendi jõustumiseni
lõpetada kompromissiga. TsMS § 428 lg 1 p 4 sätestab, et kohus lõpetab menetluse otsust tegemata,
kui pooled on sõlminud kompromissi ja kohus kinnitab selle. Kohus kinnitab kompromissi määrusega,
millega ühtlasi lõpetab asja menetluse. TsMS § 430 lg-le 3 ei kinnita kohus kompromissi, kui see on
vastuolus heade kommetega või seadusega või rikub olulist avalikku huvi või kui kompromissi ei ole
võimalik täita. Kohus leiab, et poolte poolt esitatud kompromissleping vastab seadusest tulenevatele
nõuetele ning ei esine selle kinnitamisest keeldumise aluseid. Seega kuulub kohtule esitatud
kompromissleping kinnitamisele ja menetlus asjas lõpetamisele.
Tulenevalt TsMS § 432 on menetluse lõpetamisel kompromissiga samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene teisiti.

TsMS § 173 lg 1 järgi esitab asja menetlenud kohus menetluskulude jaotuse menetlusosaliste vahel
kohtuotsuses või menetlust lõpetavas määruses. TsMS § 168 lg 3 alusel kompromissi sõlmimise korral
kannavad pooled oma menetluskulud ise, kui nad ei ole kokku leppinud teisiti. Pooled leppisid kokku,
et menetluskulud tuleb jätta poolte endi kanda.
Hageja tasus 18.03.2016.a maksekäsu kiirmenetluse avalduse esitamisel riigilõivu 45.00 eurot ning
hagiavalduse esitamisel 25.04.2016.a täiendavalt 30.00 eurot. Kokku 75.00 eurot.
TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled sõlmivad
kompromissi. Hageja palub tagastada riigilõivu summas 37.50 eurot. Eeltoodust tulenevalt tuleb
riigilõiv tagastada hageja arveldusarvele osaliselt, s.o summas 37.50 eurot.
TsMS § 661 lg 4 alusel võib kohus poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Antud asjas on pooled kokku
leppinud, et lühendavad kompromissi kinnitava ja menetluse lõpetamise kohta tehtava kohtumääruse
kaebetähtaega, millest tulenevalt on pooltel õigus esitada määruskaebus menetluse lõpetamise kohta
tehtavale kohtumäärusele 2 tööpäeva jooksul nimetatud kohtumääruse kättetoimetamisest.


/allkirjastatud digitaalselt/
Karin Sonntak
Kohtunik




                                                2(2)
