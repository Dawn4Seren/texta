                              KOHTUOTSUS
                              EESTI VABARIIGI NIMEL
Kohus                           Tartu Maakohus

Otsuse tegemise aeg ja koht     23.mail 2016. a, Tartu kohtumaja

Kriminaalasja number            1-16-2690

Kohtunik                        Peet Teidearu

Istungisekretär                 Heli Nurmoja

Prokurör                        Ringkonnaprokurör Silva Rood

Kannatanud                      R.V.
                                P.T.
Kriminaalasi                    Sergei Kolosov süüdistus KarS § 199 lg.2 p.4,7 järgi
                                kokkuleppemenetluses
                                Kohtusse saadetud üldmenetluses
Süüdistatav                     SERGEI KOLOSOV
                                Elu- või asukoht ja aadress: XXXX
                                Isikukood või sünniaeg:       39209296825
                                Kodakondsus:                  XXXX
                                Haridus:                      XXXX
                                Emakeel:                      XXXX
                                Töökoht või õppeasutus:       XXXX
                                Kaitsja nimi:                 Aivar Kello
                                Karistatus:                   kehtivaid kriminaalkaristusi
                                4, kehtivaid väärteokaristusi 10
                                Tõkend:                       ei ole

Kaitsja                        advokaat Aivar Kello riigi õigusabi korras
Juhindudes kriminaalmenetluse seadustiku (KrMS) §-dest 180, 248 lg 1 p 5 ja 249, kohus

                                    otsustas:
 Süüdi tunnistada Sergei Kolosov KarS § 199 lg 2 p 7,9 järgses kuriteo toimepanemise
eest ja mõista temale karistuseks üks (1) aasta vangistust.
KarS § 65 lg 1 alusel moodustada liitkaristus, suurendades käesolevas kriminaalasjas
mõistetavat karistust 1(üks) aasta vangistust, üksikkaristustest raskeima suurendamise
teel 10.02.2016 Tartu Maakohtu Viljandi kohtumaja poolt Sergei Kolosovile liitkaris-
tusena mõistetud karistuse 6 kuu ja 17 päeva vangistuse võrra ja mõista Sergei
Kolosovile liitkaristuseks 1(üks) aasta, 6(kuus) kuud ja 17(seitseteist) päeva vangistust.
 Käesolevaks ajaks Tartu Maakohtu Viljandi kohtumaja poolt 10.02.2016 mõistetud
ärakantud karistus 6(kuus) kuud ja 17(seitseteist) päeva vangistust arvata liitkaristusest
maha ning lõplikuks karistuseks mõista Sergei Kolosovile 1(üks) aasta vangistust.

Rakendades KarS § 74 sätteid määrata, et tingimisi jäetakse mõistetud tähtajaline
vangistus Sergei Kolosovile kohaldamata ja mõistetud vangistust ei pöörata täielikult
täitmisele, kui Sergei Kolosov ei pane 2(kahe) aastase katseaja jooksul toime uut kuritegu
ja täidab talle KarS § 75 sätestatud käitumiskontrolli ajaks pandud kontrollnõudeid,
mille kohaselt ta on kohustatud:
elama määratud alalises elukohas XXXX;
tulema kriminaalhooldaja määratud ajavahemike järel kriminaalhooldusosakonda
registreerimisele;
alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui 15 päevaks;
saama kriminaalhooldusametnikult eelneva loa elu-,töö-või õppimiskoha vahetamiseks;
saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Tsiviilhagid rahuldada
VÕS § 1045 lg. 1 p. 5 ja TsKMS § 440 alusel välja mõista Sergei Kolosovilt :
R.V. ( ik: XXXX; elukoht: XXXX; tel: XXXX; a/a XXXX) 7800 (seitse tuhat kaheksasada
) EUR kahju hüvituseks;
P.T. (ik: XXXX; elukoht: XXXX, tel: XXX; a/a XXXX) 1200 (üks tuhat kakssada) EUR
kahju hüvituseks.

Asitõendid:
CD plaat sündmuskoha vaatlusprotokolli juurde- kriminaalasja juures- jätta
kriminaalasja juurde;
kruvikeeraja- kriminaalasja juures- hävitada pärast kohtuotsuse jõustumist.

KrMS § 180 lg. 1 alusel välja mõista Sergei Kolosovilt riigieelarvesse menetluskulu
1295(üks tuhat kakssada üheksakümmend viis) EUR ja 41 senti.
KrMS § 180 lg. 3 alusel võimaldada Sergei Kolosovil tasuda menetluskulud ühe aasta
jooksul kohtuotsuse jõustumisest.

Menetluskulud tuleb tasuda kohtu poolt määratud tähtaja jooksul pärast kohtuotsuse
jõustumist Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700038406.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul pärast
kohtuotsuse jõustumist pööratakse kohtuotsus kohtutäituri kaudu sundtäitmisele.
Sundtäitmisega kaasnevad süüdimõistetule täitemenetluse kulud.

Edasikaebamise kord
Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse

                                                                                         2
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

KrMS § 249 (Süüdimõistva kohtuotsuse põhiosa kokkuleppemenetluses) kohaselt kohtuotsuse
põhiosas märgitakse: 1) millises süüdistuses kohus süüdistatava süüdi mõistab ning 2)
kokkuleppe sisu.
Kokkulepe, sõlmitud Lõuna Ringkonnaprokuratuuris 23.mail 2016
Süüdistus: Sergei Kolosovi süüdistatakse selles, et tema isikuna, kes on varem toime pannud
süstemaatilisi vargusi, ajavahemikul 04.05.2015 kell 17:00 kuni 05.05.2015 kell 07:00 XXXX
sadamas grupis koos kohtueelsel uurimisel kindlaks tegemata isikuga võttis võõra vallasasja
ebaseadusliku omastamise eesmärgil ära R.V. paadi reg.nr XXXX küljest mootori SUZUKI DF
väärtusega 1800 eurot, R.V. paadi reg.nr XXXX küljest mootori YAMAHA 50TLRC
väärtusega 4500 eurot ja P.T. paadi reg.nr XXXX küljest mootori MERCURY väärtusega 1200
eurot.

Sellega Sergei Kolosov pani toime KarS § 199 lg 2 p 7,9 järgi kvalifitseeritava kuriteo s.o.
võõra vallasasja äravõtmise selle ebaseadusliku omastamise eesmärgil grupi poolt ja
süstemaatiliselt.

KarS § 199 lg 2 p 7,9 järgi ettenähtud kuriteo toimepanemise eest nõuab prokurör kohtus
süüdistatavale karistuseks 1 aasta vangistust.
KarS § 65 lg 1 alusel moodustada liitkaristus, suurendades käesolevas kriminaalasjas
mõistetavat karistust 1 aastat vangistust üksikkaristustest raskeima suurendamise teel
10.02.2016 Tartu Maakohtu Viljandi kohtumaja poolt Sergei Kolosovile liitkaristusena
mõistetud karistuse 6 kuu ja 17 päeva vangistuse võrra ja mõista liitkaristuseks 1 aasta 6 kuud
ja 17 päeva vangistust. Käesolevaks ajaks Tartu Maakohtu Viljandi kohtumaja poolt
10.02.2016 mõistetud ärakantud karistus 6 kuu ja 17 päeva vangistust arvata liitkaristusest
maha ning lõplikuks karistuseks mõista 1 aasta vangistust.

Rakendades KarS § 74 sätteid määrata, et tingimisi jäetakse mõistetud tähtajaline vangistus
kohaldamata ja mõistetud vangistust ei pöörata täielikult täitmisele kui kohtualune ei pane 2
aasta katseaja jooksul toime uut kuritegu ja täidab talle KarS § 75 sätestatud käitumiskontrolli
ajaks pandud kontrollnõudeid:
elama kohtu poolt määratud alalises elukohas
ilmuma kriminaalhooldaja määratud ajavahemike järel kriminaalhooldusosakonda
registreerimisele.
alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta
saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui 15 päevaks
saama kriminaalhooldusametnikult eelneva loa elu-,töö-või õppimiskoha vahetamiseks


                                                                                                3
saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

VÕS § 1043 alusel kuuluvad Sergei Kolosovilt välja mõistmisele tsiviilhagid:
R.V. kasuks 7800 EUR
P.T. kasuks 1200 EUR

Asitõendid:
CD plaat sündmuskoha vaatlusprotokolli juurde- kriminaalasja juures.
kruvikeeraja- kriminaalasja juures.

Kriminaalmenetluse kulud kokku 983,41 EUR, millele lisanduvad kaitsja tasud kohtus. Kokku
on lepitud, et süüdistatav tasub menetluskulud osade kaupa 1 aasta jooksul alates kohtuotsuse
jõustumisest.

Õigusabi tasu kaitsjale Aivar Kello 25.09.2015 summas 24 EUR ( tl 61) ja 23.03.2016 summas
72 EUR ( tl 83-84).
DNA ekspertiisitasu 14.05.2015 summas 513 EUR (tl 16)
DNA ekspertiisitasu 22.10.2015 summas 57 EUR (tl 23)
Jäljeekspertiisi tasu 12.11.2015 summas 314 EUR (tl 34)
Kutsete saatmisega seotud kulud 3,41 EUR ( tl 85)

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.


Menetlus kohtus
Kriminaalasi saadeti kohtusse üldmenetluse korras.
Enne kohtuistungit 23.mail 2016 ringkonnaprokurör Silva Rood taotles kohtult aega
kokkuleppemenetluse läbirääkimisteks.
Kohtuistungil esitas ringkonnaprokurör Silva Rood kohtule kriminaalasja toimiku koos
asitõenditega, tõendid tsiviilhagi suuruse kohta, süüdistatava ja kaitsjaga sõlmitud kokkuleppe
ning taotles asjas kokkuleppemenetluse kohaldamist.
Süüdistatav Sergei Kolosov ja kaitsja Aivar Kello olid nõus kokkuleppemenetluse
kohaldamisega. Kirjalikud nõusolekud kannatanutelt kokkuleppemenetluseks on võetud.
Ringkonnaprokurör Silva Rood andis ülevaate sõlmitud kokkuleppest ning jäi kokkuleppe
juurde, selgitades karistuse kohaldamist ja menetluskulude nõuet; samuti esitas tõendid
tsiviilhagi suuruse tõenduseks.
 Süüdistatav Sergei Kolosov kinnitas , et süüdistus ja tõendid on temale arusaadavad ning tema
poolt sõlmitud kokkulepe 23. 05.2016 on temale arusaadav. Kokkulepe vastab tema tahtele, ta
jääb kokkuleppe juurde ning kokkuleppe võib kohtuotsusele aluseks võtta.
Sergei Kolosov võttis õigeks ka tema vastu esitatud tsiviilhagid R.V. kasuks 7800 EUR
P.T. kasuks 1200 EUR.




                                                                                                 4
Kaitsja Aivar Kello kinnitas, et kokkulepe on sõlmitud läbirääkimiste tulemusena ning
kokkuleppes on väljendatud süüdistatava tahe. Kaitsja kinnitas et kokkuleppe võib
kohtuotsusele aluseks võtta.
Kohus on seisukohal , et käesolevas kriminaalasjas sõlmitud kokkulepe vastab süüdistatava
Sergei Kolosovi tahtele, kokkulepe sõlmimisel on järgitud menetlusnorme ning selle
kokkuleppe võib kohtuotsusele aluseks võtta.
Süüdi tunnistada Sergei Kolosov KarS § 199 lg.2 p.7, 9 järgi ning karistada teda kokkuleppes
toodud karistusega. Kohus nõustub karistuse liigi ja määraga, karistuse tingimisi
kohaldamisega.

Tsiviilhagide lahendamine
    Asjaomased õigusnormid
       Võlaõigusseaduse (VÕS) § 1043 (Õigusvastaselt tekitatud kahju hüvitamine) kohaselt
teisele isikule (kannatanu) õigusvastaselt kahju tekitanud isik (kahju tekitaja) peab kahju
hüvitama, kui ta on kahju tekitamises süüdi või vastutab kahju tekitamise eest vastavalt
seadusele. VÕS § 1045 (Kahju tekitamise õigusvastasus) lg 1 p 5 kohaselt kahju tekitamine on
õigusvastane eelkõige siis, kui see tekitati kannatanu omandi või sellega sarnase õiguse või
valduse rikkumisega.
       Tsiviilkohtumenetluse seadustiku (TsMS) § 440 (Hagi õigeksvõtmine) lg 1 kohaselt, kui
kostja võtab kohtuistungil või kohtule esitatud avalduses hageja nõude õigeks, rahuldab kohus
hagi.
Esitatud tsiviilhagid:
Süüdistatav Sergei Kolosov võttis kohtuistungil R.V. tsiviilhagi 7800 EUR ja P.T. tsiviilhagi
1200 EUR õigeks ja oli valmis need hüvitama.
Tsiviilhagid tuleb TsMS § 440 ja VÕS § 1043, 1045 lg. 1 p. 5 alusel rahuldada ning välja mõista
kahju tekitanult Sergei Kolosovilt R.V. tsiviilhagi 7800 EUR ja P.T. tsiviilhagi 1200 EUR
kahju hüvituseks.

Menetluskulud
KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu.
Kohus lähtub menetluskulude väljamõistmisel menetluspoolt vahel kokku lepitud kohtukulude
suurusest ja hüvitamise korrast.
Kohus nõustub ringkonnaprokuröriga ning ei mõista Sergei Kolosovilt välja sundraha , lähtudes
Riigikohtu seisukohast, mille kohaselt pidanuks käesoleva kriminaalasja liitma Sergei Kolosovi
eelmise kriminaalasjaga ning kriminaalasju ühiselt menetlema.

Lähtudes eeltoodust on Sergei Kolosovi menetluskuludeks
Kaitsjatasu:
Kohtus 312 €
Kohtueelselt: 96 €
Kokku: 408 €

Ekspertiisid:
DNA 513 €
DNA 57 €
Kokku: 570 €
Jäljeekspertiis: 314 €

Kutsed: 3,41 €


                                                                                             5
Kokku: 1295,41 €
Kokkuleppes on lepitud kokku ajatada Sergei Kolosovile menetluskulud ühel aastale.

KrMS § 180 lg. 3 alusel ajatada Sergei Kolosovile menetluskulude tasumine 12 kuule, sest
praegu puudub tal püsiv sissetulek. Menetluskulude korraga või lühema ajaga tasumine on
süüdimõistetule ebamõistlikult koormav, arvestades ka seda et Sergei Kolosovil tuleb tasuda ka
tsiviilhagisid.

Kohtunik Peet Teidearu
/allkirjastatud digitaalselt/




                                                                                            6
