                                         KOHTUOTSUS
                                       EESTI VABARIIGI NIMEL

Kohus                            Pärnu Maakohus
Otsuse tegemise aeg ja koht      09.mai 2016     Paide
Kriminaalasja number             1-16-3961
Kohtunik                         Sirje Lahesoo
Kohtuistungi sekretär            Kai Niidumaa
Kriminaalasi                     Jaanis Mallas’e süüdistus KarS § 424 järgi
Menetlus                         Kiirmenetlus kokkuleppemenetluse erisustega
Prokurör                         Tiina Viru
Süüdistatav                      Jaanis Mallas, isikukood 38106194914, elukoht xxxxx xxxx xxxx,
                                 xxx    xxxxxxxxxx    xx   xxxxxxxxxxx,    varem   kriminaalkorras
                                 karistamata, kahtlustatavana kinnipeetud 08.05.2016
Kaitsja (määratud)               Natalia Suvorova, vandeadvokaat

RESOLUTSIOON
1. Süüdi tunnistada Jaanis Mallas KarS § 424 järgi ning mõista talle karistuseks vangistus
6 kuud.
1.1. KarS § 68 lg 1 alusel lugeda ärakantud karistuseks eelvangistuses viibimise aeg
08.05.2016, so 1 päev.
1.2. Lõplikuks karistuseks mõista vangistus 5 (viis) kuud ja 29 (kakskümmend üheksa) päeva.
1.3. KarS § 73 lg 1 ja 3 alusel jätta vangistus tingimisi täielikult Jaanis Mallas’e suhtes
kohaldamata. Mõistetud karistust ei pöörata täitmisele, kui Jaanis Mallas 18 (kaheksa-
teistkümne) kuulise katseaja jooksul ei pane toime uut tahtlikku kuritegu.
2. Lisakaristusena võtta Jaanis Mallas’elt KarS § 50 lg 1 alusel ära mootorsõiduki juhtimise
õigus tähtajaga 1 (üks) kuu.
2.1. Juhtimisõiguse äravõtmise tähtaeg algab käesoleva otsuse jõustumise päevast.
2.2. Liiklusseaduse § 127 alusel kohustada Jaanis Mallas’t loovutama oma juhiluba Maanteeametile 5
tööpäeva jooksul alates kohtuotsuse jõustumisest.
3. Menetluskulud kriminaalasjas on määratud kaitsja tasu 72,96 eurot ja sundraha 645,00
eurot.
3.1. KrMS § 2565 lg 2 alusel vähendada sundraha suurust poole võrra, st tasumisele kuuluv
sunniraha on 322,50 eurot.
3.2. Välja mõista Jaanis Mallas’elt riigituludesse 72,96 eurot määratud kaitsja tasu koos
käibemaksuga ja 322,50 eurot sundraha.
3.3. Lubada Jaanis Mallas’el tasuda menetluskulud (395,46 €) ositi 4 (nelja) kuu jooksul alates
kohtuotsuse jõustumisele järgnevast kuust, makstes kolmel esimesel kuul riigituludesse iga kuu
99,00 eurot ja neljandal kuul 98,46 eurot.
3.4. Makseinfo menetluskulude tasumiseks (makserekvisiidid, konto- ja viitenumbrid) edastatakse
kohtuotsuse jõustumisel süüdimõistetule. Makseinfot on võimalik saada ka Pärnu Maakohtu Paide
kohtumaja kantseleist.
3.5. Juhul, kui Jaanis Mallas ei täida menetluskulude tasumise kohustust nõuetekohaselt, tuleb tal
kanda ka kohtuotsuse täitmisega seotud kulud.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule Pärnu Maakohtu Paide
kohtumaja kaudu seoses Kriminaalmenetluse seadustiku 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida sea-
                                                                               Kriminaalasi 1-16-3961

dus selle eest ette ei näe. Tähtaeg apellatsioonkaebuse esitamiseks on 15 päeva alates kohtu-otsuse
kuulutamisest.
Menetluskulude osas võib esitada määruskaebuse Pärnu Maakohtule 10 päeva jooksul alates päevast,
mil isik sai kohtulahendist teada või pidi teada saama.

Süüdistus
Jaanis Mallas’t süüdistatakse selles, et ta 08.05.2016 kell 00:42 ajal xxxxxxxx, xxxxx-xxxxxxx-
xxxxxxxx mnt 89.kilomeetril juhtis mopeedi xxxx xxxxxx reg nr xxxx alkoholi tarvitamisest tingitud
joobeseisundis, mis avaldus selles et tema väljahingatavas õhus oli alkoholisisaldus 0,95 mg/l kohta
+/- 0,09 mg/l, seega oli alkoholisisaldus väljahingatavas õhus mitte vähem kui 0,86 mg/l.
Mootorsõiduki juhtimisega joobeseisundis pani Jaanis Mallas toime kuriteo KarS § 424 järgi

Menetlus kohtus
1. Kohtuistungil kinnitas süüdistatav, et on toime pannud teo, milles teda süüdistatakse; et ta on
süüdistusest ja kokkuleppe sisust aru saanud; et ta on kokkuleppes väljendanud oma tõelist tahet
ning et ta nõustub kokkuleppega.
Kriminaaltoimiku materjalide alusel ja kohtuliku arutamise põhjal leiab kohus, et süüdistatava kok-
kulepe on olnud tema tõelise tahte avaldus ning et kriminaalasja menetlemisel on järgitud kokku-
leppemenetlust reguleerivaid sätteid. Eeltoodut arvestades tuleb Jaanis Mallas süüdi tunnistada ja
mõista talle karistus vastavalt kokkuleppele.
Kokkuleppe kohaselt nõuab prokurör Jaanis Mallas’e süüdi tunnistamist KarS § 424 järgi ja tema
karistamist vangistusega 6 kuud. KarS § 68 alusel loetakse kantuks eelvangistuses viibimise aeg
08.05.2016, so 1 päev ning lõplikuks karistuseks mõista vangistus 5 kuud ja 29 päeva. KarS § 73 lg
1 ja 3 alusel jätta vangistus tingimisi täielikult Jaanis Mallas’e suhtes kohaldamata ning mõistetud
karistust ei pöörata täitmisele, kui Jaanis Mallas 18 kuulise katseaja jooksul ei pane toime uut taht-
likku kuritegu. Lisakaristusena võtta Jaanis Mallas’elt KarS § 50 lg 1 alusel ära mootorsõiduki
juhtimise õigus tähtajaga 1 kuu.
2. Asitõendeid ei ole. Tsiviilhagi esitatud ei ole.
3. KrMS § 175 lg 1 p-de 1 ja 9 kohaselt on menetluskuluks määratud kaitsjale makstud tasu ja
süüdimõistva kohtuotsusega kaasnev sundraha.
Jaanis Mallas’e määratud kaitsjana osales kriminaalasja kohtueelses menetluses vandeadvokaat
Natalia Suvorova, kellele määratud tasu ja kulu koos käibemaksuga on 72,96 eurot.
KrMS § 179 lg 1 p 2 kohaselt on sundraha teise astme kuriteos süüdimõistmise korral 1,5 kuupalga
alammäära, st 645 eurot. Kuna asja menetlemisel kohaldati kiirmenetlust, vähendab kohus KrMS §-
st 2565 lg 2 alusel sundraha suurust poole võrra (322,50 €).
KrMS § 180 lg 1 kohaselt süüdimõistva kohtuotsuse korral hüvitab menetluskulud (kokku 395,46 €)
süüdimõistetu, st Jaanis Mallas.
KrMS § 180 lg 3 alusel lubada süüdimõistetul hüvitada menetluskulud riigituludesse ositi 4 kuu jooksul
arvates kohtuotsuse jõustumisele järgnevast kuust selliselt, et esimesed kolm kuud iga kuu 99 eurot
ja viimane neljas kuu 98,46 eurot.


/allkirjastatud digitaalselt/
Sirje Lahesoo
Kohtunik




                                                      2 (2)
