                                                                             Väärteoasi nr 4-16-8488




                              KOHTUMÄÄRUS
Kohus                               Tartu Maakohus
Määruse tegemise aeg ja koht        13. detsembril 2016. a Tartu kohtumaja, Kalevi 1.
Väärteoasja number                  4-16-8488 (2780,15,007668)
Täiteasja number                    047/2016/66
Täitmiskohtunik                     Ene Muts
Kohtuistungi sekretär               Kädi Leola
Väärteoasi                          Lõuna prefektuuri avaldus Veiko Rämmelile määratud
                                    rahatrahvi asendamiseks arestiga KarS § 72 alusel
Menetlusalune isik                  Veiko Rämmel
                                    isikukood: 36410150235, elukoht: XXXX
Kohtuvälise menetleja otsus         Lõuna prefektuuri Tartu politseijaoskonna 21.10.2015 otsusega
                                    tubakaseaduse (TubS) § 46 järgi määratud rahatrahv 20
                                    trahviühikut, s.o 80 eurot.
Kohtutäitur                         Ivi Kalmet

RESOLUTSIOON

KarS § 72 lg 1 ja 2 alusel asendada väärteoasjas nr 2780,15,007668 Lõuna prefekturri 21.10.2015.a
otsusega Veiko Rämmelile (isikukood: 36410150235) määratud rahatrahv tasumata 80 euro, s.o 20
trahviühiku ulatuses üldkasuliku tööga 5 (viis) tundi.
KarS § 69 lg 3 alusel määrata Veiko Rämmelile üldkasuliku töö tegemiseks tähtaeg 2 (kaks) kuud
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri Tartu politseijaoskonna ennetus- ja
menetlustalituse menetlusteenistuse vanemspetsialisti Anžela Murumägi poole aadressil Tartumaa,
Tartu, Riia 132, telefonid: 730 8786, 5770 5922; e-posti aadress: anzela.murumagi@politsei.ee.

Määruse koopia saata Lõuna prefektuurile ja kohtutäiturile Ivi Kalmetile.




                                                                                                    1
Edasikaebamise kord
Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused.

Lõuna prefektuuri korrakaitsebüroo Tartu politseijaoskonna 21.10.2015. a otsusega määrati Veiko
Rämmelile TubS § 46 alusel karistuseks rahatrahv 20 trahviühikut, s.o 80 eurot. Rahatrahvi tasumise
tähtaeg määrati 15 päeva jooksul otsuse jõustumisest, hiljemalt 06.11.2015. a. Otsus jõustus
09.11.2015. a.
Võlgniku suhtes alustati täitemenetlus 08.01.2016. a.
21.10.2015. a väärteoasjas nr 2780,15,007668 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Rahatrahv
on tasumata täies ulatuses. Kohtutäitur teavitas kohtuvälist menetlejat 20.10.2016. a rahatrahvi, s.o 80
euro täitmise võimatusest.
Sissenõudja tegi 22.11.2016. a taotluse 80 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.




                                                                                                       2
Kohus, ära kuulanud Veiko Rämmeli leiab, et sissenõudja taotlus on põhjendatud ja esitatud
seaduslikul alusel. Veiko Rämmel on jätnud talle Lõuna prefektuuri 21.10.2015. a otsusega määratud
rahatrahvi tasumata 80 euro ulatuses. Rahatrahvi täitmise tähtaeg saabus 06.11.2015. a. Rahatrahv 80
eurot vastab 20 trahviühikule. Veiko Rämmel on nõus tegema üldkasulikku tööd karistuse
asendamisena.

Kohus asendab KarS § 72 alusel Veiko Rämmelile väärteoasjas nr 2780,15,007668 Lõuna prefektuuri
21.10.2015. a otsusega määratud rahatrahvi arestiga ja asendab selle süüdlase nõusolekul üldkasuliku
tööga. Rahatrahvi 20 trahviühiku ulatuses asendamisel arestiga vastab see KarS § 72 lg 2 alusel 2
päevale arestile. KarS § 69 lg 1 alusel aresti üldkasuliku tööga asendamisel tuleb Veiko Rämmelil teha
5 tundi üldkasulikku tööd. Üldkasulik töö 5 tunni ulatuses võimaldab täitmist 2 kuu jooksul.




Ene Muts
täitmiskohtunik
/allkirjastatud digitaalselt/




                                                                                                    3
