                           KOHTUOTSUS
                                EESTI VABARIIGI NIMEL
                               Hagi õigeksvõtul põhinev otsus


Kohus                              Harju Maakohus, Tartu mnt kohtumaja

Kohtukoosseis                      Kohtunik Külli Puusep

Otsuse tegemise aeg ja koht        7. september 2016, Tallinn

Tsiviilasja number                 2-16-12387

Tsiviilasi                         XXXXhagi XXXXvastu elatise nõudes

Menetlusosalised     ja    nende Hageja XXXX(isikukood XXXX; elukoht XXXX)
esindajad                          Hageja seaduslik esindaja XXXX(isikukood XXXX;
                                   elukoht XXXX, e-post: XXXX)
                                   Kostja XXXX(isikukood XXXX, elukoht XXXX, e-post:
                                   XXXX)
Asja läbivaatamise kord            Lihtmenetlus, kirjalik menetlus.


RESOLUTSIOON
  1. Hagi rahuldada õigeksvõtul põhineva otsusega.
   2. Mõista XXXX välja hageja XXXX kasuks alates 1. augustist 2016 igakuine elatis 215
      eurot kuus tema ülalpidamiseks kuni XXXX täisealiseks saamiseni, s.o 24. juulini
      2024. Elatise suurus muutub koos Vabariigi Valitsuse kehtestatud kuupalga
      alammäära muutumisega.
   3. Elatis tuleb maksta iga kalendrikuu eest ette. Elatis tasuda hageja seadusliku
      esindaja XXXX arveldusarvele nr XXXX selgitusega „Elatisraha XXXX“.
   4. Tunnistada otsus tagatiseta viivitamata täidetavaks.
   5. Toimetada otsus kätte pooltele.
   6. Jätta menetluskulud hageja kanda.

Edasikaebamise kord

Harju Maakohus ei anna luba otsuse edasikaebamiseks (tsiviilkohtumenetluse seadustiku (TsMS)
§ 442 lg 10). Ringkonnakohus menetleb apellatsioonkaebust üksnes juhul, kui maakohtu otsuse
tegemisel on selgelt ebaõigesti kohaldatud materiaalõiguse normi või on selgelt rikutud
menetlusõiguse normi või on selgelt ebaõigesti hinnatud tõendeid ja see võis oluliselt mõjutada
lahendit. Apellatsioonkaebus tuleb esitada Tallinna Ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel esimese astme kohtu otsuse
                                                                                  2-16-12387

avalikuld teatavakstegemisest. Apellatsioonkaebus võidakse lahendada kirjalikus menetluses, kui
kaebuses ei taotleta selle lahendamist istungil.

Selgitus menetlusabi taotlejale

Kui menetlusosaline taotleb menetlusabi kohtule esitatava kaebuse või taotluse koostamiseks
peab menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist (TsMS § 187 lg 6).

Hageja nõuded ja põhjendused

Hageja esitas 16. augustil 2016 hagiavalduse elatise nõudes. Hageja palus välja mõista elatise
miinimummääras alates 1. augustist 2016.

Kostja vastuväited

Kostja esitas 6. septembril 2016 kohtule vastuse hagiavaldusele, milles võttis hagi õigeks.
Kostja on nõus tasuma elatist miinimummääras. Kostja on aastal 2016 tasunud elatist iga kuu
miinimummääras.

Kohtuotsuse põhjendused ja selgitused

Kohus, tutvunud toimiku kõigi materjalidega, on seisukohal, et hagi tuleb rahuldada
õigeksvõtul põhineva otsusega.

Käesoleva asja hind on 1935 eurot. Kohus leiab, et asja võib lahendada lihtmenetluses TsMS
§ 405 lg 1 alusel. TsMS § 405 lg 1 järgi menetleb kohus hagi oma õiglase äranägemise kohaselt
lihtsustatud korras, järgides üksnes käesolevas seadustikus sätestatud üldisi
menetluspõhimõtteid, kui tegemist on varalise nõudega hagiga ning hagihind ei ületa summat,
mis arvestatuna põhinõudelt vastab 2 000 eurole ja koos kõrvalnõuetega 4 000 eurole.

Tsiviilkohtumenetluse seadustiku (TsMS ) § 444 lg 3 alusel teeb kohus otsuse kirjeldava ja
põhjendava osata.

Menetluskulude jaotus

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses. TsMS § 168 lg 6 alusel kannab hageja menetluskulud ise,
kui kostja võtab hagi kohe õigeks ning kui kostja ei ole oma käitumisega andnud põhjust hagi
esitamiseks. Kohus jätab menetluskulud TsMS § 162 lg 1 alusel hageja kanda.

Tulenevalt TsMS § 178 lg-st 1 saab menetluskulude jaotust vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.

Kuivõrd kumbki pool ei ole taotlenud menetluskulude väljamõistmist ega esitanud
menetluskulude nimekirju ning menetluskulu olemasolu ei nähtu ka tsiviilasja materjalidest,


                                                                                             2
                                                                           2-16-12387

puudub vajadus menetluskulude rahalise suuruse kindlaksmääramiseks ning kohus hagejalt
menetluskulusid välja ei mõista.




/allkirjastatud digitaalselt/
Külli Puusep
kohtunik




                                                                                    3
