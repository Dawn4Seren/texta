                     KOHTUMÄÄRUS
Kohus                            Pärnu Maakohus


Kohtunik                         Reena Undrest


Määruse tegemise aeg ja koht     6.mai 2016. a Kuressaare kohtumaja
Tsiviilasja number               2-14-58437
Tsiviilasi                       Swedbank AS hagi M S ja FIE I M (pankrotis) vastu
                                 Swedbank AS-i nõude tunnustamiseks FIE I M
                                 (pankrotis) pankrotimenetluses
                                 Hageja Swedbank AS (reg kood 10060701, asukoht
                                 Liivalaia 8, 15040 Tallinn), esindaja Raimo Juurikas
Menetlusosalised ja nende        Kostjad:
esindajad                            1) M S ), esindaja vandeadvokaat Terje Eipre
                                     2) FIE I M ( ), esindaja vandeadvokaat Oksana
                                         Sobko
                                 Menetlusosaliste ühise avalduse menetluse lõpetamiseks,
                                 hageja avalduse riigilõivu tagastamiseks lahendamine

                                 Kirjalik menetlus
Menetlustoiming



Kohtuistungi toimumise aeg




RESOLUTSIOON
1. Võtta vastu hageja Swedbank AS hagist loobumine ning lõpetada asja menetlus.

2. Tagastada Swedbank AS-le pool asjas tasutud 300 eurosest riigilõivust (tasutud
1.10.2014.a.) so 150 eurot Swedbank AS arvelduskontole nr EE932200227000000016.
3. Jätta poolte menetluskulud nende endi kanda.
                                                                                 2-13-36842


Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Pärnu
Maakohtu kaudu 15 päeva jooksul alates määruse kättetoimetamisest.

MENETLUSE KÄIK, ASJAOLUD
1. Maakohtu menetluses on Swedbank AS hagi M S ja FIE I M (pankrotis) vastu Swedbank
AS-i nõude tunnustamiseks FIE I M (pankrotis) pankrotimenetluses summas 648 135.82 eurot.
2. Pärnu Maakohtu 9.01.2015 määrusega rahuldati kostja M Si taotlus menetluse peatamiseks.
Kohus otsustas peatada käesolevas tsiviilasjas menetluse kuni menetluse lõppemiseni
tsiviilasjas nr 2-14-55249 (Harju Maakohtu menetluses olev V M hagi Swedbank AS vastu,
milles hageja taotleb tunnistada ebaseaduslikuks 26.05.2006.a. Swedbank Liising AS-i, FIE I
Me ja Swedbank AS-i vahel sõlmitud kinnistu müügilepingu, hüpoteegiga koormamise
lepingu ja asjaõiguslepingu       täitedokumendina täitmisele võtmine ja täitemenetluse
alustamine V Me vastu Harju tööpiirkonna kohtutäituri Elin Vilippuse poolt täiteasjas
022/2014/4031 ning tunnistada nimetatud sundtäitmine lubamatuks).
3. 27.04.2016.a. esitasid menetlusosalised kohtule ühise avalduse menetluse lõpetamiseks.
Avalduses palutakse:
1. Võtta vastu hagist loobumine ning lõpetada asja menetlus.
2. Tagastada Swedbank AS hagilt tasutud riigilõivust pool, st 150 eurot Swedbank AS
arvelduskontole nr EE932200227000000016.
3. Jätta poolte menetluskulud nende endi kanda.
Avaldusest nähtuvalt:
1. Menetlusosalised on käesolevas tsiviilasjas jõudnud kokkuleppele ning soovivad menetluse
lõpetada.
2. TsMS § 429 lõike 1 kohaselt võib hageja hagist loobuda kuni hagi kohta tehtud lahendi
jõustumiseni. Eeltoodust tulenevalt teatab Swedbank AS, et loobub hagist.
3. M S ja FIE I M (pankrotis) kinnitavad, et nõustuvad hagist loobumisega.
4. Pooled taotlevad, et poolte menetluskulud jääksid nende endi kanda.
5. TsMS § 150 lõige 2 punkt 2 sätestab, et pool menetluses tasutud riigilõivust tagastatakse,
kui hageja loobub hagist. Swedbank AS palub tagastada pool tasutud riigilõivust, st 150 eurot
Swedbank AS arvelduskontole nr EE932200227000000016.
6. TsMS § 428 lõike 1 punkti 3 kohaselt lõpetab kohus menetluse otsust tegemata, kui hageja
on hagist loobunud.
7. Eeltoodust tulenevalt paluvad pooled hagist loobumise avaldus vastu võtta ning lõpetada
asja menetlus.


KOHTU SEISUKOHT
4. TsMS § 428 lg 1 p 3 kohaselt lõpetab kohus menetluse otsust tegemata, kui hageja on
hagist loobunud. Vastavalt TsMS § 429 lg-le 1 võib hageja hagist loobuda kuni hagi kohta
tehtud lahendi jõustumiseni, esitades selleks avalduse. Kohus võtab hagist loobumise vastu
määrusega, millega ühtlasi lõpetab asja menetluse.
Kohus olles tutvunud asja materjalidega leiab, et hageja loobumine hagist kuulub
vastuvõtmisele, kuna selle vastuvõtmist välistavaid asjaolusid ei esine. Hagist loobumine on
poole õigus (TsMS § 206). Seega seoses hageja loobumisega hagist, kuulub menetlus asjas
lõpetamisele. Kostjad M S ja FIE I M (pankrotis) kinnitavad esitatud ühisavalduses, et
nõustuvad hagist loobumisega.
Kohus peab menetluse lõpetamist võimalikuks kirjalikus menetluses, selleks kohtuistungit
                                                                                            2
                                                                                   2-13-36842

pidamata. Menetluskulud jätab kohus poolte endi kanda.
5. Seoses hageja taotlusega riigilõivu tagastamiseks märgib kohus järgmist.
Riigilõivuseaduse § 15 lg 1 p 9 sätestab, et tasutud riigilõiv tagastatakse seaduses sätestatud
alusel. TsMS § 150 lg 2 p 2 kohaselt pool tasutud riigilõivust tagastatakse kui hageja loobub
hagist. TsMS 150 lg 3 järgi riigilõivu tasunud isiku nõudel tagastatakse riigilõiv määruse
alusel. Seega on põhjendatud tagastada hagejale pool menetluses tasutud riigilõivust, mis on
tasutud hagihinnalt.


/allkirjastatud digitaalselt/
Reena Undrest
kohtunik




                                                                                             3
