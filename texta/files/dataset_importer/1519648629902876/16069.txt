                              KOHTUOTSUS
                                    EESTI VABARIIGI NIMEL
                                          Tagaseljaotsus

Kohus                                  Harju Maakohus

Kohtukoosseis                          Kohtunik Külli Puusep

Otsuse tegemise aeg ja koht            10. mai 2016, Tallinn, Tartu mnt kohtumaja

Tsiviilasja number                     2-16-5746

Tsiviilasi                             XXXX hagi XXXX vastu elatise nõudes

Tsiviilasja hind                       1935 eurot

Menetlusosalised       ja     nende Hageja XXXX(isikukood XXXX; elukoht XXXX)
esindajad
                                       Hageja seaduslik esindaja XXXX(isikukood XXXX, elukoht
                                       XXXX, e-post XXXX)
                                       Kostja XXXX(isikukood XXXX, elukoht XXXX)
Asja läbivaatamine                     Kirjalik menetlus (lihtmenetlus)


RESOLUTSIOON
  1. Hagi rahuldada tagaseljaotsusega.
    2. Mõista XXXX välja XXXX kasuks alates 16. aprillist 2015 igakuine elatis tema
       ülalpidamiseks kuni XXXX täisealiseks saamiseni, s.o 16. aprillini 2033. a summas, mis
       vastab poolele Vabariigi Valitsuse poolt kehtestatud kuupalga alammäärale kuus.
    3. Elatis tuleb maksta iga kalendrikuu eest ette. Elatis tuleb kanda XXXX arvelduskontole
       XXXXXXXXXXXXX Swedbank AS-s selgitusega „Elatis“.
    4. Jätta menetluskulud kostja XXXX kanda.
    5. Tunnistada otsus tagatiseta viivitamata täidetavaks.
    6. Toimetada otsus kätte menetlusosalistele.

Edasikaebamise kord

Kostja võib esitada Harju Maakohtu tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagi on kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt või kui tagaseljaotsust ei võinud seaduse
kohaselt teha. Kaja võib esitada tagaseljaotsuse kättetoimetamisest alates 30 päeva jooksul. Kajas
peab sisalduma viide käesolevale otsusele; avaldus kaja esitamise kohta; samuti asjaolu, mis takistas
kostjal hagile vastamast ja sellest teatamast ning selle põhistus (v.a juhul, kui kaja esitamiseks ei ole
mõjuv põhjus vajalik). Koos kajaga esitada kõik asja ettevalmistamise lõpuleviimiseks, sh kostja
vastus ja kostja väidete kohta tõendid. Kajalt tuleb tasuda kautsjon summas, mis vastab riigilõivule
                                                                                          2-16-5746

poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon tasuda
Rahandusministeeriumi arvelduskontole nr EE571010220229377229 AS SEB Pank, nr
EE062200221059223099 Swedbank AS, nr EE513300333522160001 Danske Bank A/S Eesti filiaal
või nr EE221700017003510302 Nordea Bank AB Eesti filiaal. Maksekorralduse selgitusse märkida
tsiviilasja number. Koos kajaga tuleb esitada andmed kautsjoni tasumise kohta.

Hageja võib esitada otsuse peale apellatsioonkaebuse Tallinna Ringkonnakohtule 30 päeva jooksul
alates otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse teatavakstegemisest. Apellatsioonkaebus võidakse lahendada kirjalikus menetluses, kui
kaebuses ei taotleta selle lahendamist istungil.

Selgitus menetlusabi taotlejale

Kui menetlusosaline taotleb menetlusabi kohtule esitatava kaebuse või taotluse koostamiseks peab
menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.


KIRJELDAV JA PÕHJENDAV OSA

XXXX soovib 11. aprillil 2016 esitatud hagis XXXX vastu miinimummääras elatise väljamõistmist
alates 16. aprillist 2015 kuni hageja täisealiseks saamiseni. Hagimaterjalid ja kirjaliku vastuse nõue
on kostjale kätte toimetatud 20. aprillil 2016 isiklikult allkirja vastu. Kostja, kellele kohus andis
kirjaliku vastuse esitamise tähtaja, ei ole kohtule vastanud.

Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava ja
põhjendava osata.

Vabariigi Valitsuse 18. detsembri 2015. a määruse nr 139 järgi on 1. jaanuarist 2016 töötasu
alammäär 430 eurot kuus, millest 1/2 on 215 eurot (elatise miinimummäär alates 1. jaanuarist 2016).
Elatise miinimummäär aastal 2015 oli 195 eurot kuus.

Menetluskulud tuleb TsMS § 162 lg 1 alusel jätta kostja kanda. Toimiku materjalide põhjal on alust
arvata, et hagejal ei saa hüvitatavaid menetluskulusid olla. Seetõttu ei pea kohus vajalikuks hagejalt
menetluskulude nimekirja küsida.

Tulenevalt TsMS § 178 lg-st 1 saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate menetluskulude
suurust saab vaidlustada selle kohtulahendi peale edasi kaevates, millega menetluskulude rahaline
suurus kindlaks määrati.


/allkirjastatud digitaalselt/
Külli Puusep
kohtunik




                                                                                                 2(2)
