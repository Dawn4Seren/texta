                                                                               1-16-7057




                           KOHTUMÄÄRUS
Kohus                               Viru Maakohus

Määruse tegemise aeg ja koht        29. august 2016, Narva kohtumaja

Toimiku number                      1-16-7057

Kohtunik                            Astrid Asi (kirjalikus menetluses)

Taotluse esitaja                    Narva Linnakantselei Alaealiste komisjon
                                    asukoht Peetri 5, 20308 Narva
Taotlus                             Alaealise suunamiseks kasvatuse eritingimusi vajavate
                                    õpilaste kooli
Alaealine                           II
                                    isikukood: xxx, elukoht: Xxx.


RESOLUTSIOON                        Juhindudes KrMS § 404 ja § 406 lg 3 p 4

Jätta rahuldamata Narva Linnakantselei Alaealiste komisjoni taotlus alaealise IIi
(isikukood xxx, elukoht Xxx) paigutamiseks kasvatuse eritingimusi vajavate õpilaste
kooli - Maarjamaa Hariduskolleegiumi Emajõe õppekeskusesse.

Määrus saata teadmiseks Narva Linnakantselei Alaealiste komisjonile.

Edasikaebamise kord

KrMS § 407 kohaselt võib alaealiste komisjon või alaealise seaduslik esindaja esitada
määruse peale määruskaebuse Tartu Ringkonnakohtule Viru Maakohtu Narva kohtumaja
kaudu kümne päeva jooksul, alates päevast, mil isik sai vaidlustatavast kohtumäärusest teada
või pidi teada saama.


Asjaolud

Narva Linnavalitsuse alaealiste komisjon taotleb luba alaealise IIi (sündinud xxx, elukoht:
Xxx) suunamiseks Maarjamaa Hariduskolleegiumi Tapa Erikooli.

Taotluse kohaselt võttis Narva alaealiste komisjon 17.11.2015 vastu otsuse suunata xxx
õpilane II kasvatuse eritingimusi vajavate õpilaste kooli. 09.08.2016 sai komisjon Maarjamaa

                                                                                        1
                                                                                   1-16-7057
Hariduskolleegiumist     teate   Kaagvere    Erikooli   Tapa    tegevuskoha     vaba   õppekoha
broneerimisest.

Narva alaealiste komisjoni 16.12.2014, 25.08.2015 ja 19.05.2015 istungitel arutati IIi poolt
toime pandud õigusrikkumisi (KarS § 201 lg 1 ja § 218 lg 1). Komisjoni otsustega oli
alaealise suhtes kohaldatud hoiatust, suunamist vestlusele psühholoogi ja
lastekaitsespetsialisti juurde ning üldkasulikku tööd. Mõjutusvahendid ei ole täidetud.
Alaealine jätkab kuritegude toimepanemist. Lapse ema, JI, ei saa hakkama poja
kasvatamisega, ei mõjuta oma poega ega kontrolli tema käitumist. Narva linna
Sotsiaalabiameti arvamuse kohaselt ei suuda lapse ema kodus tagada lapse käitumise üle
kasvatuslikku järelevalvet ega lapse koolis käimist ja koolikohustuse täitmist. On olemas uute
õigusrikkumiste sooritamise oht. 17.11.2015.a istungil arutas Alaealiste komisjon Viru
Ringkonnaprokuratuuri Narva osakonna ja Xxx. Kooli esindajate taotlusi IIi kohta, kes on
neljateist- kuni kaheksateistaastasena pannud toime karistusseadustikus ettenähtud
kuriteokoosseisule vastava õigusvastase teo, kuid prokurör on leidnud, et isikut saab mõjutada
karistust või karistusseadustiku §-s 87 ettenähtud mõjutusvahendit kohaldamata.
26.01.2015.a kella 11.20 paiku kasutas II Narvas, aadressil Kreenholmi 45, Narva
Kutseõppekeskuse tualetis füüsilist vägivalda Xxxi suhtes, nimelt korduvalt lõi teda rusikaga
vastu nägu, tekitades kannatanule füüsilist valu ja kehavigastusi. Sel viisil on Xxx pannud
toime KarS § 121 lg-s 1 ettenähtud kuriteo. Seoses sellega, et prokurör on leidnud, et isikut
saab mõjutada karistust või karistusseadustiku §-s 87 ettenähtud mõjutusvahendit
kohaldamata, on materjalid saadetud alaealiste komisjonile. Komisjoni istungil ei tunnistanud
alaealine Xxx end süüdi ega kahetsenud oma tegu.

II õpib Xxx. Koolis. 2014/2015.õa oli ta 212 põhjuseta puudutud tunni ja mitterahuldavate
hinnete tõttu jäetud seitsmenda klassi kursust kordama. Komisjoni 17.11.2015.a istungil
selgus, et 2015/2016 õppeaastal hakkasid Xxxil tekkima uuesti kooliskäimise probleemid. I
veerandil oli 130 põhjuseta puudumist 198-st tunnist (see on 66%) ja IIi hinnati kaheksas
aines mitterahuldavalt. Alates alaealiste komisjoni otsuse vastuvõtmisest ei ole olukord
paranenud: ülejäänud veerandite jooksul ei käinud Xxx üldse koolis. Tänaseks päevaks ta ei
ole atesteeritud mitte üheski aines. Talle pakuti klassijuhataja ja sotsiaalpedagoogi poolset abi,
aga Ilja keeldus abi saamisest. Õpilase ema, JI, ilmub kooli iga kutse peale, mõistab poja
probleemi, kuid endiselt ei saa hakkama poja kasvatamisega. Kõik kasvatusmeetodid on
alaealise suhtes nii koolis kui ka alaealiste komisjonis rakendatud. Kriminaalhooldusametniku
Xxx andmetel, seisuga 17.11.2015 ei täitnud alaealine Xxx üldkasulikku tööd talle koostatud
ajakava alusel prokuratuuri taotlusel (vastavalt kriminaalmenetluse lõpetamise määrusele
pandi IIile kohustuseks üldkasulikku tööd 40 tundi). Alaealine jätkab kuritegude
toimepanemist.

Viru Maakohtu 10.02.2016 otsusega nr 1-16-250 tunnistati II süüdi KarS § 121 lg 2 p 3 järgi.
Talle mõisteti 6 kuud vangistust tingimisi 2-aastase katseaega (10.02.2016-09.02.2018).
Kriminaalhooldusametniku andmetel on kriminaalhooldusalune korduvalt rikkunud
kontrollnõudeid ja täiendavat kohustust. Seoses kontrollnõude rikkumisega koostati
29.06.2016 erakorraline ettekanne ettepanekuga pikendada katseaega. Narva linna
Sotsiaalabiameti lastekaitseinspektori ja Xxx. Kooli juhtkonna esindaja arvamusel oleks
mõistlik rakendada alaealise Xxxi suhtes rangemat mõjutusvahendit (Tapa Erikooli
suunamine) uute õigusrikkumiste ennetamiseks.
Vastavalt Alaealise mõjutusvahendite seaduse paragrahvile 6 ja arvestades varem vastuvõetud
komisjoni otsuseid ning IIi suhtes kohaldatud mõjutusvahendeid, taotleb alaealiste komisjon
kohtult luba alaealise Xxxi Tapa Erikooli suunamiseks (8. ja 9. klassi lõpetamiseks) kaheks
aastaks.


                                                                                             2
                                                                                 1-16-7057

Maakohtu seisukoht

Vaadanud läbi esitatud materjalid, leiab kohus, et Narva Linnavalitsuse Alaealiste komisjoni
taotlus IIi suunamiseks kasvatuse eritingimusi vajavate õpilaste kooli ei ole põhjendatud ega
kuulu rahuldamisele.

KrMS § 404 kohaselt annab kohtunik loa alaealise paigutamiseks kasvatuse eritingimusi
vajavate õpilaste kooli või tema seal viibimise tähtaja pikendamiseks alaealise
mõjutusvahendite seaduse § 6 lõikes 4 sätestatud korras alaealiste komisjoni kirjaliku
põhjendatud taotluse alusel.

Alaealise mõjutusvahendite seaduse (AMVS) § 6 lg 2 kohaselt on alaealiste komisjonil õigus
taotleda kohtult alaealise kasvatuse eritingimusi vajavate õpilaste kooli suunamist, kui
alaealine on toime pannud sama seaduse § 1 lg 2 sätestatud teo, mille eest kohaldatud
mõjutusvahendid ei ole andnud tulemust ja kui kasvatuse eritingimusi vajavate õpilaste kooli
suunamine toimub alaealise kasvatusliku järelevalve huvides.

Antud juhul taotletakse meetme rakendamist AMVS § 1 lg 2 p 3 alusel, st isiku suhtes, kes on
neljateist- kuni kaheksateistaastasena toime pannud karistusseadustikus ettenähtud kuriteo,
kuid prokurör on leidnud, et isikut saab mõjutada karistust või karistusseadustiku §-s 87
ettenähtud mõjutusvahendit kohaldamata ja kriminaalmenetlus on tema suhtes lõpetatud.

Tegu, mille toimepanemise eest Xxxi suhtes meetme rakendamist taotletakse, oli sooritatud
26.01.2015, s.o enam kui poolteist aastat tagasi. Pärast 26.01.2015 sooritas Xxx 3.05.2015 ja
10.10.2015 veel kaks KarS § 121 järgi kvalifitseeritavat kuritegu ning Viru Maakohtu Narva
kohtumaja 10.02.2016 kohtuotsusega nr 1-16-250 mõisteti IIile nende toimepanemise eest
karistuseks 6 kuud vangistust tingimisi 2-aastase katseaega.

Seega on pärast 26.01.2015 teo sooritamist ning komisjoni 17.11.2015 otsustust Xxxi
kasvatuse eritingimusi vajavate õpilaste kooli suunamiseks, mõistetud Xxxile samalaadsete
tegude eest karistusena vangistus, mis jäeti tingimuslikult täitmisele pööramata.
Kuivõrd Xxxi suhtes on pärast käesoleva menetluse esemeks oleva teo toimepanemist
rakendatud teises menetluses meetmena oluliselt rangemat sanktsiooni, vangistust, ei pea
kohus põhjendatuks suunata teda varasemate tegude eest erikooli. Seda enam, et kõnealune
tegu leidis aset enam kui poolteist aastat tagasi.
Sanktsioonide rakendamine on mõjus eeskätt siis, kui see leiab aset võimalikult koheselt
pärast karistamisväärse teo sooritamist. Eriti oluline on kohene reageerimine alaealiste puhul.
Isiku suunamist kasvatuse eritingimusi vajavate õpilaste kooli poolteist aastat pärast teo
sooritamist ei saa kuidagi käsitleda õigusrikkumisele kohese ja tõhusa reageerimisena. Antud
juhul ei saa arvestada ka seda, et Xxx sooritas hiljem veel kaks kuritegu – nende eest on talle
juba karistus mõistetud.

Kohtule esitatud andemetest ei nähtu, et pärast 10.02.2016 oleks Xxxi suhtes alustatud uusi
kriminaalmenetlusi, mistõttu puudub käesoleval hetkel alus arvata, et Xxx on hoolimata
mõistetud karistusest jätkanud kuritegude sooritamist.

Kuivõrd Xxxile on hilisemate tegude sooritamise eest mõistetud karistuseks vangistus, ei pea
kohus antud juhul põhjendatuks kohaldada varasema rikkumise eest täiendava
mõjutusvahendina kasvatuse eritingimusi vajavate õpilaste kooli suunamist.




                                                                                          3
                                                                                 1-16-7057
Lisaks eelnevale peab kohus vajalikuks märkida, et komisjoni otsustus Xxxi suunamiseks
kasvatuse eritingimusi vajavate õpilaste kooli tehti 17.11.2015, st ligikaudu üheksa kuud enne
kohtule taotluse esitamist. Avaldusele lisatud materjalidest ei nähtu, et komisjon oleks enne
kohtule taotluse esitamist arutanud uuesti Xxxi suhtes meetme rakendamise vajadust.
Alaealise isiku arengut silmas pidades on üheksa kuud väga pikk aeg, mistõttu leiab kohus, et
isiku suunamine kasvatuse eritingimusi vajavate õpilaste kooli üheksa kuud tagasi
vastuvõetud otsustuse alusel ei ole põhjendatud.

Eeltoodust lähtuvalt on kohus seisukohal, et esitatud taotlus ei ole põhjendatud ning see tuleb
jätta rahuldamata.

Määrus on tehtud eeltoodu alusel ja juhindudes KrMS § 406 lg 3 p 4.

(allkirjastatud digitaalselt)

Astrid Asi
Kohtunik




                                                                                          4
