                       KOHTUMÄÄRUS
Kohus                               Tartu Maakohus
Määruse tegemise aeg ja koht        5. august 2016.a, Võru kohtumaja
Asenduskaristuse number             4-16-5050
Kohtunik                            Marju Persidskaja
Avalduse esitaja/sissenõudja        Politsei- ja Piirivalveameti Lõuna prefektuur
Kohtutäitur                         T. P.
Avalduse sisu                       väärteo eest karistusena määratud rahatrahvi asendamine

Süüdlane                            Süüdlane: Krissty Kiudmaa (isikukood xxxxxxxxxxx,
                                    elukoht: xxxxxxxxxxx-xxxxxxxxxxxx)

RESOLUTSIOON                        Juhindudes VTMS § 211 lg-st 3, kohus määras:

1. Jätta rahuldamata Politsei- ja Piirivalveameti Lõuna prefektuuri 28.06.2016.a avaldus
   Krissty Kiudmaale Politsei- ja Piirivalveameti Lõuna prefektuuri 17.09.2012.a
   otsusega väärteoasjas nr 2860,12,002788 määratud rahatrahvist tasumata rahatrahvi
   osa 142 trahviühikut, so 568,19 eurot arestiga asendamiseks seoses Krissty Kiudmaa
   poolt rahatrahvi tasumisega.
2. Määrus saata Politsei- ja Piirivalveameti Lõuna prefektuurile, süüdlasele ja
   teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 28.06.2016.a Tartu Maakohtu Võru
kohtumajale avalduse süüdlasele Krissty Kiudmaale määratud rahatrahvi asendamiseks arestiga.

Lõuna prefektuur määras isikule Krissty Kiudmaa (xxxxxxxxxxx) elukohaga xxxxxxxxxxx-
xxxxxxxxxxxx, xxxxxxxxxxxxx summas 620 eurot. Kuna Krissty Kiudmaa ei tasunud
rahatrahvi vabatahtlikult, alustas kohtutäitur T. P.       tema suhtes antud väärteoasjas
täitemenetluse. Menetlusalune isik Krissty Kiudmaa ei ole tasunud rahatrahvi summas 568,19
eurot.

Tulenevalt väärteomenetluse seadustiku § 211 lg-st 1 teeb maakohus sissenõudja avalduse alusel
määruse rahatrahvi asendamise kohta arestiga või süüdlase nõusolekul üldkasuliku tööga
vastavalt karistusseadustiku § 72-le, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohtuväline menetleja on seisukohal, et süüdlasele on võimalik kohaldada üldkasulikku tööd.
Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Krissty
Kiudmaa suhtes väärteoasjas nr 2860,12,002788 tasumata rahatrahvi osas summas 568,19 eurot.

28.07.2016.a teatas Lõuna prefektuuri komissar R. K. kohtule, et Politsei- ja Piirivalveameti
infosüsteemi ning andmebaaside järgi on Krissty Kiudmaa (ik xxxxxxxxxxx) 27.07.2016.a
tasunud väärteoasjas 2860,12,002788 Liiklusseadus § 224 lg 1 ja LS § 201 lg 1 järgi
kvalifitseeritud rikkumiste eest temale määratud rahatrahvi kogusummas 620 eurot täies
ulatuses.

Määruse põhjendused

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna süüdlane Krissty Kiudmaa on rahatrahvi tasunud, siis tuleb sissenõudja avaldus jätta
rahuldamata.


/allkirjastatud digitaalselt/
Marju Persidskaja
kohtunik




                                             2 (2)
