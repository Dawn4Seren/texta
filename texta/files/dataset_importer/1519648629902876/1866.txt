                                                                                  1-16-9084




                           KOHTUMÄÄRUS

Kohus                                 Tallinna Ringkonnakohus, kriminaalkolleegium
Määruse tegemise aeg ja koht          28. november 2016, Tallinn, kirjalik menetlus
Kriminaalasja number                  1-16-9084
Kohtukoosseis                         Eesistuja Andres Parmas, liikmed Ivi Kesküla ja Orvi Tali
Vaidlustatud kohtulahend              Pärnu Maakohtu 20. oktoobri 2016. a määrus, millega
                                      tunnistati lubatavaks Egon Kuke (Kukk) suhtes tehtud
                                      Soome Vabariigi Länsi-Uusimaa prokuratuuri 30. juuni
                                      2015. a otsuse nr 601S/6477/2015 täitmine
Kaebuse esitaja ja kaebuse liik       Egon Kukk (isikukood 38906034248), määruskaebus




RESOLUTSIOON

Jätta Pärnu Maakohtu 20. oktoobri 2016. a määrus muutmata ja määruskaebus
rahuldamata.

Edasikaebamise kord
Määruse peale saab esitada määruskaebuse Tallinna Ringkonnakohtule 15 päeva jooksul alates
päevast, mil kaebuse esitaja sai vaidlustatavast kohtumäärusest teada või pidi teada saama.
Süüdimõistetu saab esitada määruskaebuse advokaadi vahendusel.


ASJAOLUD JA MENETLUSE KÄIK
1. Justiitsministeerium edastas 19. oktoobril 2016 Pärnu Maakohtule Soome Vabariigi Länsi-
Uusimaa prokuratuuri taotluse tunnustada prokuratuuri 30. juuni 2015. a otsus
nr 601S/6477/2015, millega Egon Kukke karistati rahalise karistusega 160 eurot. Otsuse kohaselt
juhtis isik 7. mail 2015 kell 18.07 Espoo linnas Soomes mootorsõidukit registreerimismärgiga
XXXXXX ja sõitis vastu foori ees kiirust vähendanud teist sõidukit, rikkudes sellega teeliikluse
seaduse § 103 ja § 3 lg-t 1.
2. Pärnu Maakohtu 20. oktoobri 2016. a määrusega tunnistati KrMS § 48911 lg 1 p 1 ja § 50872
alusel lubatavaks Egon Kuke suhtes Soome Vabariigi Länsi-Uusimaa prokuratuuri 30. juunil
2015 otsuse nr 601S/6477/2015 täitmine. Egon Kukele mõistetud rahaline karistus 160 eurot
pöörati Eesti Vabariigi tuludesse. Otsuse kohaselt näeb KrMS § 50870 p 2 ette, et rahalise
                                                                                        1(2)
                                                                                      1-16-9084

karistuse või rahatrahvi täitmine on lubatud, sõltumata teo karistatavusest Eesti seaduse järgi, kui
otsuse teinud riigis on ette nähtud karistus liiklussüüteo eest. Otsus jõustus 30. juulil 2016.
Praegusel juhul ei esine KrMS §-s 50871 nimetatud tunnustamist piiravaid või välistavaid
asjaolusid. E. Kukke teavitati otsuse teinud riigi õiguse kohaselt tema õigusest otsus vaidlustada
ja sellise õiguskaitsevahendi tähtaegadest.


MÄÄRUSKAEBEMENETLUSE POOLTE SEISUKOHAD
3. Pärnu Maakohtu 20. oktoobri 2016. a määruse peale esitas määruskaebuse E. Kukk, kes palub
maakohtu määruse tühistamist ja karistuse tunnustamata jätmist. Määruskaebuse põhjenduste
kohaselt ei ole tema valduses kunagi vastavat sõidukit olnud ja ta ei tea, kelle sõidukiga võiks
tegemist olla. E. Kukk kinnitab, et ei viibinud otsuses nimetatud ajal Soomes. Ta kaotas juhiloa
2014. a sügisel ja taotles seejärel kohe uue juhiloa väljastamist.


RINGKONNAKOHTU SEISUKOHT
4. Ringkonnakohus leiab, et määruskaebuses esitatud väited ei anna alust maakohtu määruse
tühistamiseks. Euroopa Liidu liikmesriikide vaheline koostöö kriminaalasjades rajaneb
vastastikuse usalduse põhimõttel. Soome Vabariik esitas Eesti Vabariigile nõuetekohase rahalise
karistuse määramise tunnistuse, milles taotleb isikule pädeva organi poolt mõistetud karistuse
täitmist, s.o 160 euro tasumist. KrMS § 50870 p 2 kohaselt on rahalise karistuse või rahatrahvi
tunnustamine ja täitmine lubatud sõltumata teo karistatavusest Eesti seaduse järgi, kui tegemist
on liiklussüüteoga. KrMS § 50871 loetleb ammendavalt välisriigi otsuse tunnustamist piiravaid ja
välistavaid asjaolusid, mille olemasolu ei ole praeguses asjas tuvastatav ei määruskaebuse ega ka
asja materjalide pinnalt. Soome Vabariigi taotlusest nähtub, et isikut teavitati kirjalikus
menetluses tehtud otsusest ja selgitati ka selle vaidlustamise võimalusi. E. Kukk jättis otsuse
vaidlustamata ja see jõustus. Juhul, kui isik leiab, et otsust ei tehtud tema suhtes või esinevad
muud karistamist välistavad asjaolud, on tal võimalik seda vaidlustada Soomes selle riigi
õigusaktides ette nähtud korras.
5. Eeltoodust lähtudes ja juhindudes KrMS § 390 lg 1 ja § 337 lg 1 p-st 1 jätab ringkonnakohus
maakohtu määruse E. Kukele mõistetud karistuse tunnustamise ja täitmise kohta muutmata ja
isiku määruskaebuse rahuldamata.



/allkirjastatud digitaalselt/




                                                                                            2(2)
