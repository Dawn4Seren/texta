                             KOHTUMÄÄRUS
 Kohus                                Pärnu Maakohus
 Kohtunik                             Ruth Sild
 Määruse tegemise aeg ja koht         21. detsember 2016. a Haapsalu kohtumaja
 Tsiviilasja number                   2-16-105741
 Tsiviilasi                           D P maksekäsu kiirmenetluse avaldus J K vastu 200 euro
                                      elatise saamiseks
 Määruskaebus                         J K määruskaebus Pärnu Maakohtu 28.04.2016. a
                                      kohtumääruse, s.o maksekäsu peale
 Menetlusosalised ja nende
 esindajad                            Võlgnik (määruskaebuse esitaja) J K, isikukood *, elukoht
                                      *, e-post *
                                      Avaldaja D P, isikukood *, elukoht *
                                      Avaldaja seaduslik esindaja N P, isikukood *, elukoht *, e-
                                      post *

 Menetlustoiming                      Määruskaebuse lahendamine,         nõude    hagimenetlusse
                                      üleandmine, kirjalik menetlus


 RESOLUTSIOON

 1.     Rahuldada J K 08.12.2016. a esitatud määruskaebus Pärnu Maakohtu 28.04.2016.
 a kohtumäärusele, s.o maksekäsule tsiviilasjas nr 2-16-105741.
 2.     Tühistada Pärnu Maakohtu 28.04.2016. a kohtumäärus, s.o maksekäsk tsiviilasjas
 nr 2-16-105741, millega kohustati võlgnikku J K tasuma avaldajale elatist Pärnu Maakohtu
 21.03.2016. a makseettepanekus määratud suuruses. Võlgnik J K kohustub tasuma avaldajale
 D P elatist 200,00 eurot kuus alates 16.03.2016. a kuni avaldaja D P täisealiseks saamiseni *. a.
 Ühtlasi kohustati võlgnikku J K hüvitama avaldajale 20,00 eurot menetluskulude katteks.
 3.     Anda D P nõue J K vastu üle Viru Maakohtu Narva kohtumajale menetluse
 jätkamiseks hagimenetluses.
 4.     Edastada määrus menetlusosalistele.


 Edasikaebamise kord
 Kohtumäärus ei ole edasikaevatav.
1. Asjaolud


                                                                                               1
16.03.2016. a esitas D P seaduslik esindaja lapsevanem N P vahendusel Pärnu Maakohtule
maksekäsu kiirmenetluse avalduse J K vastu 200,00 euro elatise saamiseks. 21.03.2016. a tegi
kohus makseettepaneku, mis toimetati kätte 24.03.2016. a võlgniku abikaasale N P
edasiandmiseks võlgnikule. 30.03.2016. a esitas J K kohtule makseettepaneku, mille peale on
kirjutanud, et võlgnik on saanud kohtumääruse kätte ning nõustub elatise suurusega ja
menetluskuluga. 07.04.2016. a kinnitas N P kohtule, et on makseettepaneku edasi andnud J K-
le. Kohus on üritanud mitmel korral ühendust saada J K telefoni numbril *, kuid võlgnik
telefonile ei vastanud. Võlgnik nõudele vastuväidet ei esitanud.

2. Vaidlustatud kohtumäärus
Pärnu Maakohtu Maksekäsuosakonna 28.04.2016. a määrusega maksekäsu kiirmenetluses
käesolevas tsiviilasjas tegi kohus maksekäsu, millega kohustas võlgnikku J K tasuma
avaldajale elatist Pärnu Maakohtu 21.03.2016. a makseettepanekus määratud suuruses.
Võlgnik J K kohustub tasuma avaldajale D P elatist 200,00 eurot kuus alates 16.03.2016. a
kuni avaldaja D P täisealiseks saamiseni *. a. Ühtlasi kohustati võlgnikku J K hüvitama
avaldajale 20,00 eurot menetluskulude katteks. Maksekäsk kuulub viivitamata täitmisele,
sõltumata selle kättetoimetamisest võlgnikule.

3. Määruskaebus, menetluse käik
08.12.2016. a esitas võlgnik kohtule määruskaebuse, milles tugineb TsMS § 4891 lg 2 p-s 1
sätestatud asjaolule, s.o makseettepanek toimetati võlgnikule kätte muul viisil kui isiklikult
allkirja vastu üleandmisega või elektrooniliselt ja võlgniku süüta ei toimetatud seda kätte õigel
ajal ning seetõttu ei olnud võlgnikul võimalik esitada õigeks ajaks vastuväidet. Võlgnik sai
määruskaebuse kohaselt maksekäsu määrusest teada alles 01.12.2016. a kui ta sai kätte
täitmisteate täiteasjas nr 066/2015/139. Makseettepanekut ei ole määruskaebuse esitajale
isiklikult allkirja vastu kätte toimetatud. Lisaks on võlgnik palunud peatada täitemenetlus
täiteasjas nr 066/2016/1996 kuni kohtulahendi jõustumiseni käesolevas tsiviilasjas, kuna
täitemenetluse jätkamine võlgniku suhtes on käesolevas olukorras ebaõiglane, nõue on
põhjendamatult suur.
08.12.2016. a edastas kohtunikuabi seisukoha nõude avaldaja esindajale TsMS § 663 lg 3
alusel.
08.12.2016. a määrusega andis kohtunikuabi määruskaebuse lahendamiseks üle kohtunikule
TsMS § 663 lg 7 alusel.
09.12.2016. a määrusega maakohus rahuldas J. K esitatud avalduse täitemenetluse
peatamiseks ja peatas täitemenetluse täiteasjas nr 066/2016/1996 kuni käesolevas tsiviilasjas
kohtulahendi jõustumiseni.
Avaldaja ei ole kohtule esitanud kirjalikku seisukohta I. K määruskaebuse kohta, kuid on
saatnud 08.12.2016. a kohtule e-kirja, milles küsib infot tsiviilasja Narva kohtumajale
üleandmise aja kohta.

4. Kohtu seisukoht
4.1. Vastavalt tsiviilkohtumenetluse seadustiku (edaspidi TsMS) § 4891 lg 2 p-le 1 võib
määruskaebus tugineda asjaolule, et makseettepanek toimetati võlgnikule kätte muul viisil kui
isiklikult allkirja vastu üleandmisega või elektrooniliselt ja võlgniku süüta ei toimetatud seda
kätte õigel ajal ning seetõttu ei olnud võlgnikul võimalik esitada õigeks ajaks vastuväidet.
Käesolevas tsiviilasjas esitatud määruskaebus tugineb eeltoodud asjaolule.
4.2. Määruskaebuse kohaselt võlgnik sai maksekäsu määrusest teada alles 01.12.2016. a
kui ta sai kätte täitmisteate täiteasjas nr 066/2015/139. Makseettepanekut ei ole
määruskaebuse esitajale isiklikult allkirja vastu kätte toimetatud.

                                                                                                    2
Kohus on kontrollinud tsiviilasja materjalidest andmeid makseettepaneku võlgnikule
kättetoimetamise kohta ja materjalides puudub väljastusteade, mis kinnitaks 21.03.2016. a
maksettepaneku kättetoimetamist võlgnikule J. K isiklikult allkirja vastu üleandmisega.
08.12.2016. a määruse kohaselt esitas 30.03.2016. a J K kohtule makseettepaneku, mille peale
on kirjutanud, et võlgnik on saanud kohtumääruse kätte ning nõustub elatise suurusega ja
menetluskuluga. Kohtuinfosüsteemi on lisatud kõnealune maksettepanek, mille lõppu on
käsikirjaliselt kirjutatud: „Kohtumäärus sain kätte, elatise suurusega ja menetluskuludega olen
nõus“ ning lisatud on allkiri, mis ei ole loetav.
Kohus leiab, et eeltoodud kinnitus ei vasta seaduses sätestatud nõuetele. Menetlusdokument
on TsMS § 307 lg 1 järgi kätte toimetatud alates dokumendi või selle kinnitatud ärakirja või
väljatrüki üleandmisest saajale, kui seaduses ei ole ette nähtud teisiti. TsMS § 315 lg 5 järgi
koostatakse kättetoimetamise kohta kättetoimetamisteatis, millel peavad olema märgitud
käesoleva seadustiku § 313 lõikes 3 nimetatud andmed. TsMS § 313 lg 3 järgi tuleb märkida
väljastusteatel järgmised andmed: 1) dokumendi kättetoimetamise aeg ja koht; 2) isiku nimi,
kellele dokument tuli kätte toimetada; 3) kui dokument anti üle muule isikule kui saajale, selle
isiku nimi, kellele on dokument üle antud, ja põhjus, miks kättetoimetamine toimus sellele
isikule; 4) kättetoimetamise viis; 5) dokumendi vastuvõtmisest keeldumise korral märge selle
kohta ja dokumendi mahajätmise koha andmed; 6) dokumendi kättetoimetanud isiku nimi,
amet ja allkiri; 7) dokumendi vastuvõtnud isiku nimi, allkiri ja andmed tema isikusamasuse
tuvastamise kohta, eelkõige isikut tõendava dokumendi number ning dokumendi kättesaamise
kuupäev, välja arvatud, kui dokument jäeti seaduses märgitud põhjusel tegelikult üle andmata.
Käesolevas asjas ei makseettepanekul olev käsikirjaline kinnitus ja allkiri ei vasta TsMS §
313 lõikes 3 sätestatud nõuetele ning kohtul ei ole käesolevaga võimalik kindlaks teha, kellele,
mil viisil, mis ajal ja kelle poolt on makseettepanek kätte toimetatud ning puuduvad andmed
võlgniku isikusamasuse tuvastamise kohta.
4.3. Eeltoodust tulenevalt on kohus seisukohal, et esineb TsMS § 4891 lg 2 p-s 1 nimetatud
asjaolu - makseettepanekut ei ole võlgnikule isiklikult allkirja vastu kätte toimetatud ja
tsiviilasja materjalides puuduvad muud tõendid makseettepaneku kättetoimetamise kohta
võlgnikule ning võlgniku süü menetlusdokumentide isiklikult allkirja vastu või
elektrooniliselt kättetoimetamata jätmise osas ei ole tuvastatav. Seega kohus rahuldab J. K
esitatud määruskaebuse.
Kohus leiab, et avaldaja õigusi ei ole rikutud, kuna tal on võimalus oma nõue esitada
hagimenetluses, millele on võlgnikul kostjana õigus esitada oma vastuväiteid ja kasutada oma
vastuväidete tõendamiseks kõiki seaduses ettenähtud tõendamisvahendeid.
4.4. TsMS § 4891 lg 4 järgi kui kohus määruskaebuse rahuldab, tühistab ta määrusega
maksekäsu. Seega tühistab kohus tsiviilasjas nr 2-16-105741 28.04.2016. a maksekäsu,
millega kohustati võlgnikku J K tasuma avaldajale elatist Pärnu Maakohtu 21.03.2016. a
makseettepanekus määratud suuruses. Võlgnik J K kohustub tasuma avaldajale D P elatist
200,00 eurot kuus alates 16.03.2016. a kuni avaldaja D P täisealiseks saamiseni *. a. Ühtlasi
kohustati võlgnikku J K hüvitama avaldajale 20,00 eurot menetluskulude katteks.
4.5. TsMS § 4891 lg 4 2. lause kohaselt maksekäsu tühistamise korral lõpetab kohus
maksekäsu kiirmenetluse või alustab hagimenetlust.
Maksekäsu kiirmenetluse avalduses on märgitud pädevaks kohtuks Viru Maakohus.
TsMS § 103 lg 3 ja lg 4 p 1 järgi Eesti kohtus lahendatavas põlvnemisasjas esitatakse hagi
lapse elukoha järgi. Käesoleva paragrahvi lõigetes 2 ja 3 sätestatut kohaldatakse ka
ülalpidamisasjade suhtes. Ülalpidamisasi on tsiviilasi, kus lahendatakse hagi, mille esemeks
on nõue seadusest tuleneva vanema ülalpidamiskohustuse täitmiseks alaealise lapse suhtes.
Vastavalt Rahvastikuregistri andmetele on alaealise lapse D P elukoht Narva-Jõesuu linnas.

                                                                                                   3
Justiitsministri 27. oktoobri 2005. a määruse nr 46 „Maa- ja halduskohtute kohtumajade
täpsed asukohad ja teeninduspiirkonnad ning ringkonnakohtute asukohad“ § 2 lg 2 p 2 järgi
teenindab Narva-Jõesuu linna Viru Maakohtu Narva kohtumaja. Eeltoodust tulenevalt tuleb
TsMS § 79 lg 1 järgi käesolev tsiviilasi anda üle Viru Maakohtu Narva kohtumajale menetluse
jätkamiseks hagimenetluses.
4.6. TsMS § 172 lg 9 sätestab, et maksekäsu kiirmenetluse kulud kannab maksekäsu
tegemise korral ja käesoleva seadustiku §-s 4881 sätestatud juhul võlgnik, muul juhul avaldaja,
kui seadusest ei tulene teisiti. Muus osas kohaldatakse hagimenetluses menetluskulude kohta
sätestatut. Asja edasisel lahendamisel hagimenetluses arvatakse maksekäsu kiirmenetluse
kulud hagimenetluse kulude hulka.
4.7. Kohus selgitab, et täitemenetluse seadustiku § 48 p 4 kohaselt kohtutäitur lõpetab
täitemenetluse kohtulahendi esitamisel, millega täitmisele võetud täitedokument või kohustus
see viivitamata täita on tühistatud või sundtäitmine on tunnistatud lubamatuks või on määratud
sundtäitmise lõpetamine.



(allkirjastatud digitaalselt)
Ruth Sild
kohtunik




                                                                                                  4
