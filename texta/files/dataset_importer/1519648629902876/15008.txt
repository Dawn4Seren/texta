                                                              Kriminaalasi nr. 1-16-4412




                      KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     20.05.2016.a. Tallinnas

Kohtunik                        Aime Ivanson
Sekretär                        Martin Kalamees
Tõlk                            Marianna Sidorok
Prokurör                        Žanna Morozova
Kaitsja                         Karine Nersesjan

Süüdistatav                     Jevgeni Babak, isikukood 38403270357
                                Kriminaalkorras varem karistatud, viimati 12.10.2011.a. Harju
                                Maakohtu poolt KarS § 263 p1, 4 järgi vangistusega 6 kuud,
                                tingimisi KarS § 74 alusel katseajaga 18 kuud.
                                Elukoht: XXX
                                Töökoht: XXX OÜ
                                KrMS § 217 alusel kinni peetud: 07.08.2015.a.- 08.08.2015 ja
                                18.05.2016.a. kell 15.50.

Süüdistus                        KarS § 121 lg 2 p 2 ja § 120 lg 1 järgi
Kriminaalasja nr.                16231500557
Menetluse liik                   kokkuleppemenetlus (kiirmenetluse korras)


RESOLUTIIVOSA
Süüdi mõista Jevgeni Babak KarS § 121 lg 2 p 2 järgi ja karistada vangistusega 1 aasta.
Süüdi mõista Jevgeni Babak KarS § 120 lg 1 järgi ja karistada vangistusega 5 kuud.

KarS § 64 lg 1 alusel lugeda kergem karistus kaetuks raskeima karistusega ning mõista
liitkaristuseks 1 aasta vangistust.

KarS § 68 lg 1 alusel lugeda Jevgeni Babaki poolt eelvangistuses viibitud aeg 07.08.2015.a.
kuni 08.08.2015.a. ja 18.05.2016 kuni 20.05.2016.a., s.o 5 päeva karistusest kantuks.
Kandmata karistus on 11 kuud 25 päeva vangistust.

KarS § 74 lg 1 ja 3 alusel jätta vangistus täitmisele pööramata, kui Jevgeni Babak ei pane
2-aastase katseaja jooksul toime uut kuritegu ja täidab käitumiskontrolli ajal
kriminaalhooldaja järelevalve all KarS § 75 lg 1 sätestatud kontrollnõudeid ja kohustusi:
   1) elama oma alalises elukohas XXX;
   2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3) alluma kriminaalhooldaja kontrollile oma elukohas ning esitada talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2 ja 8 alusel määrata Jevgeni Babakile täiendavad kohustused
käitumiskontrolli ajal:
   - mitte tarvitada alkoholi
   - osaleda sotsiaalprogrammis

KarS § 78 p 1 järgi hakkab katseaeg kulgema kohtuotsuse kuulutamisest, s.o 20.05.2016.a.
KarS § 75 sätestatud käitumiskontrolli nõuded kohaldatakse pärast kohtulahendi
jõustumist.

Jevgeni    Babak    allutada    katseajaks    XXX      Vangla     XXX       maakonna
kriminaalhooldusosakonna juhataja poolt määratud kriminaalhooldaja järelevalve alla.

Vabastada Jevgeni Babak kohtusaalis vahi alt.

Tõkend – elukohast lahkumise keeld – jätta Jevgeni Babaki suhtes muutmata kuni
kohtuotsuse jõustumiseni. Otsuse jõustumisel tõkend tühistada.

Kriminaalmenetluse kulud
Välja mõista Jevgeni Babakilt riigituludesse:
1) KrMS § 175 lg 1 p. 9 ja § 2565 lg 2 alusel sundraha – 322.50 eurot
2) KrMS § 175 lg 1 p. 4 alusel kaitsjatasu - 72 eurot kohtueelses menetluses ja 24 eurot
kohtuistungil osalemise eest, kokku 96 eurot

KrMS § 180 lg 3 alusel määrata Jevgeni Babakil kriminaalmenetluse kulude kogusummas
418.50 eurot tasumine ositi 12 kuu jooksul järgmiselt: esimesel 11. kuul tasuda igas kuus 34.88
eurot, 12. kuul 34.82 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga kuu viimaseks kuupäevaks.

KrMS § 159 lg 3 kohaselt makseinfo (maksegraafik koos kontode ja viitenumbriga)
menetluskulude tasumiseks edastatakse Jevgeni Babakile eraldi dokumendina.

Asitõendid
CD-plaat kõnesalvestusega (asub kriminaalasja materjalide juures)- jätta KrMS § 126 lg 3 p 1
alusel kriminaalasja juurde.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
                                                                                               2
Apellatsioon esitatakse Tallinna Ringkonnkohtule kirjalikult 15 (viieteistkümne) päeva jooksul
alates otsuse avalikult teatavakstegemisest.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
kohtumajale kirjalikult teatada 7 (seitsme) päeva jooksul alates kohtuotsuse kuulutamisest

Süüdistus
Jevgeni Babaki süüdistatakse selles, et 07.08.2015 kella 20:50 paiku, viibides Tallinnas Liikuri
46-1 asuvas korteris, lõi korduvalt lahtise käega ja rusikaga vastu nägu ja keha kannatanu XXX,
tekitades XXX tugevat füüsilist valu. Vastavalt 07.08.2015 koostatud isiku läbivaatuse
protokollile oli kannatanul kriimustused vasakul käel, verejäljed paremal käel, kriimustus kaelal,
verejälg kõhul, verejäljed ja kriimustused seljal.
Oma tegevusega Jevgeni Babak pani toime kehalise väärkohtlemise, s.o teise inimese tervise
kahjustamise, valu tekitanud muu kehalise väärkohtlemise, lähisuhtes s.o KarS § 121 lg 2 p2
järgi kvalifitseeritava kuriteo.

Samuti tema, alates 27.08.2015 kuni 12.05.2016, ähvardas suusõnaliselt ja SMS kaudu
kannatanut, endist abikaasat XXX tapmisega, kasutades järgmisi väljendeid: „minu tuttav saab
vanglast välja ja tuleb sind tapma“, „ta näitab sulle koha kätte“, „ole ettevaatlik, elu on täis
üllatusi“. Kannatanul oli alust karta ähvarduse täideviimist, kuna Jevgeni Babak oli juba
eelnevalt käitunud kannatanu suhtes agressiivselt ja teda kehaliselt väärkohelnud, tekitades
sellega kannatanus hirmutunde oma elu ja tervise pärast
Seega pani Jevgeni Babak toime tapmise või tervisekahjustuse tekitamisega ähvardamise, kui on
olnud alust karta ähvarduse täideviimist, ehk KarS § 120 lg 1 järgi kvalifitseeritava kuriteo.

Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on süüdistatava
karistuseks KarS § 121 lg 2 p 2 järgi vangistus 1 aasta ja KarS § 120 lg 1 järgi vangistus 5
kuud. KarS § 64 lg 1 alusel lugeda kergem karistus kaetuks raskeima karistusega ning mõista
liitkaristuseks 1 aasta vangistust. KarS § 68 lg1 alusel arvestada karistusaja hulka tema vahi all
viibitud aeg alates kinnipidamisest, so 18.05.2016 – 20.05 .2016 , so 3 päeva ning 07.08.2015-
08.08.2015,so 2 päeva, kokku 5 päeva. Seega jääb kandmata karistuseks 11 kuud ja 25 päeva
vangistust, mida ei pöörata KarS § 74 lg 1 alusel täitmisele, kui süüdimõistetu ei pane talle kohtu
poolt määratud 2-(kahe)aastase katseaja jooksul toime uut kuritegu ning järgib talle
käitumiskontrolli ajaks pandud KarS §-s 75 lg 1 sätestatud kontrollnõudeid ning kohustusi. KarS
§ 75 lg 2 p 2,8 alusel määrata, et Jevgeni Babak on kohustatud käitumiskontrolli ajal täitma
lisakohustusi: mitte tarvitama alkoholi ja osalema sotsiaalprogrammis. Jevgeni Babak allutada
katseajaks XXX Vangla XXX maakonna kriminaalhooldusosakonna juhataja poolt määratud
kriminaalhooldaja järelevalve alla
Kriminaalmenetluse kuludeks on sundraha 322.50 eurot ja määratud kaitsja tasu kohtueelses
menetluses 72 eurot ja kohtuistungil osalemise eest 24 eurot. Jevgeni Babak taotleb ja nõustub
tasuma sundraha ja menetluskulud summas 418.50 eurot, taotleb menetluskulude ajatamist 12 kuu
jooksul, tasudes 11 kuul 34.88 eurot ja ühes kuus 34.82 eurot.

Kohus juhindub KrMS § 2561, § 2564 , § 2565 lg 1 p 2, § 239 – 249.


(allkirjastatud digitaalselt)
kohtunik




                                                                                                 3
