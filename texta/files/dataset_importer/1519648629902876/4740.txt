                          KOHTUOTSUS
                               EESTI VABARIIGI NIMEL

Kohus                             Pärnu Maakohus
Kohtunik                          Ruth Sild
Otsuse tegemise aeg ja koht       18. oktoober 2016. a Haapsalu kohtumaja
Tsiviilasja number                2-16-112579
Tsiviilasi                        CREDITREFORM EESTI OÜ hagi Raul Janson'i vastu
                                  laenulepingust tuleneva võlgnevuse ja viivise ning kahju
                                  hüvitamise nõudes
Tsiviilasja hind                  257,09 eurot
Menetlusosalised ja nende         Hageja CREDITREFORM EESTI OÜ, registrikood
esindajad                         10887820, asukoht Pirita tee 20, 10127 Tallinn
                                  Hageja lepinguline esindaja Triin Reinmaa, isikukood
                                  49105190325, RT Capital Estonia OÜ, registrikood
                                  12567924, asukoht Pirita tee 20, 10127 Tallinn, e-post *
                                  Kostja Raul Janson, isikukood *, elukoht *, e-post *
Menetluse staatus                 Kirjalik menetlus

RESOLUTSIOON

1. Rahuldada osaliselt hageja CREDITREFORM EESTI OÜ hagi Raul Janson'i vastu
laenulepingust tuleneva võlgnevuse ja viivise ning kahju hüvitamise nõudes.
2. Välja mõista kostjalt Raul Janson hageja CREDITREFORM EESTI OÜ kasuks Raul
Janson'i ja Ferratum Estonia OÜ vahel 11.07.2014. a sõlmitud tarbijakrediidilepingust tulenev
(nõue on loovutatud 01.01.2016. a CREDITREFORM EESTI OÜ-le):
    2.1. põhivõlgnevus summas 31,48 (kolmkümmend üks eurot 48 senti) eurot,
    2.2. sissenõutavaks muutunud viivis tasumata põhivõlgnevuselt perioodil 08.01.2015-
          29.07.2016 (k.a) summas 5,61 (viis eurot 61 senti) eurot;
    2.3. viivis tasumata põhivõlgnevuse jäägilt (kohtuotsuse tegemise seisuga 31,48 eurot)
          lepingujärgses määras, s.o 8% aastas alates 30.07.2016. a kuni põhinõude
          täitmiseni.
3. Jätta rahuldamata hageja CREDITREFORM EESTI OÜ hagi kostja Raul Janson'i
vastu põhivõlgnevuse nõudes summas 145 eurot, sissenõutavaks muutunud viivise nõudes
summas 14,44 eurot ja kahju hüvitamise nõudes summas 46,44 eurot.
4. Saata otsus menetlusosalistele.


                                                                                          1
Menetluskulude jaotus ja rahalise suuruse kindlaksmääramine
1. Menetluskulud jätta 15,27% ulatuses kostja Raul Janson'i kanda ja 84,73% ulatuses
hageja CREDITREFORM EESTI OÜ kanda.
2. Välja mõista kostjalt Raul Janson hageja CREDITREFORM EESTI OÜ kasuks
hageja põhjendatud menetluskulud summas 45,05 (nelikümmend viis eurot 5 senti) eurot.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
kohtuotsuse avalikult teatavaks tegemisest. Apellatsioonkaebus võidakse lahendada kirjalikus
menetluses, kui kaebuses ei taotleta selle lahendamist istungil.

Selgitus menetlusabi taotlejale

Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).


1. Hageja nõue ja põhjendused
1.1. Hageja CREDITREFORM EESTI OÜ esitas esindaja vahendusel Pärnu Maakohtu
Haapsalu kohtumajja hagiavalduse kostja Raul Janson'i vastu laenulepingust tuleneva
põhivõlgnevuse nõudes summas 176,48 eurot, sissenõutavaks muutunud viivise nõudes
summas 20,05 eurot ja viivise väljamõistmise nõudes 8% aastas alates 30.07.2016. a kuni
põhinõude täitmiseni ning kahjuhüvitise nõudes summas 46,44 eurot. Nõude aluseks on
Ferratum Estonia OÜ ja kostja vahel 11.07.2016. a sõlmitud laenuleping. Ferratum Estonia OÜ
loovutas nõude hagejale 01.01.2016. a.
2. Hageja vastuväited kostja esitatud tõenditele ja nõude suuruse muutmine
2.1. Hageja leiab, et ainuüksi pangakonto väljavõte ei tõenda raha laekumist laenuandja
kontole ja kostja esitatud tõendist ei saa tõsikindlalt järeldada, et makse tegelikkuses ka
sooritati. Laenuandja sõnul on kostja kokku tasunud 319,96 eurot. Tasutud summad arvestati
laenu ja käsitluskulu katteks. Hageja on teinud laenuandjale päringu detailsema laekumiste info
saamiseks. Hageja ei ole käesoleva dokumendi esitamise seisuga laenuandjalt mingit tagasisidet
saanud, mistõttu ei saa hageja detailsemat laekumiste arvestust esitada. Laenuandjalt saadud
andmete kohaselt on kostjal laenu ja käsitluskulu eest tasumata 176,48 eurot, millele lisandub
viivis ja sissenõudmiskulu. Hageja tuvastas kontrolli käigus, et hagiavalduse esitamisel ei ole
arvestatud kostjalt 05.05.2015. a laekunud summat. Kostja tasutud 50 eurot on arvestatud
maksegraafiku sõlmimise tasu (20 EUR) ja sissenõudmiskulu (46,44 EUR) katteks. Kostjal on
tasumata sissenõudmiskulu summas 16,44 eurot. Tulenevalt sissenõudmiskulu vähendamisest,
esitab hageja uue hagiavalduse resolutsiooni:
Hageja palub kohtul mõista kostjalt hageja kasuks välja: põhivõlg summas 176,48 eurot,
sissenõutavaks muutunud viivis summas 20,05 eurot; kahjuhüvitis summas 16,44 eurot; viivis
põhivõlalt alates 30.07.2016. a kuni põhinõude täitmiseni määras 8% tasumata summalt aastas.


                                                                                             2
3. Kostja vastuväited
Kostja esitas kohtule maksekorraldused, millest nähtuvalt on kostja saanud Ferratum Estonia
OÜ-lt laenu summas 350 eurot /tlk 60/; pangakonto väljavõtte, millest nähtuvalt on kostja
Ferratum Estonia OÜ-le tagastanud osamaksetena 414,96 eurot /tlk 61-62/ ning
maksekorralduse, millest nähtuvalt on kostja hagejale tasunud 50 eurot /tlk 63/. Kostja leiab, et
nõue on aegunud /tlk 59/.

4. Kohtuotsuse põhjendused
Hageja on esitanud kohtule sidevahendi abil sõlmitud tarbijakrediidilepingust tuleneva
põhivõlgnevuse ja viivise nõude ning kahju hüvitamise nõude kostja vastu. Hageja on nõuet
esitades tuginenud järgmistele asjaoludele:
11.07.2016. a võttis kostja Raul Janson vastava laenutaotlusega Ferratum Estonia OÜ-lt laenu
summas 350 eurot, 180 päevaks. Kostja oli vastavalt üldtingimuste p-dele 6.1 ja 6.3 kohustatud
tasuma laenuandjale lisaks väljastatud laenusummale ka laenu väljastamise ja käsitlemise kulu
fikseeritud suuruses, s.o summas 146,44 eurot. Eelnimetatud summad (350 + 146,44 = 496,44
eurot) tuli kostjal seega tasuda hiljemalt 07.01.2015. a. Intressis ei ole pooled kokku leppinud.
Kostjal on laenu ja käsitluskulu eest tasumata 176,48 eurot. Nimetatud lepingust tulenev nõue
on 01.01.2016. a loovutatud uuele võlausaldajale Creditreform Eesti OÜ-le (hagejale).
Laenuandja on edastanud kostjale kaks meeldetuletuskirja, mistõttu on vastavalt üldtingimuste
p-le 8.3 õigus nõuda kahju hüvitamist summas 10 * 2 = 20 eurot. Inkassomenetluse algatamise
päeval saadeti kostjale esimene inkassonõue, milles märgitud võla sissenõudmise kulud
summas 46,44 eurot koosnesid meeldetuletuskirjade saatmisest ja sissenõudmisteenuse
tellimise tasust. Kuna 20 eurot on meeldetuletuskirjade kahjuhüvitis, siis 26,44 eurot on
inkassomenetluse alustamise tasu.
Seega kohus hindab esmalt, kas poolte vahel on sõlmitud leping ning millise lepinguga on
tegemist.
4.1. Hagiavalduse kohaselt taotles kostja Raul Janson laenu Ferratum Estonia OÜ
(registrikood 11240701) portaali kaudu www.ferratum.ee ning tema laenutaotlus rahuldati
11.07.2014. a ja kostjale väljastati 11.07.2014. a laen summas 350 eurot /tlk 46/. Antud
internetiportaali kaudu on füüsilistel isikutel võimalik võtta laenu. Laenu võtmise
üldtingimused ja kord on kajastatud portaali www.ferratum.ee leheküljel. Üldtingimuste p 2.2.
järgi loetakse leping sõlmituks kui laenuandja teeb laenutaotluse põhjal laenuotsuse ja esitab
laenutaotlejale omapoolse pakkumuse ning laenutaotleja saadab seejärel laenuandjale
konkreetses vormis nõustumuse, et soovib vastavalt üldtingimustele laenu saada /tlk 23, 92/.
4.1.1. Kostja sisulisi vastuväiteid laenulepingu sõlmimise ja laenu saamise osas esitanud ei
ole. Kostja on esitanud kohtule väljavõtte, mille kohaselt Ferratum Estonia OÜ ärinimi
käesoleval ajal on Baltic Skyways OÜ /tlk 58/. Hageja on eeltoodu kohta esitanud oma
seisukoha 19.09.2016. a, milles märgib, et laenu võtmise hetkel oli laenuandja nimeks Ferratum
Estonia OÜ, mistõttu ei kasutanud hagiavalduse koostamisel laenuandja uut ärinime /tlk 83-
84/. Kohus leiab, et esialgse võlausaldaja ärinime muutumine ei oma õiguslikku tähendust
laenulepingu sõlmimise osas. Kostja on kohtule esitanud enda SEB Panga arvelduskontolt
väljavõtte, millest nähtuvalt on Ferratum Estonia OÜ teinud kostjale R. Janson 11.07.2014. a
kell 08.48 ülekande summas 350 eurot, selgitusega „loan transfer“, mis eesti keelde tõlgituna
tähendab „laenu ülekandmine“. Hageja poolt on kohtle esitatud väljavõtte 11.07.2014. a kostja
laenutaotlusest, millest nähtuvalt on taotletud ja väljamakstud laenusumma 350 eurot /tlk 30-
31/ ning maksekorralduse väljavõte, millest nähtuvalt on Ferratum Estonia OÜ teinud kostjale
11.07.2014. a kell 08.48 ülekande summas 350 eurot, selgitusega laenusumma ülekanne /tlk
46/.
4.1.2. Eeltoodu alusel leiab kohus, et kohtule nii hageja kui kostja poolt esitatud tõenditega on
tõendatud, et kostja ja Ferratum Estonia OÜ vahel on 11.07.2014. a sõlmitud leping, millega
                                                                                               3
kostja sai Ferratum Estonia OÜ-lt laenu summas 350 eurot. Kohus leiab, et sõlmitud lepingu
näol on tegemist sidevahendi abil sõlmitud tarbijakrediidilepinguga lepingu sõlmimise ajal
kehtinud võlaõigusseaduse (edaspidi VÕS) § 401, § 402 lg 1 ja § 52 lg 1 tähenduses, mis
sätestavad, et krediidileping on leping, millega üks isik (krediidiandja) kohustub andma teise
isiku (krediidisaaja) käsutusse rahasumma (krediit), krediidisaaja aga kohustub krediidi
kasutamise eest maksma tasu ja lepingu lõppemisel krediidi tagasi maksma (VÕS § 401);
tarbijakrediidileping on krediidileping, millega oma majandus- või kutsetegevuses tegutsev
krediidiandja annab või kohustub andma tarbijale krediiti või laenu (VÕS § 402 lg 1) ning
sidevahendi abil sõlmitud lepinguks loetakse ettevõtja ja tarbija vahelist lepingut, kui leping
sõlmitakse selliste lepingute sõlmimiseks kasutatavas turustus- või teenindussüsteemis,
ettevõtja ja tarbija ei viibi lepingu sõlmimisel ühel ajal koos samas kohas ja lepingupoolte
tahteavaldused lepingu sõlmimiseks, sealhulgas tarbija tahteavaldus võtta endale lepingulised
kohustused (edaspidi tellimus), edastatakse eranditult üksnes sidevahendi abil. Kohtule esitatud
asjaoludest nähtuvalt Ferratum Estonia OÜ oli majandus- ja kutsetegevuses tegutsev
krediidiandja, kes võimaldas kostjale kui tarbijale selleks välja töötatud portaali abil taotleda ja
saada laenu Ferratum Estonia OÜ poolt välja töötatud üldtingimuste alusel. Kostja on teinud
tehingu kui tarbija VÕS § 1 lg 5 tähenduses, s.o kui füüsiline isik, kes teeb tehingu, mis ei
seondu iseseisva majandus- või kutsetegevuse läbiviimisega. Kohtule esitatud tõenditest
nähtuvalt on Ferratum Estonia OÜ VÕS § 401 ja § 402 lõikest 1 tulenevat kohustustust täitnud
ja väljastanud kostjale laenu summas 350 eurot /tlk 30-31, 46, 60/.
Järgnevalt hindab kohus, millistel tingimustel on tarbijakrediidileping esialgse võlausaldaja ja
kostja vahel sõlmitud.
4.2. Hagiavalduse kohaselt võttis kostja laenu 180 päevaks ja kostja oli kohustatud laenu
summas 350 eurot laenuandjale tagastama 180 päeva möödumisel koos laenu väljastamise ja
käsitlemise kuluga fikseeritud suuruses, s.o summas 146,44 eurot /tlk 24/. Eeltoodu
tõendamiseks on kohtule esitatud laenutaotlus ning laenulepingu üldtingimused /tlk 30-31, 92-
98/. Kohus märgib, et hageja esitas ekslikult koos hagiavaldusega kohtule Ferratum Bank
laenulepingu tingimused /tlk 32-45, 90/, mistõttu kohus jätab nimetatud tõendi arvestamata.
Ferratum Estonia OÜ laenutingimused esitas hageja kohtule 13.10.2016. a /tlk 90-98/. Lisaks
märgib kohus, et kohtule esitatud laenutaotlus on inglisekeelne, kuid arvestades
tsiviilkohtumenetluse seadustiku (edaspidi TsMS) § 33 lg 1 teises lauses sätestatut, ei nõudnud
kohus tõendi tõlkimist, arvestades tõendi sisu ja asjaolu ning et kostja ei ole vaielnud muukeelse
tõendi vastuvõtmisele vastu. Kostja on küll märkinud, et laenutaotlus ei ole loetav ja ei ole
arusaadav, millises keeles see on /tlk 73/, mis ilmselt oli tingitud tehnilistest probleemidest, sest
järgnevalt on kostja kinnitanud, et sai dokumendid kätte /tlk 75/.
4.2.1. Laenutaotlusest nähtuv kinnitab hagiavalduses esitatut: laenu tähtajaks (loan term) on
määratud 180 päeva ning laenu kulud (loan expenses) on 146,44 eurot. Laenutaotlus on esitatud
11.07.2014. a kell 05.27 ning laen on välja makstud 11.07.2014. a kell 08.49. Laenukohustus
tuli kostjal täita 6 osamakse kaupa, iga osamakse summas 82,74 eurot (6 * 82,74 = 496,44).
Viimane osamakse tuli tasuda 07.01.2015. a, s.o 180 päeva möödumisel laenu saamisest /tlk
30/. Kostja eeltoodud asjaoludele vastuväiteid esitanud ei ole, samuti ei ole esitanud tõendeid,
mis hageja esitatud väited ümber lükkaks.
4.2.2. Eeltoodust tulenevalt on kohtu hinnangul tõendatud, et laenuleping on sõlmitud
tähtajaga 180 päeva ning kostja oli kohustatud lisaks saadud laenule tasuma laenu eest tasu
(lepingu sõlmimise tasu ja laenu käsitlemise kulud) summas 146,44 eurot vastavalt VÕS §-s
401 sätestatule (krediidisaaja kohustub krediidi kasutamise eest maksma tasu). Kokku oli kostja
kohustatud 7. jaanuariks 2015. a tagastama laenuandjale seega 496,44 eurot (350 + 146,44
eurot).
Järgnevalt hindab kohus, kas laenulepingust tulenev nõue on loovutatud hagejale.


                                                                                                   4
4.3. VÕS § 412 lg 1 sätestab, et kui krediidiandja loovutab tarbijakrediidilepingust tuleneva
nõude, tuleb tarbijat nõude loovutamisest teavitada, välja arvatud juhul, kui krediidiandja jääb
kokkuleppel uue võlausaldajaga tarbija suhtes edasi võlausaldajaks.
Hagiavalduse kohaselt algatas Creditreform Eesti OÜ Ferratum Estonia OÜ soovil kostja suhtes
inkassomenetluse 18.03.2015. a ning nõudis võla tasumist kohtuväliselt /tlk 24, 50/. Nõude
loovutamine toimus hagejale 01.01.2016. a ja kostjat teavitati nõude loovutamisest e-posti teel
/tlk 24/, mille tõendamiseks on kohtule esitatud 29.07.2016. a e-kiri kostjale /tlk 51/. E-kirjast
nähtuvalt on kostjat e-posti teel teavitatud, et võlgnevus on alates 01.01.2016. a loovutanud
uuele võlausaldajale Creditreform Eesti OÜ. Kostja ei ole eeltoodud faktilisele asjaolule
vastuväiteid esitanud.
Kohus leiab, et käesolevas asjas on tõendanud, et kostjat on teavitatud nõude loovutamisest
hagejale /tlk 51/. Kohus selgitab kostjale, et VÕS § 169 lg 1 järgi kui võlgnik täitis kohustuse
nõude loovutanud võlausaldajale ja ta ei teadnud ega pidanudki kohustust täites nõude
loovutamisest teadma, loetakse, et ta on kohustuse täitnud õigele isikule.
Järgnevalt hindab kohus kostja esitatud vastuväiteid hagiavalduses esitatud nõudele.
4.4. Kostja leiab, et hageja esitatud nõue on aegunud /tlk 59/.
4.4.1. Hageja ei ole eeltoodud kostja väitele oma seisukohta esitanud /tlk 83-84/.
4.4.2. Tsiviilseadustiku üldosa seaduse (edaspidi TsÜS) § 142 lõikes 1 järgi õigus nõuda teiselt
isikult teo tegemist või sellest hoidumist (nõue) aegub seaduses sätestatud tähtaja
(aegumistähtaeg) jooksul. Pärast nõude aegumist võib kohustatud isik keelduda oma kohustuse
täitmisest. TsÜS § 146 lg 1 järgi on tehingust tuleneva nõude aegumistähtaeg on kolm aastat.
TsÜS § 147 lg 1 järgi algab aegumistähtaeg nõude sissenõutavaks muutumisega, kui seaduses
ei ole sätestatud teisiti.
Käesolevas tsiviilasjas on tõendamist leidnud, et leping sõlmiti 11.07.2014. a tähtajaga 180
päeva ning viimane lepingust tulenev osamakse tuli tasuda kostjal 07.01.2015. a. Seega on nõue
kostja vastu sissenõutav alates 08.01.2015. a ning TsÜS § 146 lõikest 1 tulenev 3-aastane nõude
aegumistähtaeg ei ole käesolevaks ajaks möödunud, mistõttu kohus ei asu hindama aegumise
peatumise aluseid.
4.5. Kostja leiab, et puudub info, millise konkreetse võlanõude hageja esitas
kohtumenetluses /tlk 76/ ja kostjale pole jäetud võimalust tutvuda hagi algdokumentidega, s.t
et hagis ei ole dokumenteeritud, millise konkreetse laenulepingu suhtes ja millise konkreetse
punkti suhtes on kostja kohustatud vastust andma, mistõttu palub kõik rahalised kohustused
hageja eest tunnistada õigustühiseks.
4.5.1. Kohus leiab, et hageja on hagis selgelt välja toonud, millisest lepingust hagiavalduses
esitatud võlanõue tuleneb ning kostja on ka ise kohtule esitanud maksekorralduse nimetatud
lepingu alusel kostjale tehtud laenusumma väljamaksmise kohta /tlk 60/. Samuti on kostjale
edastatud kõik hagimaterjalid koos selle lisadega kostja e-posti aadressile /tlk 72/ ning kostja
on samalt e-posti aadressilt kinnitanud dokumentide kättesaamist. Kohus on kostjale hagi
menetlusse võtmise määruses selgitatud, mida kostja vastus hagiavaldusele peab sisaldama /tlk
69/. Kohus selgitab, et kohus hindab kõiki esitatud tõendeid ja faktilisi asjaolusid igakülgselt.
Kostja ei ole esitanud kohtule asjaolusid, mis annaks aluse jõuda kohtul järeldusele, et poolte
vahel sõlmitud leping on tühine.
4.6. Kostja on esitanud kohtule SEB Panga internetipangast enda arvelduskonto väljavõtte
Ferratum Estonia OÜ-le tehtud maksete kohta /tk 61-62/, millest nähtuvalt on kostja teostanud
Ferratum Estonia OÜ-le makseid järgnevalt: 07.09.2014. a summas 82,74 eurot; 03.10.2014. a
summas 102,74 eurot; 05.11.2014. a summas 92,74 eurot; 12.01.2015. a summas 82,74 eurot;
06.02.2015. a summas 54 eurot. Kokku on kostja teinud ajavahemikus 07.09.2014. a kuni
06.02.2015. a esialgsele võlausaldajale makseid summas 414,96 eurot. Kõigi nimetatud
maksekorralduste selgitustest on kostja märkinud ka numbri: *, mis kattub laenutaotluses oleva
viitenumbriga /tlk 30/. Lisaks on kostja esitanud 05.05.2015. a maksekorralduse, millest

                                                                                                5
nähtuvalt on kostja teinud Creditreform Eesti OÜ-le makse summas 50 eurot, selgitusega, 1.
osa / graafik /tlk 63/.
4.6.1. Kohus kohustas hagejat esitama oma arvamuse kostja vastuse ja tõendite kohta ning
esitama kohtule üheselt arusaadav võlgnevuse kalkulatsioon, millest nähtuks, milliste nõuete
katteks on hageja arvestanud kostja poolt tasutud maksed /tlk 78/. Hageja esitas kirjaliku
arvamuse 19.09.2016. a /tlk 83-84/, milles leidis, et kostja soovib ilmselt eelpool välja toodud
(p-s 4.6) tõenditega tõendada tasumisi, kuid hageja hinnangul ainuüksi pangakonto väljavõte ei
tõenda raha laekumist laenuandja kontole ja kostja esitatud tõenditest ei saa tõsikindlalt
järeldada, et makse tegelikkuses sooritati. Hageja väidab, et laenuandja sõnul on kostja kokku
tasunud 319,96 eurot ja tasutud summa arvestati laenu ja käsitluskulu katteks. Hageja on teinud
laenuandjale päringu detailsema laekumiste info saamiseks, kuid hageja ei ole laenuandjalt
mingit tagasisidet saanud, mistõttu hageja ei saa detailsemat laekumiste infot kohtule esitada.
Laenuandja andmete kohaselt on kostjal laenu ja käsitluskulu eest tasumata 176,48 eurot,
millele lisandub viivis ja sissenõudmiskulu. Hageja on kontrolli käigus siiski tuvastanud, et
hagiavalduse esitamisel ei ole arvestatud kostjalt 05.05.2015. a laekunud summat. Kostja on
tasunud 50 eurot, mis on arvestatud maksegraafiku sõlmimise tasuks (20 eurot) ja
sissenõudmiskulu (46,44 eurot) katteks. Seega vähendab hageja hagiavalduses esitatud
sissenõudmiskulu nõuet kostja vastu summani 16,44 eurot.
4.6.2. Kohus leiab, et kostja on enda pangakonto väljavõtte esitamisega kohtule tõendanud, et
kostja on sooritanud esialgsele võlausaldajale makseid kogusummas 414,96 eurot /tlk 61/ ja
hagejale sooritanud makse summas 50 eurot /tlk 63/. Kohus ei nõustu hageja väitega, et ainuüksi
pangakonto väljavõte ei tõenda raha laekumist laenuandja kontole ja kostja esitatud tõenditest
ei saa tõsikindlalt järeldada, et makse tegelikkuses sooritati. Kohtul puudub igasugune alus
kahelda kostja poolt kohtule esitatud tõendite usaldusväärsuses ning asjaolus, et tõenditelt
nähtuvad maksed pole tegelikkuses sooritatud ega esialgse võlausaldajani jõudnud seni, kuni
hageja pole tõendanud vastupidist.
Hageja ei ole vaatamata kohtu nõudmisele esitanud kohtule andmeid, milliste summade katteks
on hageja arvestanud kostja poolt tasutud summad /tlk 78, 83-84/ ning põhjendanud arvestuse
esitamata jätmist asjaoluga, et esialgne võlausaldaja ei esitanud talle laekumiste arvestust ning
leiab jätkuvalt, et kostja on kokku tasunud 319,96 eurot ja tasumata on põhinõue 176,48 eurot,
millele lisandub viivis ja sissenõudmiskulu. Seega ei ole hageja esitanud kohtule andmeid
kostja poolt Ferratum Eestonia OÜ-le tasutud 414,96 euro kasutamise kohta. Hageja ei ole
esitanud ka muid vastuväiteid kostja tehtud maksete osas.
Kohus on seisukohal, et hagejal on kohustus selgitada kohtule oma nõude koosseisu ja
arvestust, sh esitama andmed, milliste nõuete katteks on hageja kostja tasutud summad
arvestanud. Kuna hageja seda käesoleval juhul teinud ei ole, siis leiab kohus, et tõendamist on
leidnud, et kostja on tasunud hagejale ja esialgsele võlausaldajale oma rahalise kohustuse
täitmiseks kokku 464,96 eurot (414,96 + 50).
Järgnevalt hindab kohus, kas hageja esitatud nõue on õiguslikult põhjendatud esitatud ulatuses.
4.7. Hageja on 29.07.2016. a esitatud hagis palunud kostjalt välja mõista põhivõlgnevus
summas 176,48 eurot, sissenõutavaks muutunud viivis summas 20,05 eurot ja viivis 8% aastas
alates 30.07.2016. a kuni põhinõude täitmiseni ning kahjuhüvitis summas 46,44 eurot /tlk 27/.
Hageja on 19.09.2016. a muutnud haginõuet tulenevalt asjaolust, et kostja esitas kohtule
maksekorralduse 05.05.2015. a hagejale tehtud makse kohta summas 50 eurot ning hageja
leidis, et hagiavalduse esitamisel ei ole hageja nimetatud laekumist arvestanud. Seega luges
hageja kostja tasutud 50 eurot maksegraafiku sõlmimise tasuks (20 eurot) ja ülejäänud osas
sissenõudmiskulu (46,44 eurot) katteks. Seega palub hageja kostjalt välja mõista põhivõlgnevus
summas 176,48 eurot, sissenõutavaks muutunud viivis summas 20,05 eurot, kahjuhüvitis
summas 16,44 eurot ja viivis 8% aastas alates 30.07.2016. a kuni põhinõude täitmiseni /tlk 84/.


                                                                                               6
4.7.1. VÕS § 401 järgi krediidisaaja kohustub krediidi kasutamise eest maksma tasu ja lepingu
lõppemisel krediidi tagasi maksma.
Käesolevas asjas on tuvastatud, et kostja oli kohustatud saadud krediidi summas 350 eurot ja
krediidi kasutamise tasu summas 146,44 eurot, kokku 496,44 eurot (350 + 146,44), tasuma
esialgsele võlausaldaja hiljemalt 07.01.2015. a. Samuti on tõendamist leidnud, et 06.02.2015. a
seisuga, s.o enne laenu sissenõudmismenetluse alustamist Creditreform Eesti OÜ poolt
(inkassomenetlust alustati 18.03.2015. a, tlk 24, 50) oli kostja esialgsele võlausaldajale tasunud
kokku 414,96 eurot /tlk 61/, mitte 319,96 eurot, nagu hageja on väitnud /tlk 83/. Seega
06.02.2015. a seisuga on kostja täitnud lepingu üldtingimuste p-st 6.3 /tlk 24, 95/ ja VÕS §-st
401 tulenevat kohustust summas 414,96 eurot ja kostja täitmata kohustuste jääk esialgse
võlausaldaja ees oli seega 81,48 eurot (496,44 – 414,96).
4.7.2. Lisaks on tõendamist leidnud, et kostja tasus Creditreform Eesti OÜ-le 05.05.2015. a 50
eurot /tlk 63, 84/. Kohus leiab, et hageja on põhjendamatult nimetatud summast 20 eurot
lugenud n.ö maksegraafiku sõlmimise tasuks, kuna sellist nõuet ei ole hageja hagiavalduses
kohtule esitanud ning hageja ei ole mingilgi viisil põhistanud, millisel õiguslikul alusel hageja
sellise arvestuse tegi. Hageja ei ole viidanud ühelegi üldtingimuste ega seaduse sättele, millest
tulenevalt võiks jõuda järele, et on hageja poolt arvestatud 20 eurot, s.o maksegraafiku sõlmise
tasu on õiguslikult põhjendatud.
Kuna hageja on 05.05.2015. a tasutud 50 eurost 30 eurot arvestanud sissenõudmiskulude
katteks, siis hindab kohus järgnevalt sissenõudmiskulude põhjendatust.
4.7.3. Hageja on hagis leidnud, et kuna laenuandja on edastanud kostjale kaks
meeldetuletuskirja, siis vastavalt üldtingimuste p-le 8.3 on hagejal õigus nõuda kahju
hüvitamist summas 10 * 2 = 20 eurot. Inkassomenetluse algatamise päeval saadeti kostjale
esimene inkassonõue, milles märgitud võla sissenõudmise kulud summas 46,44 eurot, mis
koosnesid meeldetuletuskirjade saatmisest ja sissenõudmisteenuse tellimise tasust. Kuna 20
eurot on meeldetuletuskirjade kahjuhüvitis, siis 26,44 eurot on inkassomenetluse alustamise
tasu /tlk 24/.
VÕS § 115 lg 1 sätestab, et kui võlgnik rikub kohustust, võib võlausaldaja koos kohustuse
täitmisega või selle asemel nõuda võlgnikult kohustuse rikkumisega tekitatud kahju hüvitamist,
välja arvatud juhul, kui võlgnik kohustuse rikkumise eest ei vastuta või kui kahju ei kuulu
seadusest tulenevalt muul põhjusel hüvitamisele.
Kohtule esitatud laenulepingu üldtingimuste p 8.3 järgi laenu või käsitluskulude mittetähtaegsel
tasumisel kohustub laenutaotleja tasuma laenuandja poolt laenutaotlejale saadetud
meeldetuletuskirjade eest. Meeldetuletuskirja saatmine maksab laenutaotlejale 10 eurot /tlk 96/.
Hageja on hagiavalduses viidanud, et seoses kostjapoolse laenu ja käsitluskulu tasumata
jätmisega saatis laenuandja kostjale vastavad meeldetuletuskirjad 02.10.2014 ja 22.02.2014. a,
mida tõendab laenutaotluse lahter „Application History“, mis tõlkes tähendab taotluse ajalugu
/tlk 24, 30/. Nimetatud tõendist nähtuvad vaid järgmised märked: „02.10 prol – ei saa, ei vasta,
info mailile“ ja „ 22.02 mail, maksab 05.03“.
Kohus on seisukohal, et nimetatud tõendist ei nähtu, millise sisuga kirjad ja kellele on saadetud,
millisele meiliaadressile on saadetud ning kas tegemist on meeldetuletuskirjadega või millist
infot üldse on meili teel saadetud. Seega leiab kohus, et hageja poolt meeldetuletuskirjade
saatmine kostjale 02.10.2014. a ja 22.02.2014. a ei ole tõendatud. Seega on kohus seisukohal,
et meeldetuletuskirjade saatmise eest kostjalt 20 euro väljamõistmine ei ole põhjendatud ning
kohus jätab nimetatud osas hagi rahuldamata.
Hageja on hagiavalduses tuletanud, et kuna 18.03.2016. a saadetud inkassonõudes oli märgitud
võla sissenõudmise kuluks 46,44 eurot, siis kuna 20 eurot oli meeldetuletuskirjade tasu, siis
26,44 eurot inkassomenetluse algatamise tasu /tlk 25/.
Kohus leiab, et 18.03.2016. a inkassonõudest eeltoodud infot ei kajastu /tlk 50/ ja tegemist on
hagejapoolse tõlgendusega, mis on tõendamata. Kohtule ei ole hageja esitanud ühtegi tõendit,

                                                                                                7
millest nähtuks, et inkassomenetluse algatamise tasu on 26,44 eurot. Inkassonõudes märgitud
sissenõudmiskulu suurus ainuüksi ei tõenda asjaolu, et hagejal on seoses inkassomenetlusega
alustamisega nimetatud kulu tekkinud ja ta on nimetatud kulu kandud. Seega on tõendamata, et
hagejal on inkassomenetluse algatamisel kahju tekkinud ning ta on seda kandnud, mistõttu ei
ole põhjendatud kostjalt nimetatud kahju väljamõistmine summas 26,44 eurot ning kohus jätab
nimetatud osas hagi rahuldamata.
4.7.4. Eeltoodust tulenevalt (p 4.7.3) ei ole põhjendatud hageja poolt 05.05.2015.a kostja
tehtud 50 euro suurusest maksest 30 euro arvestamine sissenõudmiskulude katteks ning kohus
loeb kostja poolt 05.05.2015. a tasutud 50 eurot tarbijakrediidilepingust täitmata jäänud
kohustuste katteks. Seega peale 05.05.2015. a makse tasumist oli kostja täitmata jäänud
kohustuste jääk esialgse võlausaldaja ees seega 31,48 eurot (496,44 - 414,96 - 50).
4.8. VÕS 108 lg 1 sätestab, et kui võlgnik rikub raha maksmise kohustust, võib võlausaldaja
nõuda selle täitmist.
Kohtu hinnatud tõenditest nähtuvalt on kostja tasunud esialgsele võlausaldajale ja hagejale
kokku 464,96 eurot (414,96 + 50), mistõttu saab hageja nõuda kostjalt 31,48 euro täitmist
(496,44 – 464,96). Kuna VÕS § 88 lg 8 sätestab, et kui võlgnik peab lisaks rahalisele
põhikohustusele tasuma kulutusi ja intressi, loetakse, et täitmine on toimunud esmalt kulutuste,
seejärel juba sissenõutavaks muutunud intressi ning lõpuks põhikohustuse katteks, siis tuleb
lugeda, et kostja poolt on täidetud laenu väljastamise ja käsitlemise kulu summas 146,44 eurot
ning põhivõlgnevusest 318,52 eurot (464,96 – 146,44). Seega on kostja võlgnevus hageja ees
31,48 eurot, mitte 176,48 eurot, nagu on hageja hagiavalduses nõudnud.
Kohus on seisukohal, et hagejal on kohustus selgitada kohtule oma nõude koosseisu ja
arvestust, sh esitama andmed, milliste nõuete katteks on hageja kostja tasutud summad
arvestanud ning kuna hageja seda ei esitanud ega tõendanud ning kostja on tõendanud maksete
sooritamist hagejale summas 464,96 eurot, siis on see alus hageja hagi rahuldamata jätmiseks.
Seega rahuldab kohus hageja põhinõude summas 31,48 eurot ja jätab hageja hagi põhinõude
rahuldamata summas 145 eurot (176,48 - 31,48 eurot).
4.9. VÕS § 113 lg 1 järgi võib rahalise kohustuse täitmisega viivitamise korral võlausaldaja
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse käesoleva seaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär
kui seadusjärgne viivisemäär, loetakse viivise määraks lepinguga ettenähtud intressimäär.
Hagiavalduse ja üldtingimuste p 8.2 järgi on tarbijakrediidilepingust tulenev viivise määr 8%
aastas iga tasumisega viivitatud päeva eest eraldi /tlk 26, 96/.
Kohus leiab, et kuna laenutaotlusest nähtuvalt oli viimase osamakse tasumise päev 07.01.2015.
a, siis on viivise nõudmine hageja poolt õigustatud alates 08.01.2015. a, mitte alates 07.01.2015,
nagu hageja on hagis taotlenud.
Kostja tasumata rahalise kohustuste jääk perioodil 08.01.2015-11.01.2015. a (k.a) oli 218,22
eurot (496,44 - 278,22 eurot, s.o kostja poolt nimetatud kuupäevaks tasutud osamaksete summa,
tlk 61), seega lepingujärgne viivis nimetatud perioodi eest on 0,19 eurot (0,021918% päevas;
0,047829 eurot päevas; viivitatud päevi 4, perioodi viivise summa 0,191316 eurot).
Kostja tasumata rahalise kohustuste jääk perioodil 12.01.2015-05.02.2015 (k.a) oli 135,48 eurot
(496,44 - 360,96 eurot, s.o kostja poolt nimetatud kuupäevaks tasutud osamaksete summa, tlk
61), seega lepingujärgne viivis nimetatud perioodi eest on 0,74 eurot (0,021918% päevas;
0,029694 eurot päevas; viivitatud päevi 25; perioodi viivise summa 0,74235 eurot).
Kostja tasumata rahalise kohustuste jääk perioodil 06.02.2015-04.05.2015 (k.a) oli 81,48 eurot
(496,44 -414,96 eurot, s.o kostja poolt nimetatud kuupäevaks tasutud osamaksete summa, tlk
61), seega lepingujärgne viivis nimetatud perioodi eest on 1,57 eurot (0,021918% päevas;
0,017859 eurot päevas; viivitatud päevi 88; perioodi viivise summa 1,571592 eurot).


                                                                                                8
Kostja tasumata rahalise kohustuste jääk perioodil 05.05.2015-29.07.2016 (k.a) oli 31,48 eurot
(496,44 - 464,96 eurot, s.o kostja poolt nimetatud kuupäevaks tasutud osamaksete summa, tlk
61-63), seega lepingujärgne viivis nimetatud perioodi eest on 3,11 eurot (perioodil 05.05.2015-
31.12.2015 0,021918% päevas; 0,0069 eurot päevas; viivitatud päevi 241; perioodi viivise
summa 1,6629; perioodil 01.01.2016- 29.07.2016 0,021858% päevas; 0,006881 eurot päevas;
viivitatud päevi 211, perioodi viivise summa 1,451891).
Seega on hagiavalduse esitamise seisuga sissenõutavaks muutunud viivis kokku summas 5,61
eurot (0,19 + 0,74 + 1,57 + 3,11), mis kuulub kostjalt hageja kasuks väljamõistmisele tulenevalt
VÕS § 113 lõikes 1 ja üldtingimuste p-s 8.2 sätestatust. Alates 30.07.2016. a mõista kostjalt
hageja kasuks välja viivis tasumata põhinõudelt, s.o 31,48 eurot, kuni põhinõude täitmiseni
määras 8% aastas.
Eeltoodust tulenevalt rahuldab kohus hageja sissenõutavaks muutunud viivise nõude summas
5,61 eurot ja jätab rahuldatama hageja sissenõutavaks muutunud viivise nõude summas 14,44
eurot (20,05 - 5,61).
4.10. Eeltoodu alusel leiab kohus, et hageja hagi kuulub rahuldamisele osaliselt ning kohus
rahuldab hageja hagi põhivõlgnevuse nõudes summas 31,48 eurot, sissenõutavaks muutunud
viivise nõudes (29.07.2016.a seisuga) summas 5,61 eurot ja tasumata põhivõlgnevuselt (mis
kohtotsuse tegemise seisuga on 31,48 eurot) viivise nõudes alates 30.07.2016. a kuni põhinõude
täitmiseni 8% tasumata summalt aastas. Kohus jätab rahuldamata hageja nõude kostja vastu
põhivõlgnevuse nõudes summas 145 eurot, sissenõutavaks muutunud viivise nõudes summas
14,44 eurot ning kahjuhüvitise nõudes summas 46,44 eurot.

5. Hagihind
TsMS 124 lg 1 järgi raha maksmisele suunatud hagi puhul määratakse hagihind nõutava
rahasummaga. TsMS § 133 lg 1 ja 2 järgi arvutatakse hagihind põhinõude ja kõrvalnõuete järgi.
Käesoleva seadustiku §-s 367 sätestatud kõrvalnõude hagihinna arvutamisel liidetakse hagi
esitamise seisuga arvestatud viivise summale summa, mis vastab ühe aasta eest arvestatud
viivise summale. Eeltoodu alusel on käesoleva tsiviilasja hind järgmine: hageja põhinõue
176,48 eurot + sissenõutavaks muutunud viivise nõue 20,05 eurot + kahjuhüvitise nõue 46,44
eurot (esialgne haginõue) + viivis ühe aasta eest 14,12 eurot (176,48 * 8%), kokku 257,09
eurot.

6. Menetluskulude jaotus ja rahalise suuruse kindlaksmääramine
Vastavalt TsMS § 173 lg-le 1 ja 2 esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. Asja järgmisena
menetleva kohtu lahendis esitatakse kogu seni kantud menetluskulude jaotus. Menetluskulude
jaotus märgitakse ka siis kui menetlusosalised seda ei taotle.
TsMS § 163 lg 1 kannavad hagi osalise rahuldamise korral pooled menetluskulud võrdsetes
osades, kui kohus ei jaota menetluskulusid võrdeliselt hagi rahuldamise ulatusega või ei jäta
menetluskulusid täielikult või osaliselt poolte endi kanda.
6.1. Tsiviilasja materjalidest nähtuvalt on hageja menetluskuludeks maksekäsu
kiirmenetluse avalduse ja hagiavalduse esitamisel tasutud riigilõiv kokku summas 75 eurot /tlk
27, 55/ ja hageja õigusabikulud summas 220 eurot + käibemaks (tunnitasuga 110 eurot +
käibemaks, ajakulu 2 tundi) /tlk 27/. Hageja on kinnitanud, et hageja on
käibemaksukohustuslane ja saab tekkinud kuludelt käibemaksu tagasi arvestada. Eeltoodust
tulenevalt on hageja põhjendatud menetluskulud riigilõiv summas 75 eurot ja õigusabikulu
summas 220 eurot, kokku 295 eurot.
6.2. TsMS § 163 lg 1 alusel jätab kohus menetluskulud tulenevalt hagi rahuldamise ulatusest
(242,97 euro suurusest nõudest rahuldab kohus 37,09 eurot) 15,27% ulatuses kostja ja 84,73%
ulatuses hageja kanda.

                                                                                              9
Seega vastavalt menetluskulude jaotusele tuleb kostjal hüvitada hagejale menetluskulu summas
45,05 eurot (295 eurot * 15,27%)
Tsiviilasja materjalidest nähtuvalt ei ole kostja seoses käesoleva tsiviilasja menetlusega
menetluskulusid kandnud.


(allkirjastatud digitaalselt)
Ruth Sild
kohtunik




                                                                                         10
