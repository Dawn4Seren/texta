                        KOHTUMÄÄRUS
Kohus                             Tallinna Halduskohus
Kohtunik                          Reelika Lind
Määruse tegemise aeg ja koht      25. mai 2016, Tallinn
Haldusasja number                 3-16-1016
Haldusasi                         M. Ž. kaebus OÜ Castovanni võlanõude summas 370 eurot
                                  aegunuks tunnistamiseks
Menetlustoiming                   Kaebuse tagastamine

RESOLUTSIOON
Tagastada M. Ž. kaebus.


EDASIKAEBAMISE KORD
Määruse peale saab esitada Tallinna Halduskohtu kaudu määruskaebuse Tallinna
Ringkonnakohtule 15 päeva jooksul määruse kättetoimetamisest arvates (HKMS § 121 lg 4,
§ 204 lg-d 1 ja 2).


ASJAOLUD
1. M. Ž. (kaebaja) esitas 24.05.2016 Tallinna Halduskohtule kaebuse OÜ Castovanni
võlanõude summas 370 eurot aegunuks tunnistamiseks.


KOHTU PÕHJENDUSED
2. Halduskohtumenetluse seadustiku (HKMS) § 121 lg 1 p 1 järgi tagastab kohus kaebuse
määrusega selle esitajale, kui vaidluse lahendamine ei ole halduskohtu pädevuses. HKMS § 4
lg 1 järgi on halduskohtu pädevuses avalik-õiguslikus suhtes tekkinud vaidluste lahendamine,
kui seadus ei näe ette teistsugust menetluskorda.
3. Antud juhul soovib kaebaja vaidlustada eraõigusliku juriidilise isiku võlaõiguslikku nõuet.
Tegemist on tsiviilõigusliku vaidlusega, mille lahendamine kuulub tsiviilkohtumenetluse
seadustiku § 11 lg 1 järgi maakohtu pädevusse.
4. Kuna tegemist ei ole haldusõiguslik vaidlusega ja selle lahendamine ei ole halduskohtu
pädevuses, tuleb esitatud kaebus kaebajale läbivaatamatult tagastada.
5. HKMS § 43 lg 2 järgi ei võta kaebuse tagastamine õigust pöörduda uuesti kohtusse.
Kaebuse tagastamisel loetakse, et kaebus ei ole kohtu menetluses olnud.
                                                                                   3-16-1016

6. HKMS § 104 lg 5 p 2 järgi tasutud riigilõiv tagastatakse, kui kohus tagastab kaebuse selle
esitajale, välja arvatud juhul, kui see toimub HKMS § 121 lg 2 alusel. Kaebaja ei ole kaebuse
esitamisel riigilõivu tasunud, seega puudub alus riigilõivu tagastamiseks.


/allkirjastatud digitaalselt/
Reelika Lind
Kohtunik




                                                                                         2(2)
