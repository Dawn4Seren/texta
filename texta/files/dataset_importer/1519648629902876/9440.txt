                                                                                       2-16-9109




                           KOHTUMÄÄRUS
 Kohus                                Tartu Maakohus
 Kohtunik                             Heiki Kolk
 Määruse tegemise aeg ja koht         15. august 2016, Võru kohtumaja
 Tsiviilasja number                   2-16-9109
 Menetluse ese                        Jõgeva kohtutäitur Ivi Kalmeti avaldus võlgniku T. P.
                                      õiguste piiramiseks

 Menetlustoiming                      avalduse läbivaatamine
 Pooled ja nende esindajad            Avaldaja: Jõgeva kohtutäitur Ivi Kalmet (e-post:
                                      ivi.kalmet@taitur)
                                      Asjast puudutatud isikud:
                                      Võlgnik T. P.          (ik xxxxxxxxxxx, e-post:
                                      xxxxxxxxx@yahoo)
                                      S. I. T. (ik xxxxxxxxxxx, e-post: xxxxxx@hot.ee)

 Kohtuistungi toimumise aeg           08.08.2016
 RESOLUTSIOON

 1. Jätta Jõgeva kohtutäitur Ivi Kalmeti avaldus võlgniku T. P. mootorsõiduki juhtimisõiguse
 peatamiseks rahuldamata.
 2. Jätta menetlusosaliste menetluskulud nende endi kanda.


Edasikaebamise kord
Määrust ei saa vaidlustada määruskaebe esitamise korras.

Asjaolud ja menetlusosaliste seisukohad kohtuistungil
1.Jõgeva kohtutäitur Ivi Kalmet esitas kohtule avalduse, milles taotleb sissenõudja I. T. ´i poolt
09.03.2016 antud nõusolekul TMS § 177 3 lg 1 alusel võlgniku T. P. mootorsõiduki juhtimise
õiguse peatamist.

Avalduse kohaselt on võlgniku suhtes sissenõudja avalduse alusel alustatud kokku 11
täitemenetlust ja täitemenetluste alusel on 10.06.2016 seisuga võlgnevuse täiteasjades kokku
7108,02 eurot sh elatise võlg 5420,37 eurot. Kohtutäitur kinnitab, et võlgnik ei ole 30 päeva
jooksul hoiatuse kättetoimetamisest arvates täitnud vähemalt ühte täitemenetluse seadustiku § 177
1
   lg 1 nimetatud tingimust. Võlgnik ei ole asunud pärast hoiatuse kättetoimetamist elatise
maksmise nõuet täitma.
Kohtuistungil jäi kohtutäitur esitatud avalduse juurde. Võlgnik ei ole elatist maksnud alates
aprillist 2013. Võlgniku suhtes on alustatud mitu täitemenetlust vastavalt sissenõudja poolt
esitatud avaldustele, kui avaldus on esitatud, on alustatud ka uut täitemenetlust. Viimased
laekumised võlgniku poolt olid juuni-juuli 2015 ja need läksid täiteasja nr 047/2013/834 katteks.
Kohtule esitatud avalduse aluseks on TMS § 1772 lg 1 p-d 1,2,4, neid punkte ei ole võlgnik täitnud.
Võlgnikule on saadetud hoiatus, võlgnik on sellele ka vastanud. Võlgniku vastuväited ei ole
veenvad, mis annaksid õiguse jätta lapsele elatis maksmata. Kohtutäitur ei arvesta võlgniku teisi
alaealisi ülalpeetavaid, ega ka elukoha kaugust lähimast asulast, seda saab teha kohus. Kohtutäituri
ei ole võlgnik ja sissenõudja kokkulepet esitanud, kohtutäitur ise ei esita mingeid kokkuleppe
ettepanekud ega maksegraafikuid. Ei oska kirjeldada, kuidas juhtimisõiguse äravõtmine aitaks
kaasa võlgniku poolt elatise tasumisele, kuid juhtimisõigus võetakse ära teatud tähtajaks.
Käesoleval juhul tuleks kaaluda juhtimisõiguse äravõtmist lühemaks ajaks. Kui võlgnik leiab töö
ja saab hakata võlga tasuma, siis saab ka juhtimisõiguse taastada. Märkida tuleb, et viimasest
töökohast tuli võlgnik ära omal soovil. Juhtimisõiguse peatamine mõjuks võlgnikule, sest muud
vahendid on kohtutäitur ära proovinud. Kuna võlgnik ei ole vaatamata juhtimisõiguse olemasolule
tööd leidnud, tuleks juhtimisõigus peatada, kui oleks tegelikult soovinud tööd leida, oleks seda
saanud teha, suvel on palju tööpakkumisi.

2.Sissenõudja avaldas kohtuistungil, et teab, mis avalduse kohtutäitur kohtule esitas ja teab ka
võlgniku vastust kohtule. Võlgnikuga ei ole kokkulepet elatise maksmiseks sõlminud, võlgnik ei
ole nõus kohtuma ja kokkulepet sõlmima. Võlgnik ei ole vabatahtlikult elatist kunagi maksnud,
kõik on toimunud läbi kohtutäituri. Elatis on välja mõistetud nii, et kui miinimumelatis tõuseb, siis
tõuseb ka elatis. Kui võlgnik maksma hakkab, on nõus ka kokkuleppe sõlmima. Juulis sai laps 18
aastaseks ja T. P. l on elatise võlgnevus. Teab, et võlgnikul on veel kolm alaealist last. Toetab
kohtutäituri poolt esitatud taotlust võlgniku juhtimisõiguse peatamiseks. Kõik kohtukulud jätta
võlgniku kanda.

3.Võlgnik vaidleb esitatud taotlusele vastu. Kohtutäituri poolt saadetud hoiatusele on võlgnik
vastanud. Vastuse kohaselt on juhilubade olemasolu võlgnikule vajalik, sest ta elab maal, kus
puudub ühistranspordi võimalus, lähim asula on 8,5 km kaugusel. Võimaliku töökoha leidmisel ja
tööl käimiseks on vajalik sõita 10-50 km. Elukaaslane käib tööl 32 km kaugusel, lahkudes kodunt
hommikul 6.30 ja saabudes 17.00 või veel hiljem. Juhtimisõiguse olemasolu on vajalik laste
lasteaeda viimiseks ja toomiseks, poodi, arsti juurde, tööle, koosolekule, võimalikule töövestlusele
sõiduks. Viimase viie aasta jooksul on olnud töötu rohkem kui 3,5 aastat, kui on omanud töökohta,
on ka elatisraha maksnud. Nendest asjaoludest on ka I. T. teadlik. Juhtimisõigus takistaks oluliselt
võlgniku ja ülalpeetavate toimetulekut. Võlgnik märgib, et tema tähelepanu vajavad neli last ja ta
peab arvestama kõikide laste heaoluga.

Kohtuistungil selgitas võlgnik, et maksis elatist viimati 2015 aastal, siis kadus töö ära. Tööl oli
hooajaliselt ja leping lõpetati. On tööd otsinud, aga töökohti ei ole saadaval, reaalselt on pöördunud
ümbruskonna kolme suurema ettevõtte poole, neil pole tööd pakkuda. Viimased CV-d saatis
eelmise aasta lõpus, CV keskuse kaudu on saadetud ka pakkumisi. On pakkunud 2012 või 2013
aastal ka kompromissi võimalust sissenõudjale aga viimane pole sellega nõustunud. Ettepanek on
olnud, et sissenõudja ei annaks iga kolme kuu tagant kohtutäiturile uut avaldust, sest iga
avaldusega kaasnevad uuesti ka täitemenetluse kulud aga seda raha oleks saanud kasutada lapsele
elatise maksmiseks. Avalduste esitamise tõttu on ainuüksi kohtutäiturile juba täitemenetluse eest
võlgnevus 3256 eurot. Kui miinimumpalgast jääb kätte 160-170 eurot, siis tuleb töölkäimisele
peale maksma.
On loonud uue pere, perel on kolm alaealist last ja lapsi tuleb üleval pidada laste ema sissetulekust.
Perel on kasutada kaks autot, mille eest tasub liisingut samuti uus elukaaslane. Ühte autot kasutab

                                                                                                  2(6)
elukaaslane, teist võlgnik, et lapsi lasteaeda viia. Lasteaed asub 8,5 km kaugusel. Arsti juures tuleb
käia Tartus või Jõgeval, Tartusse on 60-70 km. Õnneks ei ole olnud vajadust eriti tihti arsti juures
käia. Vallast on abi saadud puurkaevu ehitamiseks, selleks vajalik omafinantseering saadi
võlgniku emalt. Kinnitab, et omab B kategooria juhtimisõigust, ei ole töötanud kutselise autojuhi
ega taksojuhina. Elukaaslane on projekti raames registreerinud MTÜ nimega „Elades maal“,
eesmärgiga arendada maal turundust, kuid projekti rahastamise osas saadi eitav vastus. Mingi
võimalus oleks saada tööd võib olla Tartus, aga sinna pole konkreetset pakkumist ja sama oleks
Tartusse käimine ka keeruline, kuna sissetulek puudub. Elatis on välja mõistetud L. ja tütrega
suhtles viimati kuus aastat tagasi. Ema on tütrele selgeks teinud, et kui isa elatist ei maksa, siis
pole vaja isaga ka suhelda. Tütar ei vasta kõnedele ja on Facebookis ta ära keelanud. Tütrele on
isast räägitud ainult negatiivset. Hetkel ei saa maksegraafikut teha, sest töökoht puudub. Kui
juhtimisõigus peatatakse, ei saa isegi võimalusel tööle minna.

Kohtu seisukoht ja põhjendused
4. Tsiviilkohtumenetluse seadustiku (TsMS) § 475 lg 1 p 17 järgi on hagita asjadeks muud
seaduses hagita asjana sätestatud tsiviilasjad. Täitemenetluse seadustiku (TMS) § 177 4 lg 1 järgi
vaatab kohus kohtutäituri avalduse võlgniku õiguste peatamise ja õiguste andmise keelamise kohta
läbi hagita menetluses. TsMS § 477 lg 1 kohaselt hagita asja vaatab kohus läbi hagimenetluse
sätete kohaselt, arvestades hagita menetluse kohta sätestatud erisusi. Eeltoodu sätete kohaselt
lahendab kohus kohtutäituri poolt esitatud avalduse hagita menetluses.

5. Kohtutäitur esitas kohtule avalduse täitemenetluse seadustiku (TMS) § 1773 alusel, mis viitab
TMS §-le 1772. Viidatud sätte lg 1 järgi tuleb tuvastada, et võlgnikult on välja mõistetud elatis,
elatise võlgnevuse osas on algatatud täitemenetlus, algatatud täitemenetluse ajal ei ole võlgnik
korrapäraselt elatist maksnud kolme kuu jooksul ja kohtutäituril ei ole õnnestunud seda sisse nõuda
võlgniku vara arvelt, kohtutäitur on sissenõudja eelneval nõusolekul esitanud hoiatuse ja võlgnik
ei ole täitnud TMS § 1771 lg 1 nimetatud tingimusi. Kohtutäituril tuleb kohtule esitada teave,
milliseid õigusi ja lube võlgnik omab.

5.1 Kohtuistungil võttis kohus asja materjalide juurde Pärnu Maakohtu 20.03.2008 otsuse
tsiviilasjas nr 2-08-359. Viidatud otsusest nähtuvalt on I. T. ´i poolt esitatud hagi rahuldatud
lähtuvalt hagi õigeksvõtust ning T. P. lt on välja mõistetud I. T. i kasuks elatis tütar L. P.2 alates
hagi esitamisest so 07.01.2008 kuni lapse täisealiseks saamiseni so kuni 26.07.2016. Elatise
suuruseks oli pool Vabariigi Valitsuse määrusega kehtestatud kuupalga alamäärast, millest
arvatakse maha hagi tagamise alusel saadud summad.

Seega on tõendatud, et võlgnikult on sissenõudja kasuks välja mõistetud elatis.

5.2 Kohtutäituri poolt esitatud avaldusest ja täiendavatest andmetest nähtuvalt on võlgniku T. P.
suhtes sissenõudja I. T. ´i täitmisavalduste alusel menetluses järgmised täitemenetlused:
- täiteasi nr 047/2013/466, algatatud 08.04.2013, so elatise võlg jaanuar–märts 2013 summas 480
eurot, mille jääk on 111,44 eurot, võlgnevus koos täitemenetluse kuludega on 147,44 eurot;
- täiteasi nr 047/2013/834, algatatud 05.07.2013, so elatise võlg aprill–juuni 2013, summas 480
eurot, täitemenetluses laekumisi ei ole, võlgnevus koos täitemenetluse kuludega on 632,78 eurot;
- täiteasi nr 047/2013/1245, algatatud 09.10.2013, so elatise võlg juuli–september 2013, summas
480 eurot, täitemenetluses laekumisi ei ole, võlgnevus koos täitemenetluse kuludega on 632,24
eurot;
- täiteasi nr 047/2014/42, algatatud 08.01.2014, so elatise võlg oktoober–detsember 2013, summas
480 eurot, laekumisi ei ole, võlgnevus koos täitemenetluse kuludega on 632,96 eurot;


                                                                                                  3(6)
- täiteasi nr 047/2014/450, algatatud 16.04.2014, so elatise võlg jaanuar–märts 2014, summas
532,50 eurot, laekumisi ei ole, võlgnevus koos kohtutäituri kuludega on 699,86 eurot;
- täiteasi nr 047/2014/1268, algatatud 09.10.2014, so elatise võlg juuli–september 2014, summas
532,50 eurot, mille võlgnevus koos täitemenetluse kuludega on 609,22 eurot;
- täiteasi nr 047/2015/20, algatatud 13.01.2015, so elatise võlg oktoober–detsember 2014, summas
532,50 eurot, laekumis ei ole toimunud, võlgnevus koos täitemenetluse kuludega on 699,98 eurot;
- täiteasi nr 047/2015/391, algatatud 21.04.2015, so elatise võlg 01.01.2015–31.03.2015, summas
585 eurot, laekumisi ei ole, võlgnevus koos täitemenetluse kuludega on 763,88 eurot;
- täiteasi nr 047/2015/748, algatatud 09.07.2015, so elatise võlg aprill–juuni 2015, summas 585
eurot, laekumisi ei ole, võlgnevus koos täitemenetluse kuludega on 763,22 eurot;
- täiteasi nr 047/2015/1166, algatatud 19.10.2015, so elatise võlg juuli–september 2015, summas
585 eurot, laekumisi ei ole, võlgnevus koos täitemenetluse kuludega on 763,22 eurot.
- täiteasi nr 047/2016/147, algatatud 19.01.2016 so elatise võlg 01.10.2015–31.12.2015, summas
585 eurot, laekumisi ei ole, kogunenud võlgnevus koos täitemenetluse kuludega on 763,22 eurot;
- täiteasi nr 047/2016/932, algatatud 11.07.2016, so elatise võlg 01.01.2016–30.06.2016, summas
1290 eurot, võlgnevus koos täitemenetluse kuludega on 1616,96 eurot.

Eeltoodu alusel loeb kohus tõendatuks, et kohtuotsusega väljamõistetud elatise sissenõudmiseks
on algatatud täitemenetlused ja T. P. võlgnevus koos täitemenetluse kuludega on kokku 8724,98
eurot. Kohus peab vajalikuks märkida, et kohaldades viidatud täitemenetluse sätet, saab
juhtimisõiguse peatada vaid põhjusel, et võlgnik ei ole tasunud elatist, kohtutäituri kulude tasumise
võlgnevus ei too kaasa TMS § 1772 lg 1 p-des 1- 5 nimetatud õiguste ja lubade piiramist.

5.3 Kohtutäituri teabe kohaselt omab T. P. mootorsõiduki juhtimisõigust, juhiloa nr xxxxxxxx, B-
kategooria, väljastatud 15.11.2006, kehtiv kuni 15.11.2016 (tl 21). Sissenõudja I. T. on 09.03.2016
kohtutäiturile saadetud e-kirjas andnud nõusoleku T. P. juhtimisõiguse peatamiseks (tl 23).
Kohtutäitur on võlgnikule esitanud hoiatuse 24.03.2016, kus on ka selgitatud, et muuhulgas ka
mootorsõiduki juhtimisõigus peatatakse juhul, kui võlgnik 30 päeva jooksul ei täida vähemalt ühte
järgmist tingimust: tasub vähemalt ühe kuu elatise, sõlmib sissenõudjaga maksegraafiku
kokkuleppe ja tasutakse esimene osamakse, põhjendab, miks hoiatuses märgitud õiguse peatamine
on ebaõiglane, eelkõige juhul, kui elatise tasumata jätmiseks oli mõjuv põhjus või õiguse
peatamine takistab oluliselt võlgniku ja tema ülalpeetavate toimetulekut (tl 24). Hoiatus on
võlgnikule kätte toimetatud 01.04.2016 ja võlgnik on meili teel esitanud vastuväited (tl-d 25-26).

Eeltoodu alusel leiab kohus, et täidetud on ka hoiatuse esitamise eeldus võlgniku juhtimisõiguse
peatamiseks.

6. Kohtutäituri selgituste kohaselt on avaldus esitatud TMS § 1773 lg 1 p-de 1,2,4 alusel. Viidatud
sätete kohaselt esitab kohtutäitur avaluduse juhul kui võlgnik ei ole 30 päeva jooksul hoiatuse
kättetoimetamisest arvates täitnud vähemalt ühte käesoleva seadustiku § 1771 lõikes 1 nimetatud
tingimust (p 1); võlgnik on asunud pärast hoiatuse kättetoimetamist elatisnõuet täitma, kuid on
mõjuva põhjuseta täitmise katkestanud vähemalt 30 päevaks (p 2); kohtutäitur ei ole veendunud
võlgniku poolt käesoleva seadustiku § 1771 lõike 1 punkti 3 alusel esitatud põhjuse olemasolus või
piisavas mõjuvuses (p 4). TMS § 1774 lg 2 p 3 kohaselt kohus ei peata võlgniku õigusi, kui võlgnik
on pärast avalduse esitamist põhjendanud, et õiguste piiramine oleks tema suhtes ebaõiglane,
eelkõige kui elatise tasumata jätmiseks esines mõjuv põhjus või kui õiguse peatamine või õiguse
andmise keelamine takistaks oluliselt võlgniku ja tema ülalpeetavate toimetulekut.

Kohus ei nõustu kohtutäituri seisukohaga, et kohtutäituril ei ole võimalik arvestada võlgniku teiste
alaealiste ülalpeetavatega ega muude vastuväites esitatud asjaolusid, kohtutäitur ei sõlmi

                                                                                                 4(6)
kokkuleppeid ega esita kokkuleppe ettepanekuid. TMS § 1773 lg 1 p 4 sätestab muuhulgas, et
kohtutäitur esitab kohtule avalduse ka juhul, kui ta ei ole veendunud võlgniku poolt § 1771 lg 1 p
3 alusel esitatud põhjuse olemasolus või piisavas mõjuvuses. Täitemenetluse seadustiku muutmise
seletuskirjas on selgitatud, et juhul, kui kohtutäitur poel veendunud võlgniku esitatud põhjuse
olemasolus või selle piisavuses, esitab ta kohtule avalduse TMS § 1773 lg 1 p 4 alusel. Seega tuleb
kohtutäituril hinnata võlgniku poolt esitatud põhjuste olemasolu ja hinnata ka nende põhjuste
piisavas mõjuvuses. Seletuskirjas on selgitatud sedagi, et maksegraafiku kokkuleppe võib sõlmida
kohtutäituri vahendusel. Kui võlgnik sõlmib kokkuleppe otse sissenõudjaga, tuleb kokkulepe
esitada kohtutäiturile. Kokkulepe peab olema kirjalik või kirjalikku taasesitamist võimaldavas
vormis.

Kohus leiab, et kui kohtutäitur esitas 24.03.2016 võlgnikule hoiatuse, oleks saanud hoiatusse ka
märkida, et võlgnikul tuleb tasuda elatist 215 eurot kuus või sõlmida elatise maksmises kokkulepe.
Seletuskirjas on viidatud näitele (näide elatise maksmisest 160 eurot kuus), et kokkulepe võib
sisaldada kokkulepet, et võlgnik ei tasu kogu summat, vaid osa jooksvalt maksmisele kuuluvast
elatisest, seletuskirjas toodud näite puhul näiteks 100 eurot kuus. Selgitatud on sedagi, et
kokkuleppe sõlmimisega ei loobu sissenõudja ühestki nõudest, seega saaks kokku leppida ka
elatise võlgnevuse osade kaupa maksmises.

7. Kohus leiab, et võlgniku poolt kohtutäiturile esitatuid selgitused elatise mittemaksmiseks on
põhjendatud ja piisavad. T. P. rahvastikuregistri andmetest nähtuvalt on temaga seotud isikutena
märgitud kokku neli last, L. P. , sündinud xxxxxxxxxx, A. P. , sündinud xxxxxxxxxx, L. P.1 ,
sündinud xxxxxxxxxx, R. P. , sündinud xxxxxxxxxx. Seega on tõendamist leidnud võlgniku väide,
et lisaks L. P. le on võlgnikul kohustused ka kolme alaealise lapse osas. Kohus märgib siinjuures,
et kuigi alaealisele lapsele makstav elatis ei või olla väiksem kui pool Vabariigi Valitsuse
kehtestatud kuupalga alammäära, sätestab Perekonnaseaduse (PKS) § 102 lg 2 teine ja kolmas
lause, et kohus võib mõjuval põhjusel siiski vähendada elatist alla käesoleva seaduse § 101 lõikes
1 sätestatud määra. Mõjuvaks põhjuseks võib olla muu hulgas vanema töövõimetus või olukord,
kus vanemal on teine laps, kes elatise väljamõistmisel käesoleva seaduse § 101 lõikes 1 sätestatud
määras osutuks varaliselt vähem kindlustatuks kui elatist saav laps. Kohus möönab, et olukorras,
kus laste isal puudub tema enda väidete kohaselt sissetulek, seaks neljast lapsest ühele lapsele
elatise miinimumulatuses maksmine teised kolm alaealist last halvemasse olukorda, kui elatist
saava lapse. Samas peab kohus vajalikuks märkida, et elulisest usutav ei ole võlgniku väide, et
tema uus elukaaslane peab üleval nii teda, kolme alaealist last ja maksab ka kahe sõiduauto
liisingut.

Kohus leiab, et võlgnik on piisavalt põhjendanud ka juhtimisõiguse vajalikkust. Võlgnik on
siinjuures esile toonud väited laste lasteaia kaugusest, mis asub elukohast 8,5 km, samuti
vajadusega lastega arsti juures käia ja tööd otsida. Kohus möönab, et võlgniku väited, mille
kohaselt ta vajab juhtimisõigust töö otsimiseks võivad olla küll usutavad, kuid võlgnik ei ole tööd
otsinud piisavalt intensiivselt. Sellele viitab eelkõige võlgniku pikk töötu aeg so alates 2015
aastast.

Kohus on seisukohal, et võlgniku juhtimisõiguse peatamine oleks võlgniku suhtes ebaõiglane.
Lähtuda tuleb täitedokumendist, milleks on Pärnu Maakohtu 20.03.2008 otsus tsiviilasjas nr 2-08-
359, elatist tuli maksta kuni L. P.2 saamiseni so 26.07.2016. Seega on L. P.2 täisealiseks ja alates
27.07.2016 ei ole T. P. l kohustust elatise maksmiseks.
Eelmärgitu ei tähenda, et T. P. l ei oleks kohustust tasuda elatise mittemaksmisest tekkinud eelnev
võlgnevus. Seega isegi juhul, kui kohus leiaks, et kohtutäituri poolt esitatud avaldus on
põhjendatud, tuleb silmas pidada TMS § 1775 lg 1 p 4, mille järgi lõpetab kohus määrusega

                                                                                                5(6)
võlgniku õiguse peatatuse, kui elatise maksmise kohustus on lõppenud. Kohus märkis, et T. P. l
lõppes elatise maksmise kohustus viidatud kohtuotsuse järgi 26.07.2016.

8. Eeltoodust tulenevalt leiab kohus, et tuvastatud on TMS § 1774 lg 2 p 3 asjaolu, mille kohaselt
kohus ei peata võlgniku õigusi, kui võlgnik on põhjendanud, et tema õiguste piiramine oleks tema
suhtes ebaõiglane ja elatise tasumata jätmiseks on mõjuv põhjus ja õiguse peatamine takistaks
oluliselt võlgniku ja tema ülalpeetavate toimetulekut. Kohtutäituri poolt esitatud avaldus tuleb jätta
rahuldamata.

9. TMS § 1774 lg 6 järgi võlgniku õiguse ja loa kehtivuse peatamise ning temale õiguse ja loa
andmise keelamise maakohtu määruse peale võivad menetlusosalised esitada määruskaebuse
tsiviilkohtumenetluse seadustikus sätestatud tähtaegadel ja korras. Ringkonnakohtu määruse peale
määruskaebuse kohta võib esitada määruskaebuse.

Kohus jättis kohtutäituri esitatud avalduse rahuldamata ja viidatud sätte kohaselt ei saa
menetlusosalised avalduse rahuldamata jätmise peale määruskaebust esitada.

10. TsMS § 172 lg 1 järgi hagita menetluses kannab menetluskulud isik, kelle huvides lahend
tehakse. Kui hagita menetluses osaleb mitu isikut, võib kohus otsustada, et menetluskulud kannab
täielikult või osaliselt mõni menetlusosaline, kui see on asjaolusid arvestades õiglane, muu hulgas
siis, kui see menetlusosaline esitas põhjendamatu taotluse, väite või tõendi. Riigilõivuseaduse
(RLS) § 22 lg 2 p 7 järgi on riigilõivu tasumisest on vabastatud kohtutäitur kohtule täitemenetluse
seadustiku alusel täitemenetluse läbiviimisega seotud avalduse ning tsiviilkohtumenetluse
seadustiku § 599 alusel täitemenetlusega seotud määruskaebuse esitamisel. Käesolevas asjas on
avalduse esitanud kohtutäitur täitemenetluse seadustiku alusel, kes on riigilõivu tasumisest
vabastatud.

Kohus leiab, et menetlusosaliste menetluskulud tuleb jätta menetlusosaliste endi kanda.

/allkirjastatud digitaalselt/

Heiki Kolk
kohtunik




                                                                                                  6(6)
