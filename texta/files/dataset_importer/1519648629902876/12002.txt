                               KOHTUMÄÄRUS
Kohus                               Harju Maakohus, Kentmanni kohtumaja

Kohtunik                            Moonika Tähtväli

Määruse tegemise aeg ja koht        21.06.2016, Tallinn

Tsiviilasja number                  2-14-14821

Menetlustoiming                     Kompromissi kinnitamine

Tsiviilasi                          XXXXOÜ hagi Salva Kindlustuse AS                   vastu
                                    kindlustushüvitise ja viivise väljamõistmiseks
Menetlusosalised ja nende           Hageja XXXXOÜ (registrikood XXXX), lepinguline
esindajad                           esindaja adv Andrus Kattel (andrus.kattel@nove.ee)
                                    Kostja Salva Kindlustuse AS (registrikood 10284984),
                                    seaduslik     esindaja      prokurist     Elar     Simmo
                                    (elar.simmo@salva.ee), lepinguline esindaja Hannes Olbrei

RESOLUTSIOON:
  1. Lõpetada tsiviilasja nr 2-14-14821 menetlus, XXXXOÜ hagis Salva Kindlustuse AS-i
       vastu kindlustushüvitise ja viivise väljamõistmiseks, seoses kompromissi
       sõlmimisega poolte vahel ning kinnitada alljärgnev kompromiss:
  1.1.        Salva Kindlustuse AS kohustub tasuma XXXXOÜ-le kokkuleppelise hüvitise
       summas        29      000        eurot      XXXXOÜ          arvelduskontole      nr
       XXXXXXXXXXXXXXXhiljemalt 01.07.2016.
  1.2.        Pooled kinnitavad, et neil puuduvad üksteise suhtes mistahes pretensioonid ja
       varalised nõuded seoses kindlustuslepinguga nr XXXX ja 26.05.2013 toimunud
       kindlustusjuhtumiga peale käesoleva kompromissi kinnitava kohtumääruse täitmist.
  1.3.        Hageja avaldab, et teeb kokkuleppe menetluskulude suurenemise vältimiseks.
  1.4.        Pooled on kokku leppinud, et poolte menetluskulud jäävad poolte endi kanda.
  2. Tagastada XXXXOÜ-le pool riigilõivust, so 425 eurot, kandes selle hageja
       arvelduskontole nr XXXXXXXXXX.

Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 1 päeva jooksul alates määruse kättetoimetamisest.
Määruskaebuselt tuleb tasuda riigilõivu 50 eurot.

Asjaolud
Harju Maakohtu menetluses on tsiviilasi nr 2-14-14821, XXXXOÜ hagi Salva Kindlustuse AS
vastu kindlustushüvitise ja viivise väljamõistmiseks.

21.06.2016 istungil esitasid pooled kohtule kinnitamiseks alljärgneva kompromissi:
                                              2

1.     Kostja kohustub tasuma hagejale kokkuleppelise hüvitise summas 29 000 eurot hageja
arvelduskontonumbrile XXXXXXXXXXXXXXXhiljemalt 01.07.2016.
2.     Pooled kinnitavad, et neil puuduvad üksteise suhtes mistahes pretensioonid ja varalised
nõuded seoses kindlustuslepinguga nr XXXX ja 26.05.2013 toimunud kindlustusjuhtumiga
peale käesoleva kompromissi täitmist.
3.     Hageja avaldab, et teeb kokkuleppe menetluskulude suurenemise vältimiseks.
4.     Hageja taotleb poole hagi eest tasutud riigilõivu tagastamist summas 425 eurot hageja
arvelduskontonumbrile XXXXXXXXX.
5.     Pooled on kokku leppinud, et poolte menetluskulud jäävad poolte endi kanda.
6.     Pooled on kokku leppinud kaebetähtaja lühendamises ühele päevale.

Määruse põhjendused
Kohus leiab, et kompromiss tuleb kinnitada ning menetlus lõpetada TsMS § 428 lg 1 p 4 alusel.
TsMS § 428 lg 1 p 4 kohaselt lõpetab kohus menetluse otsust tegemata, kui pooled on sõlminud
kompromissi ja kohus kinnitab selle. Maakohtu hinnangul kompromissi kinnitamist takistavad
asjaolud puuduvad. Pooled on teadlikud TsMS §-s 432 sätestatud menetluse lõpetamise
tagajärgedest.

Kooskõlas TsMS § 150 lg 2 p 1 tuleb hagejale tagastada pool hagilt 03.04.2014 tasutud
riigilõivust, so 425 eurot.

Pooled leppisid kokku, et lühendavad käesolevale määrusele määruskaebuse esitamise õigust 1
päevale (TsMS § 661 lg 4).

/allkirjastatud digitaalselt/

Moonika Tähtväli
kohtunik
