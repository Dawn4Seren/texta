                                            TAGASELJA
                                KOHTUOTSUS
                                       EESTI VABARIIGI NIMEL


    Kohus                            Viru Maakohus

    Kohtunik                         Marika Leimann

    Otsuse tegemise aeg ja koht      03.02.2016, Rakvere kohtumaja

    Tsiviilasja number               2-15-118494

    Tsiviilasi                       OÜ Aktiva Finants hagi K K vastu võla nõudes

    Hagi hind                        359,73 eurot
    Menetlusosalised ja nende        Hageja: OÜ Aktiva Finants, rk 10746479, asukoht
    esindajad                        Weizenbergi 20 Tallinn, lepinguline esindaja Kadri Timuska,
                                     e-post: jurist@julianus.ee
                                     Kostja: K K, ik xxxx, elukoht xxxx; tegelik elukoht xxxx

                                       Kirjalik menetlus

   RESOLUTSIOON

1. Hagi rahuldada tagaseljaotsusega.

2. Välja mõista kostja K K’elt hageja OÜ Aktiva Finants kasuks võlgnevuse katteks kokku
   251,10 eurot (sh põhivõlgnevus 198,42 eurot ja viivis 52,68 eurot).

3. Välja mõista K K’elt hageja kasuks viivis põhinõudelt (198,42 eurot) alates 01.09.2015 kuni
   põhinõude kohase täitmiseni lepingujärgse viivisemääraga 0,15% päevas, kuid mitte rohkem
   kui summas 108,63 eurot.

4. Jätta hageja menetluskulud kostja kanda ja välja mõista kostjalt K K’elt hageja OÜ Aktiva
   Finants kasuks riigilõivu katteks 100 eurot ja õigusabikulude katteks 100 eurot.

5. Välja mõista kostjalt K K’elt hageja OÜ Aktiva Finants kasuks viivis menetluskuludelt
   (kokku 200 eurot) alates käesoleva kohtuotsuse jõustumisest kuni menetluskulude tasumiseni
   VÕS § 113 lg 1 teises lauses sätestatud määras.

6. Tagaseljaotsus kuulub täitmisele viivitamatult.
Edasikaebamise kord
Kohtuotsusele on hagejal õigus esitada apellatsioonkaebus kohtuotsuse kättetoimetamisest
arvates Tartu Ringkonnakohtule 30 päeva jooksul. Kui apellant soovib asja arutamist
kohtuistungil, peab ta seda apellatsioonkaebuses märkima. Vastasel juhul loetakse, et ta on
nõus asja lahendamisega kirjalikus menetluses (TsMS § 442 lg.6 § 633 lg.7).

Kostjal K K’el on õigus esitada 30 päeva jooksul tagaseljaotsuse kättesaamisest või avaliku
kättetoimetamise korral tagaseljaotsusest või selle täitmiseks algatatud täitemenetlusest
teadasaamisest TsMS § 416 nõuetele vastav kaja menetluse taastamiseks. Kajale tuleb lisada
kõik vajalikud dokumendid asja ettevalmistamise lõpuleviimiseks (TsMS § 394 ja TsMS §
416).
Kaja esitamisel tuleb kostjal tasuda kautsjonina summa, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot, mis tuleb kanda
Rahandusministeeriumi arvelduskontole nr EE571010220229377229 AS-is SEB Pank või
arvelduskontole nr EE062200221059223099 AS-is Swedbank või nr EE513300333522160001
Danske Bank AS Eesti filiaalis, märkides selgitusse tsiviilasja numbri.
Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Hageja nõuded

OÜ Aktiva Finants esitas 31.08.2015 Pärnu Maakohtule maksekäsu kiirmenetluse avalduse ning
seoses maksekäsu kiirmenetluse lõpetamisega ja menetluse jätkamisega hagimenetluses, Viru
Maakohtule 25.11.2015 hagi K K vastu võla nõudes. Seoses puuduste kõrvaldamisega esitas hageja
11.12.2015 hagiavalduse täienduse. Esitatud hagiavalduse ja selle täienduse kohaselt sõlmisid
Tele2 Eesti AS ja kostja 08.05.2013 liitumislepingu nr 30077308, mille alusel kohustus Tele2 Eesti
AS pakkuma kostjale telekommunikatsiooniteenust ning kostja kohustus saadud teenuste eest
vastavalt esitatud arvetele õigeaegselt ja regulaarselt tasuma. Tele2 Eesti AS on endale võetud
kohustusi täitnud ja esitanud kostjale igakuiseid arveid teenuste kasutamise eest. Kostja kasutas
Tele2 Eesti AS teenuseid nende eest tasumata.
Kostjale on esitatud 01.04.2014 arve nr. 42106862 võlgnevuse sissenõudmise kuluga. Võlgnevuse
sissenõudmiskulude tasumise kohustus tuleneb kostja ja hageja vahel sõlmitud lepingute
lahutamatuks osaks olevatest Tele2 Eesti AS teenuse kasutamise üldtingimuste p 4.8, mille kohaselt
on klient kohustatud hüvitama AS-le Tele2 Eesti kulud, mis on seotud kliendilt võlgnevuse
sissenõudmisega, sh kulutused võlgnevuse sissenõudmises osalevate AS Tele2 Eesti esindajana
tegutsevate isikute teenuste eest. Võlgnevuse sissenõudmiskulude suurus tuleneb Tele2 Eesti AS
arveldusteenuste hinnakirjast, mille kohaselt on võlgnevuse sissenõudmise tasu suurus 22% +
käibemaks, s.o 26,40%. Lisaks sisaldab kostja võlgnevus arvete eest ka leppetrahvi, mis on
märgitud 01.02.2014 arvele nr 41605469. Tulenevalt kostja ja Tele2 Eesti AS vahel sõlmitud
lepingust kasutas kostja teenuspaketti Start pakett, millega kaasnes 24-kuuline teenuste kasutamise
kohustus ning ennetähtaegsel lõpetamisel kohustus klient tasuma lepingujärgset leppetrahvi
vastavalt lepingu lõpuni jäänud tähtajale. Tele2 Eesti AS ütles kostjaga sõlmitud lepingu üles
ühepoolselt 29.01.2014. a võlgnevuse tõttu, s.t enne tähtajalise kohustuse lõppemist. Leppetrahv on
mõeldud kompenseerimaks kostjale antud seadme maksumust, mille eest on kostja jätnud tasumata.
Seoses lepingu lõpetamisega oli kostjal arvetest tulenevalt tasumata 238,25 eurot, millest hageja
arvestab maha 01.01.2014 arvel nr 41124148 märgitud viivis summas 3,83 eurot, seega moodustab
võlgnevus 234,42 eurot. Tele2 Eesti AS loovutas 19.12.2014 kostja vastase nõude põhisummas
234,42 eurot OÜ-le Aktiva Finants koos õigusega nõuda kõrvalnõudeid.
Vastavalt Tele2 Eesti AS lepingute lahutamatuks lisaks olevatele teenuste kasutamise üldtingimuste
punktile 6.13.2, kohustus kostja tasuma tähtajaks tasumata summalt viivist 0,15% iga maksmisega
viivitatud päeva eest. Tele2 Eesti AS ei ole esitanud kostjale viivise nõuet lepingute kehtivuse ajal
vaid hakkas arvestama viivist peale lepingu lõpetamist iga arve maksetähtajast. Hageja arvestab
viiviseid alates 19.04.2014 kuni maksekäsu kiirmenetluse avalduse koostamise päevani 31.08.2015.
Kuivõrd kostja on võlgnevuse katteks tasunud 148,52 eurot (06.02.2015 74,26 eurot ning
06.03.2015 74,26 eurot), vähendab hageja oma nõudeid tasutud summa võrra ning nõuab kostjalt
põhinõude tasumist summas 198,42 eurot ja sissenõutavaks muutunud viivise tasumist 31.08.2015
seisuga summas 52,68 eurot.

Lähtudes eeltoodust palub hageja kostjalt K K’elt välja mõista hageja kasuks põhivõlgnevus 198,42
eurot ja sissenõutavaks muutunud viivised summas 52,68 eurot ja lisanduva viivise 0,15% päevas
põhinõudelt alates avalduse esitamisest (01.09.2015) kuni põhinõude täitmiseni, kuid mitte rohkem
kui 108,63 eurot. Menetluskulud palub hageja jätta kostja kanda ning menetluskuludelt palub hageja
välja mõista viivis VÕS § 113 lg 1 teises lauses ettenähtud ulatuses.

Kostja vastuväited

Kostjale on hagimaterjalid kätte toimetatud TsMS § 317 lg 12 ja lg 3 kohaselt avaldamisega
Ametlikes Teadaannetes 14.12.2015. Kostjat on kohustatud hagile vastama 28 päeva jooksul alates
teate avaldamisest ning hoiatatud TsMS § 407 tagajärgede eest. Kostja kirjaliku vastust
hagiavaldusele ei esitanud. Kohus on teatanud, et teeb kohtulahendi teatavaks 03.02.2016.

Kohtu kohaldatud seadused, tuvastatud asjaolud, järeldused, tõendid

Kohus leiab, et hagi on põhjendatud, tõendatud ja kuulub rahuldamisele hageja poolt hagis näidatud
asjaoludel ja ulatuses tagaseljaotsusega, rahuldades sealjuures menetluskulude taotluse osaliselt.

Kostja ei ole oma lepingulisi kohustusi, mis tulenevad hageja ja kostja poolt 08.05.2013 sõlmitud
liitumislepingust nr 30077308 ning kostjale 01.11.2013 – 01.04.2014 esitatud arvetest,
põhjendamatult nõuetekohaselt täitnud.

Võlaõigusseaduse (VÕS) § 76 kohaselt kohustus tuleb täita vastavalt lepingule või seadusele.
VÕS § 82 kohaselt kui kohustuse täitmise tähtpäev on kindlaks määratud või tuleneb võlasuhte
olemusest, tuleb kohustus täita sellel tähtpäeval.
VÕS § 101 lg 1 p 1, 6 kohaselt kui võlgnik on kohustust rikkunud, võib võlausaldaja nõuda
kohustuse täitmist ning rahalise kohustuse täitmisega viivitamise korral nõuda viivist.
VÕS § 94 ja 113 kohaselt tuleb lepinguliselt kohustuselt tasuda vastavalt lepingule intressi ja viivist.
VÕS § 88 lg 8 kohaselt kui võlgnik peab lisaks rahalisele põhikohustusele tasuma kulutusi ja
intressi, loetakse, et täitmine on toimunud esmalt kulutuste, seejärel juba sissenõutavaks muutunud
intressi ning lõpuks põhikohustuste katteks.

TsMS § 407 lg 1 kohaselt kohus võib hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks. TsMS § 394 lg 5 kohaselt hagile vastuse esitamise tähtaeg peab olema
vähemalt 14 päeva hagi kättetoimetamisest alates. Seda tähtaega on järgitud.
Kohus edastas kostjale kohtunõude hagiavaldusele kirjaliku vastuse esitamiseks 28 päeva jooksul
alates Ametlikes Teadaannetes teate avaldamisele järgnevast päevast arvates. TsMS § 317 lg 5
kohaselt loetakse dokument avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Teade avaldati 14.12.2015 ja loeti kättetoimetatuks
29.12.2015, seega tuli kostjal vastus esitada hiljemalt 26.01.2016.

TsMS § 407 lg 3 kohaselt võib tagaseljaotsuse TsMS § 407 lg 1 nimetatud juhul teha kohtuistungit
pidamata.

Menetluskulud

TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse
tegemist. TsMS § 162 lg 1 kohaselt hagimenetluse kulud kannab pool, kelle kahjuks otsus tehti.

Kuna hagi rahuldatakse, siis jätab kohus menetluskulud kostja kanda. Hageja palub kostjalt välja
mõista riigilõivu summas 100 eurot ja õigusabikulud summas 159,78 eurot. Kohus on seisukohal,
et tasutud riigilõivu näol on tegemist põhjendatud ja vajaliku kulutusega, mis tuleb hagejale kostja
poolt hüvitada, kuid hageja taotlus menetluskulude väljamõistmiseks kuulub rahuldamisele
osaliselt.

Riigikohtu otsuse nr. 3-2-1-43-10 kohaselt menetlusosalist esindava lepingulise esindaja kulude
põhjendatuse ja vajalikkuse hindamine TsMS § 175 lg 1 järgi on kohtu diskretsiooniotsus. TsMS §
175 lg 1 annab kohtule võimaluse hinnata esindaja töö mahtu selle kaudu, millise sisuga on esindaja
koostatud menetlusdokumendid. Menetluskulud peavad vastama asja keerukusele.

Antud hagi puhul on ilmselgelt ja üldteadaolevalt tegemist nn. masshageja poolt koostatud
tüpiseeritud hagi tekstiga, milles erinevate kostjate puhul tuleb sisuliselt muuta vaid andmeid
lepingu sõlmimise kuupäeva ja numbri osas ning muuta lepingust tulenevate summade suurusi,
seega on tegemist tavapärase õigusvaidlusega, mis õigusharidusega esindajalt eelduslikult
ülemäärast aega ei nõua. Antud asjas ei ole esindaja pidanud osalema istungitel, ei ole pidanud
tutvuma vastaspoole vastuväidetega. Kohus leiab eeltoodut arvestades, et hageja põhjendatud
menetluskuludeks õigusabile tuleb hinnata 100 eurot.

TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest alates
kuni täitmiseni viivist võlaõigusseaduse § 113 lõike 1 teises lauses ettenähtud ulatuses. Hageja on
nõudnud menetluskuludelt viivise väljamõistmist. Kohus rahuldab hageja taotluse ja mõistab
menetluskuludelt viivist alates käesoleva kohtuotsuse jõustumisest kuni nõude täitmiseni VÕS §
113 lg 1 teises lauses sätestatud määras.
Kostja menetluskulud jäävad kostja kanda.

/allkirjastatud digitaalselt/
Marika Leimann
Kohtunik
