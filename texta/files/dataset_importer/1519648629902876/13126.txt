                            KOHTUOTSUS
                                 EESTI VABARIIGI NIMEL

Kohus                           Tartu Maakohus

Otsuse tegemise aeg ja koht 9. juuni 2016 Valga kohtumaja, Valga Vabaduse 10

                                1-16-5063 (kohtueelse menetluse nr 16282000167)
Kriminaalasja number

Kohtukoosseis                   Kohtunik Rita Kulberg

Kohtuistungi sekretär           Reelika Käis

Tõlk                            Alla Korkin

Kriminaalasi                    Juri Medvedev süüdistuses KarS § 121 lg 2 p-de 1, 2 järgi
                                kokkuleppemenetluses
Prokurör                        Valdo Gerassimov

                                Juri     Medvedev        isikukood    35903265714;   elukoht:
                                xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                xxxxxxxxxxxxxxxxxxxxxxx;           xxxxxxxxxxxxxxxxxxxxxxxx;
                                emakeel - xxxxxxxxx; xxxxxxxxxxxxxx; xxxxxxxx; varem
Süüdistatav                     korduvalt kriminaalkorras karistatud, viimati Tartu Maakohtu
                                27.10.2011 otsusega KarS § 199 lg 2 p 4 järgi vangistusega 3
                                kuud KarS § 73 sätete alusel tingimisi 3-aastase katseajaga;
                                tõkendit ei ole kohaldatud

RESOLUTSIOON
Juri Medvedev süüdi mõista KarS § 121 lg 2 p-de 1, 2 järgi ning karistada vangistusega 6 (kuus)
kuud.

KarS § 73 lg-te 1, 3 alusel Juri Medvedevile mõistetavat karistust 6 kuud vangistust täielikult
täitmisele mitte pöörata, kui Juri Medvedev 18 (kaheksateist) kuulise katseaja jooksul ei pane
toime uut tahtlikku kuritegu.

Katseaja algust arvata alates kohtuotsuse kuulutamisest, s.o alates 09.06.2016.

Rahuldada M. H. tsiviilhagi ja välja mõista Juri Medvedevilt kahju 670 (kuussada
seitsekümmend) eurot M. H. kasuks (konto xxxxxxxxxxxxxxxxxxx).

Välja mõista Juri Medvedevilt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 24 (kakskümmend neli) eurot riigituludesse.
Riigi õigusabi tasu ja kulu 56,04 euro ulatuses jätta riigi kanda.

Juri Medvedevilt väljamõistetud menetluskulud (kokku 669 eurot) tasuda ositi 12 (kaheteist) kuu
jooksul võrdsetes osades alates käesoleva otsuse jõustumisest hiljemalt iga kuu viimaseks
kuupäevaks käesolevale kohtuotsusele lisatud makseinfos näidatud kontole ja viitenumbrile
(märkides makse selgituses: Menetluskulud asjas 1-16-5063).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 09.06.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 09.06.2016
määruskaebuse esitamise teel otsuse teinud kohtule.

Süüdistus

Juri Medvedevit süüdistatakse selles, et tema 17.04.2016 kella 04.00 paiku
xxxxxxxxxxxxxxxxx tänaval omavahel tekkinud tüli käigus lõi xxxxxxxxxxxxxxxxxxxxxx
M. H. korduvalt rusikatega pea piirkonda ja lükkas ta kätega tänavale pikali ning lõhkus ära
M. H. seljas oleva jope. Kuriteoga põhjustati kannatanule füüsilist valu, kehavigastusi, sealh
parema käe 1 ja 4 sõrmeluu murd, s.o terviskahjustuse, mis kestab vähemalt 4 nädalat ning
jope lõhkumisega 70 euro suuruse varalise kahju.
Teise inimese tervise kahjustamisega, samuti valu tekitava kehalise väärkohtlemisega, kui
tervisekahjustus kestab vähemalt neli nädalat ja mis on toime pandud lähisuhtes, pani Juri
Medvedev toime KarS § 121 lg 2 p-de 1, 2 järgi kvalifitseeritava kuriteo.

Kokkuleppe sisu

Süüdistatava Juri Medvedevi, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS § 121 lg 2 p-des 1, 2 ettenähtud kuriteo
toimepanemise eest 6 kuud vangistust. KarS § 73 lg-te 1 ja 3 alusel mõistetud vangistust
täielikult täitmisele mitte pöörata, kui Juri Medvedev 18-kuulise katseaja jooksul ei pane
toime uut tahtlikku kuritegu. VÕS § 1043 alusel välja mõista Juri Medvedevilt 670 eurot M.
H. kasuks.

Kohtu järeldused



                                                                                      2 (3)
Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 121 lg 2 p-de 1, 2 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on menetluskuludeks süüdimõistva kohtuotsusega kaasnev
sundraha 1,5 palga alammäära suuruses summas, s.o 645 eurot ning riigi õigusabi korras
määratud kaitsjale makstav tasu ja kulu 24 eurot, mis tuleb süüdistatavalt välja mõista.
Vastavalt süüdistatava Juri Medvedevi, tema kaitsja ja prokuröri vahel sõlmitud kokkuleppele
määrab kohus menetluskulude tasumise ositi 12 kuu jooksul.

Pooled on kokku leppinud riigi õigusabi tasu ja kulu 56,04 euro ulatuses riigi kanda jätmises.
Kuna täiendav riigi õigusabi tasu ja kulu 56,04 eurot ei ole tekkinud süüdistatavast tingitud
asjaoludel, vaid kohtu mittenõustumisega           eelmises kokkuleppes märgitud kuriteo
kvalifikatsiooniga, on täiendava menetluskulu riigi kanda jätmine kohtu arvates põhjendatud.

M. H. tsiviilhagi kuulub VÕS § 1043 ja § 1045 lg 1 p-de 2, 5 alusel rahuldamisele.


/allkirjastatud digitaalselt/
Kohtunik Rita Kulberg




                                                                                     3 (3)
