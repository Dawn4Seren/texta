                                                                    Väärteoasi nr. 4-15-11256




                              KOHTUOTSUS
                                EESTI VABARIIGI NIMEL


 Kohus                             Harju Maakohus
 Otsuse tegemise aeg ja koht       19. jaanuaril 2016.a. Tallinn (Liivalaia kohtumaja)
 Väärteoasja number                4-15-11256
 Kohtukoosseis                     Kohtunik Margot Mikler
 Tõlk                              Maksim Tšurkin
 Väärteoasi                        Sergei Akimkin väärteoasi KarS § 218 lg 1 järgi

 Menetlusalune isik                Sergei Akimkin, ik: 36211130307; elukoht: XXX 10617
                                   (viibib XXX Vanglas); ei tööta, EV kodanik

 Kohtuvälise menetleja             Politsei-   ja   Piirivalveameti  Põhja    prefektuuri
 esindaja                          korrakaitsebüroo Kesklinna politseijaoskonna esindaja
                                   Liisi Närep

 RESOLUTSIOON                      Süüdi tunnistada Sergei Akimkin 28.11.2015.a. toime
                                   pandud väärteos KarS § 218 lg 1 järgi ja mõista
                                   karistuseks arest 5 päeva.
                                   Mõistetud arest tuleb kanda pärast kohtuotsusega
                                   mõistetud karistuse kandmist või tõkendi muutmist
                                   Põhja Prefektuuri Korrakaitsebüroo Arestimajas
                                   (Tallinn, Rahumäe tee 6).


 Edasikaebamise kord               Kohtuotsuse peale võib edasi kaevata Tallinna
                                   Ringkonnakohtule, teatades kirjalikult apellatsiooni
                                   esitamisest Harju Maakohtu Liivalaia kohtumajale 7
                                   päeva jooksul alates kohtuotsuse kuulutamisest ning
                                   esitades apellatsiooni 15 päeva jooksul, alates päevast,
                                   mil kohtuotsus on kohtumenetluse pooltele kohtus
                                   tutvumiseks kättesaadav.



Politsei- ja Piirivalveameti Põhja Prefektuuri Kesklinna politseijaoskonna patrullpolitseiniku
poolt on 28.11.2015.a. koostatud väärteoprotokoll AB 1468693 selle kohta, et 28.11.2015.a.
kella 19:50 ajal Harjumaal Tallinna linnas Paldiski maantee 56 asuvast Selveris isik sõi saalis
ära piruka maksumusega 0,39 eurot ning seejärel pani põuetaskusse lahustatud kohvi ja

                                              1
õlupudeli ning seejärel möödus kassaderivist, jättes tahtlikult kauba eest tasumata kokku
summas 1,87 eurot, pannes sellega toime varavastase süüteo väheväärtusliku asja vastu, mille
väärtus ei ületa kahtekümmend miinimumpäevamäära. Pirukas ei ole tagastatud ning on
rikutud. Kohv ja õlupudel on rikkumata ning tagastatud kauplusele.
Sellega Sergei Akimkin rikkus KarS § 199 lg 2 p 4 nõudeid ja pani toime KarS § 218 lg 1 järgi
ettenähtud väärteo.

Menetlusalune isik tunnistas end kohtuistungil süüdi ja andis ütlusi, et 28.11.2015.a. sõi ta
kaupluses piruka, õllepudeli pani põue, väljumisel peeti teda kinni.
Kohtuvälise menetleja esindaja leidis, et Sergei Akimkin´it tuleks karistada KarS § 218 lg 1
järgi kvalifitseeritava väärteo toimepanemise eest 5 päevase arestiga.

Kohus, hinnanud väärteoasjades kogutud tõendeid, analüüsinud neid kogumis, leiab, et isiku
süü 28.11.2015.a. toimepandud väärteos on tõendamist leidud järgmiste lubatavate tõenditega:
väärteoprotokolliga, milles Sergei Akimkin on andnud ütlusi, et ta on protokolliga tutvunud ja
on oma rikkumisega nõus (tl. 4); tunnistaja Kimmo Kuznetsovi ülekuulamise protokolliga,
milles tunnistaja on andnud ütlusi, et olles turvatöötajana Merimetsa Selveris tööl
28.11.2015.a., kui operaatorilt laekus info, et meesterahvas, kellel on must müts, triipudega
jope, teksad ja tumedad jalanõud võttis piruka ja hakkas seda koheselt sööma. Kell 19:45 võttis
meesterahvas õllepudeli ning kell 19:47 peitis tühja piruka pakendi riiulisse. Kell 19:48 peitis
õllepudeli ja kolm kohvipakki põuetaskusse. Meesterahvas peeti kinni kell 19:50 kassaliinist
väljas poest väljudes, kuna isik jättis kauba eest tasumata. Isiku juurest leiti varastatud kaupa
1,48 euro väärtuses ja rikutud kaupa 0,39 euro eest. Rikkumata kaup tagastati kauplusele (tl. 5);
avaldusega nr 74, mille kohaselt palutakse vastutusele võtta isik, kes 28.11.2015.a. kell 19:50
merimetsa Selveris aadressil Paldiski mnt 56 pani toime õigusvastase teo ning jättis kauba eest
tasumata 1,87 eurot. Rikutud kauba kogusummas 0,39 eurot, mille ulatuses esitatakse tsiviilhagi
(tl. 6); õigusvastase teo toimepanemise aktiga, mille kohaselt 28.11.2015.a. Merimetsa selverist
kella 19:50 ajal meesterahvas sõi müügisaalis piruka ja jättis tühja pakendi maha, peitis
õllepudeli ja lahustava kohvi taskusse ning väljus müügisaalist kauba eest tasumata. Toodete
maksumus 1,87 eurot (tl. 7) ning toimiku teiste materjalidega.
Vastavalt toimepandule tuleb isikut karistada. Sergei Akimkin´ile karistuse mõistmisel tuleb
arvestada karistust kergendavaid ja raskendavaid asjaolusid ning õiguskorra kaitsmise huvisid
ja samuti võimalust mõjutada Sergei Akimkin´it edaspidi hoiduma süütegude toimepanemisest.
Kohus leiab, et Sergei Akimkin´it tuleb karistada lühiajalise arestiga, kuivõrd rahatrahvi
tasumine on raskendatud, isikul puudub töökoht ning eelnevad trahvid on isikul kõik tasumata.
Isikut on varem väärteokorras karistatud 20-l korral (tl. 8 - 13), s.h rahatrahvidega.
Selver AS-ile on tekitatud kahju 0,39 eurot ulatuses. Vastavalt väärteomenetluse seadustiku §
7 ning tsiviilkohtumenetluse seadustiku § 3 alusel on menetlusaluste isikute suhtes õigus
tekitatud kahju hüvitamise küsimuses pöörduda hagiavaldusega Harju Maakohtu Kentmanni
kohtumajja.

Väärteo eest kohaldatakse KarS § 218 lg 1 sätteid ja juhindudes VTMS § 83 p 2, § 107, § 108,
§ 109 sätteid.



/digitaalselt allkirjastatud/
Margot Mikler
Kohtunik


                                               2
