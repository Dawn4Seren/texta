                                                                             Väärteoasi nr 4-16-3719




                              KOHTUMÄÄRUS
Kohus                               Tartu Maakohus
Määruse tegemise aeg ja koht        16. augustil 2016.a Tartu kohtumaja, Kalevi 1.
Väärteoasja number                  4-16-3719 (2780,13,001034)

Täitmiskohtunik                     Ene Muts
Kohtuistungi sekretär               Kädi Leola
Väärteoasi                          Lõuna prefektuuri avaldus Olari Markile määratud rahatrahvi
                                    asendamiseks arestiga KarS § 72 alusel
Menetlusalune isik                  Olari Mark
                                    isikukood: 39407262725, elukoht: XXXX; juhutööd
                                    e-posti aadress: XXXX
Kohtuvälise menetleja otsus         Lõuna prefektuuri korrakaitsebüroo Tartu politseijaoskonna
                                    Elva konstaablijaoskonna 30.04.2013.a otsusega KarS § 218
                                    lg 1 järgi määratud rahatrahv 50 trahviühikut, s.o 200 eurot.
Kohtutäitur                         Jane Rumjantseva

RESOLUTSIOON

KarS § 72 lg 1 ja 2 alusel asendada väärteoasjas nr 2780,13,001034 Lõuna prefektuuri
korrakaitsebüroo Tartu politseijaoskonna Elva konstaablijaoskonna 30.04.2013. a otsusega Olari
Markile (isikukood: 39407262725) määratud rahatrahv tasumata 200 euro, s.o 50 trahviühiku
ulatuses üldkasuliku tööga 5 (viis) tundi.
KarS § 69 lg 3 alusel määrata Olari Markile üldkasuliku töö tegemiseks tähtaega 1 (üks) kuu arvates
kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
menetlusteenistuse liiklusjärelevalvetalituse korrakaitsebüroosse Tartumaa, Tartu, Riia 132-A216,
telefonid: 730 8786, 5770 5922; e-posti aadress: anzela.murumagi@politsei.ee

Määruse koopia saata Lõuna prefektuurile ja kohtutäiturile Jane Rumjantsevale.




                                                                                                      1
Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.



Põhjendused.

Lõuna prefektuuri korrakaitsebüroo Tartu politseijaoskonna Elva konstaablijaoskonna 30.04.2013. a
otsusega määrati Olari Markile KarS § 218 lg 1 järgi karistuseks rahatrahv 50 trahviühikut, s.o 200
eurot. Rahatrahvi tasumine määrati 15 päeva jooksul, hiljemalt 15.05.2013. a.
Võlgniku suhtes alustati täitemenetlus 21.06.2013. a.
30.04.2013. a väärteoasjas nr 2780,13,001034 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Kohtutäitur
teavitas kohtuvälist menetlejat 10.03.2016.a rahatrahvi, s.o 200 euro täitmise võimatusest.
Sissenõudja tegi 06.05.2016. a taotluse 200 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.

Kohus, ära kuulanud Olari Marki leiab, et sissenõudja taotlus on põhjendatud ja esitatud seaduslikul
alusel. Olari Mark on jätnud talle Lõuna prefektuuri 30.04.2013. a otsusega määratud rahatrahvi
tasumata. Rahatrahvi täitmise tähtaeg saabus 15.05.2013. a. Kohtuvälise menetleja otsus pöörati



                                                                                                       2
täitmisele ja kohtutäitur alusta stäiemenetluse. Rahatrahv 200 eurot vastab 50 trahviühikule. Olari Mark
on nõus tegema üldkasulikku tööd karistuse asendamisena.

Kohus asendab KarS § 72 alusel Olari Markile väärteoasjas nr 2780,13,001034 Lõuna prefektuuri
30.04.2013. a otsusega määratud rahatrahvi arestiga ja asendab selle süüdlase nõusolekul üldkasuliku
tööga. Rahatrahvi 50 trahviühiku ulatuses asendamisel arestiga vastab see KarS § 72 lg 2 alusel
5 päevale arestile. KarS § 69 lg 1 alusel aresti üldkasuliku tööga asendamisel tuleb Olari Markil teha 5
tundi üldkasulikku tööd. Üldkasulik töö 5 tunni ulatuses võimaldab täitmist 1 kuu jooksul.




Ene Muts
täitmiskohtunik
/allkirjastatud digitaalselt/




                                                                                                      3
