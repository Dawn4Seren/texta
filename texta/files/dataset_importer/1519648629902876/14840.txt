                                                                               4-16-447




                           KOHTUOTSUS
                              EESTI VABARIIGI NIMEL


Kohus                           Harju Maakohus

Otsuse tegemise aeg ja koht     23. mail 2016 Tallinn, Liivalaia kohtumaja

Väärteoasja number              4-16-447 (2302,16,000155)

Kohtunik                        Külli Iisop

Kohtuistungi sekretär           Moonika Rubizova

Väärteoasi                      Igor Pärle esitatud kaebus Politsei- ja Piirivalveameti
                                Põhja             prefektuuri            korrakaitsebüroo
                                liiklusjärelevalvekeskuse     06.01.2016    kiirmenetluse
                                otsusele väärteoasjas nr 2302,16,000155

Kohtumenetluse pooled           Kaebuse esitaja/menetlusalune isik: Igor Pärle
                                (isikukood: 37604044912, elukoht: XXX; töökoht: OÜ
                                XXX)

                                Kaebuse esitaja kaitsja: vandeadvokaat Andi Tubin
                                (Advokaadibüroo LEX Legal; asukoht Ülikooli 6a,
                                51003 Tartu)

                                Kohtuväline menetleja: Politsei- ja Piirivalveameti
                                Põhja             prefektuuri        korrakaitsebüroo
                                liiklusjärelevalvekeskus (asukoht: Rahumäe tee 6/1,
                                11316 Tallinn)

Kohtuistungi toimumise aeg      02.05.2016

Istungil osalenud isikud        Menetlusalune isik: Igor Pärle
                                Menetlusaluse isiku kaitsja: vandeadvokaat Andi Tubin
                                Kohtuväline menetleja: PPA Põhja prefektuuri
                                korrakaitsebüroo liiklusjärelevalvekeskuse esindaja
                                Triinu Riigor

RESOLUTSIOON
1. Rahuldada Igor Pärle kaebus. Tühistada PPA Põhja prefektuuri korrakaitsebüroo
liiklusjärelevalvekeskuse 06.01.2016 kiirmenetluse otsus nr 10220151315155 ning
                                              2

lõpetada väärteomenetlus VTMS § 29 lg 1 p 1 alusel teos väärteotunnuste puudumise
tõttu.

2. Mõista Eesti Vabariigilt Igor Pärle kasuks välja 1 227,86 eurot (üks tuhat kakssada
kakskümmend seitse eurot 86 senti) kohtumenetluses valitud kaitsjale makstud tasu
katteks (Igor Pärle arveldusarvele nr XXXXXXX SEB pangas).

Otsuse ärakiri õigusabikulude hüvitamiseks saata pärast otsuse jõustumist täitmiseks
Rahandusministeeriumile.


Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku
advokaadist kaitsjal, kohtuvälisel menetlejal või tema advokaadist esindajal õigus esitada
kassatsioonikaebus Riigikohtule 30 päeva jooksul, arvates päevast, mil kohtuotsus on
kohtumenetluse pooltele kohtus tutvumiseks kättesaadav. Kassatsiooni esitamise soovist tuleb
Harju Maakohtule teatada 7 päeva jooksul alates kohtuotsuse või selle lõpposa kuulutamisest.


Asjaolud ja kohtumenetluse poolte seisukohad
1. Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
06.01.2016 kiirmenetlues otsusega väärteoasjas nr 2302,16,000155 karistati Igor Pärlet
liiklusseaduse (LS) § 2611 lg 1 järgi rahatrahviga 55 trahviühikut, s.o 220 eurot.
Otsuse kohaselt juhtis I. Pärle 06.01.2016 kella 17.42 paiku Tallinn-Tartu-Võru-Luhamaa tee
20. km-l autorongi (haagis-Bodex AP240F, registreerimismärgiga XXX), mille massid
ületavad registreerimisel määratud ning majandus- ja kommunikatsiooniministri poolt
kehtestatud väärtusi. Isik teostas avalikult kasutataval teel erakorralist vedu, rikkus
liiklusseadusega kehtestatud korras väljastatud eriloa tingimusi. Juht esitas Maanteeameti
veoloa nr XXXXXXX. Mootorsõiduki tegelik mass oli 26,009 t. Lubatud suurim registrimass
26 t. Haagise tegelik mass oli 24,186 t. Haagise lubatud suurim registrimass 24 t. Autorongi
tegelik mass oli 50,195 t. Autorongi lubatud suurim tegelik mass 44 t. Sellega rikkus I. Pärle
LS § 80 lg-te 1-3; § 341 lg-te 1, 2 ja 7 ning MKM 13.06.2011 määruse nr 42 lisa 1 koodide nr
1109, 1108 ja 1111 nõudeid.

2. Igor Pärle kaitsja esitas 22.01.2016 mainitud otsuse peale kaebuse, milles taotleb otsuse
tühistamist.

Kaebaja hinnanul ei ole kohtuvälise menetleja tegevus kooskõlas MõõteS § 5 lg-tes 1 ja 2 p-s
2 sätestatuga, kuivõrd puudub info menetlusaluse isiku sõiduki kaalumisel kasutatud kaalude
taatluskohustuse täitmise kohta. Lisaks sellele ei ole tarvitatud Ecovar 2000 kaalude puhul
järgitud kasutusjuhendis sätestatut – juhendi kohaselt peab kaalumisel jääma välisõhu
temperatuur –20 C kuni +40 C piiridesse, Riigi ilmateenistuse andmete põhjal oli aga
06.01.2016 kell 18.00 Vaida alevikus temperatuur -21C ja see hakkas aeglaselt langema.
Kaebaja hinnanul viitab mõõtetulemuste ebausaldusväärsusele ka ebaharilikult suured
erinevused haagise teise ja kolmanda telje vasaku ja parema ratta kaalu lugemites. Erinevused
esinesid nii vasaku ja parema ratta kaalu lugemites (erinevused ristisuunas) kui ka kõikide
paremal pool asetsevate telgede alla paigutatud kaalude lugemites (erinevused pikisuunas).
Kuna koorem oli nii veokil kui haagisel paigutatud ühtlaselt ja kaalumiskoht tasane, on
erinevused põhjustatud asjakohatu mõõtemetoodika kasutamises.
                                                3

Toodust tulenevalt ei ole väärteomenetluses koostatud massimõõteseadme kasutamise
protokoll lubatavaks tõendiks ning pole tõendatud etteheidetava teo toimepanemine, mistõttu
tuleb väärteomenetlus väärteotunnuste puudumise tõttu lõpetada.

Alternatiivselt leiab kaitsja, et kui kohtu hinnangul esineb I. Pärle teos väärteo tunnused, siis
tuleb väärteomenetlus lõpetada otstarbekuse kaalutlusel.
Kaitsja väitel kohtuväline menetleja asunud otsuses ekslikule seisukohale, nagu oleks
menetlusalune isik teostanud erivedu eriloata. Menetlusalune isik esitas ametnikele
kontrollimiseks veoloa nr XXXXXXX ning kuna selle kehtivusaeg ei olnud möödunud ja
seda pole kehtetuks tunnistatud, on kohtuväline menetleja jätnud põhjendamatult veoloaga
arvestamata. Eriloas lubatust ületas ta lubatud suurimat kogukoormust 2195 kg võrra.
Kaitsja on seisukohal, et menetlusaluse isiku rikkumine ei ole suur, ta on mootorsõiduki,
haagise ja autorongi suurimat kogukoormust ületanud vähesel määral, samuti on
menetlusalusel isikul raske määrata veoki tegelikku massi, kuivõrd veokile paigaldatud
kaalud annavad juhile infot vaid kahe tagumise telje osas. Menetlusalune isik peab seega
kogukoormuse määrama visuaalselt ning eksimise võimalus on väga tõenäoline.

Kohtuistungil kordas kaebaja kaitsja avalduses esitatut, rõhutades et mõõtemetoodika on
asjakohane vaid siis, kui on kinni peetud kaalu tootja poolt antud juhendist. Ecovar kaalude
kasutusjuhendi kohaselt peab autorongi kaalumisel jääma välisõhu temperatuur -20 C - +40 C
piiridesse. Kuivõrd Riigi ilmateenistuse ja Keskkonnaagentuuri teabe kohaselt oli Vaida
alevikus 06.01.2016 õhutemperatuur alla -20 C, ei ole järgitud kaalude kasutamisteperatuuri.
Asjakohase mõõtemetoodika järgimata jätmist kinnitavad ka massimõõteseadme kasutamise
protokollis olevad erinevused haagise teise ja kolmanda telje vasaku ja parema ratta kaalu
lugemites. Kaalutulemuse ebaharilikult suure erinevuse tõttu ei saa massimõõteseadme
kasutamise protokoll olla lubatavaks tõendiks ning kuna asjas ei ole kogutud tõendeid, tuleb
väärteomenetlus väärteomenetluse tunnuste puudumise tõttu lõpetada.

Lisaks sellele märkis kaitsja, et kohtuväline menetleja on ekslikult järeldanud, nagu oleks
erivedu teostatud eriloata. Veoloal viidatud määrus on kehtetu ning uus MTM määrus nr 114
§ 3 lg 7 kohaselt lähtutakse eriveo tingimuste rikkumisel asjaolust, et eriveo teostajale on
antud eriluba. Kuivõrd sanktsiooni eriveo teostamise tingimuste rikkumise eest näeb ette LS §
2612, mitte aga menetlusalusele isikule kvalifitseeritud § 2611, on rikkumine valesti
kvalifitseeritud.
Väärteomenetluses on väärteoprotokollil samasugune funktsioon nagu süüdistusaktil
kriminaalmenetluses, mistõttu ei ole menetlejal õigust hakata kohtumenetluse käigus
väärteoprotokolli parandama. Seega kuulub menetlus isiku suhtes lõpetamisele.

3. Kohtuvälise menetleja ei nõustu kaebaja seisukohaga ja vaidleb sellele vastu.
Menetleja arvates on kaitsja ekslikult arvanud, et menetleja on veoloa kehtetuks tunnistanud
ja oleks pidanud kehtiva veoloaga arvestama. Menetleja ei ole veoluba kehtetuks tunnistanud,
vaid on jätnud sellega arvestamata. Ta juhib kohtu tähelepanu MTM 04.09.2015 määruse nr
114 § 4 lg 2 p-s 5 ja 6 sätestatule, mille kohaselt ei tohi autorongi koosseisus olevate sõidukite
tegelikud massid ületada sõidukite registrimasse ning tegelikud teljekoormused ületada
sõidukite registriteljekoormusi. Kuivõrd menetlusaluse isiku poolt juhitud sõiduki mass ületas
veoloal märgitud lubatud suurimat massi, ei olnud kõik määruse nr 114 § 4 lg-s 2 sätestatud
nõudmised täidetud ja veoluba oli kehtetu. Seega oli menetleja kohustatud jätma veoloas
sätestatu tähelepanuta ja võtma sõiduki masside ning teljekoormuste kontrollimisel aluseks
MKM 13.06.2012 määruse nr 42 lisa 1 koodides 1109, 1108 ja 1111 sätestatu.
                                               4

Kohtuväline menetleja viitab LS § 341 lg-le 2, mille kohaselt on erivedu lubatud eriloal
märgitud tingimustel ning veoloale nr XXXXXXX, milles sätestatu kohaselt kehtib eriluba
ainult juhul, kui vedaja täidab kõik ümarpuidu eriveo teostamiseks ettenähtud nõuded, sh
keeldu ületada registriteljekoormust või sõiduki registrimassi.

Kohtuväline menetleja leidis, et väärteoasjas kogutud tõendid on usaldusväärsed, I. Pärle
käitumine on õigesti kvalifitseeritud, menetleja ei ole rikkunud väärteomenetlusõigust ning
asjas ei esine väärteomenetlust välistavaid asjaolusid. Ka karistuse määramisel on juhindutud
KarS § 56 lg-st 1, st võetud aluseks süüdistatava süü, arvestatud karistust kergendavate ja
raskendavate asjaolude puudumisega, võimalusega mõjutada isikut edaspidi hoiduma
süütegude toimepanemisest ja õiguskorra kaitsmise huvidega. Samuti on lähtutud üld- ja
eripreventiivsetest eesmärkidest.

Kohtuistungil ei muutnud kohtuväline menetleja varasemas vastuses väljendatud seisukohti,
leides et väärteo toimepanemine on tõendatud ja õigesti kvalifitseeritud, samuti ei ole rikutud
menetlusnorme. Et õhutemperatuur oli lubatu piires, näitab Maanteeameti teeilmajaama
tehtud väljavõte. Kaebaja väited autotermomeetri madalamatest näitudest on paljasõnalised.
Rikkumise puhul ei saa rääkida avaliku huvi puudumisest ja isiku väikesest süüst, sest isik on
autojuhina kogenud ja ei teinud midagi hoolimata sellest, et ta auto kaalud näitasid lubatust
suuremat kogust. Rataste ja telgede erinevad näidud on põhjustatud koorma ebaühtlasest
paigutamisest. Tunnistaja XXX selgituste järgi vaatas ta Maanteeameti ilmajaama andmeid,
menetleja XXX vaatas enda kinnitusel Pirita ilmaprognoosi. Mõlemad väitsid, et temperatuur
jäi lubatu piiresse. Seega ei ole tootja poolt ettenähtud kasutusnõudeid ja mõõtemetoodika
nõudeid rikutud.


Kohtu põhjendused
Kohus, kuulanud ära menetlusaluse isiku, kohtuvälise menetleja esindaja ning uurinud
vahetult asjas kogutud tõendeid on neid kogumis hinnates seisukohal, et Igor Pärle kaebus on
põhjendatud.

4. Poolte vahel ei ole vaidlust selles, et Igor Pärle juhtis 06.01.2016 kella 17.42 ajal Tallinn-
Tartu-Võru-Luhamaa tee 20 km-l autorongi, kui teda peatasid politseiametnikud, kes mõõtsid
kella 18.09 ajal tema autorongi tegelikuks massiks 50 195t, kusjuures mootorsõiduki tegelik
mass oli 26 009 t ja haagise tegelik mass oli 24 186 t. Vaidlust pole ka selles, et Maanteeamet
oli väljastanud kaebaja sõidukile veoloa, mille kohaselt oli kaebajal õigus liigelda teel
autorongiga tegeliku massiga 48 t. Seega ületas autorongi tegelik mass nii MKM 13.06.2011
määruse nr 42 lisa 1 koodides 1109, 1108 kui ka 1111 suurimat lubatud massi (vastavalt 26 t,
24 t ja 44 t) kui ka veoloal lubatud suurimat massi.

Pole ka kahtlusi selles, et kasutatud kaalude sertifikaadi ja tehniliste andmete kohaselt on
EVOCAR-2000R kaalude kasutamistemperatuur vahemikus -20C - + 40C.
Vaidlus on selles, kas kohtuväline menetleja on kaalude kasutamisel järginud mõõteseaduse
nõudeid. Kaebaja on kohtule esitanud riigi ilmateenistuse prognoosandmed (lk 7) ja
Keskkonnaagentuuri ametliku vastuse (lk 60), mille kohaselt jäi Vaida alevikus temperatuur
06.01.2016 alla -20 C. Kohtuväline menetleja on aga esitanud Maanteeameti teeilmajaama
väljavõtte 7,5 km kaugusel kogutud andmetest, mille kohaselt oli õhutemperatuur mõõtmise
ajal -18,4 C (lk 74-75), samuti tootjafirma Teknoscale OY vastuse (lk 72-73), millest
tulenevalt töötavad nimetatud kaalud ka madalamatel temperatuuridel, kuid külmemad
temperatuurid mõjutavad akut nii, et töötamise aeg seadmega lüheneb.
                                              5

5. Mõõteseaduse (edaspidi MõõtS) § 5 lg-test 1 ja 2 tulenevalt peab karistuse määramisel
väärteoasjades jälgima asjakohast mõõtemetoodikat. Sama seaduse § 10 lg 3 sätestatu
kohaselt tuleb mõõtevahendit kasutada nii, nagu seda on ette nähtud tootja koostatud
kasutusjuhendis. Sisult viimast kordab ka MõõtS § 23 lg 1 p 4, märkides et mõõtevahendina
tohib kaalu kasutada vaid juhul, kui järgitakse kaalu kohta antud tootjapoolseid juhendeid.
Kohtu hinnangul ei ole tähtsust hiljem tootjafirma poolt antud arvamusel, et kaalud töötavad
ka madalamatel temperatuuridel. Fakt on see, et kohtuväline menetleja peab järgima
tootjafirma poolt esitatud kasutusjuhendit ning mingisuguseid mööndusi MõõtS toodud
reeglist ei tee. Seega juhul, kui mõõtja kasutas EVOCAR-2000R kaale alla -20 C
temperatuuril, on MõõtS-st rikutud ning hilisemad tootjapoolsed selgitused seda ei heasta.

6. Mis puudutab mõõtmiskohal olnud õhutemperatuuri, siis kohtu hinnangul ei ole võimalik
täie kindlusega väita, et see ei jäänud alla lubatut. Kaebaja on esitanud Keskkonnaagentuuri
vastuse, mille kohaselt on oli Vaida alevikus mõõtmise ajal õhutemperatuur -24,4 C ning
kohtul ei ole põhjust nimetatud andmete õigsuses kahelda. Nimetatud vastuse näol ei ole
tegemist prognoosandmetega, nagu kohtuväline menetleja ekslikult oletas, vaid vastusest
tulenevalt tegelik temperatuur. Ka nähtub Keskkonnaagentuuri vastusest, et õhutemperatuuri
mõõdeti            Pajupea           ilmavaatlusjaamast,           mis         veebiandmetel
(http://www.ilmateenistus.ee/ilmateenistus/vaatlusvork/pajupea-hudromeetriajaam/)        on
mõõtmiskohast ca 10 km kaugusel. Seega ei ole kohtul mingit põhjust eelistada Maanteeameti
ilmateenistuse andmeid, mis mõõdetud toimumiskohast 7,5 km kaugusel Riigi Ilmateenistuse
andmetele, kus vaatluskoht jäi enam-vähem sama kaugele.

Kohtu hinnangul ei kummuta tekkinud kahtlusi ka tunnistajate XXX ja XXX ütlused, sest
esimene neist tunnistas kohtus, et tema kohapeal temperatuuri üldse ei mõõtnud ning teine
kontrollis temperatuuri Pirita ilmavaatlusjaama andmete põhjal, mis veebiandmetel
(http://www.ilmateenistus.ee/ilmateenistus/vaatlusvork/pirita-rannikujaam/)         asub
toimumiskohast üle 20 km kaugusel. Kohtu hinnangul ei ole kohtuväline menetleja olnud
temperatuuri kontrollimisel vajalikul määral hoolas, iseäranis arvestades seda, et
menetlusalune isik on ise madalale välistemperatuurile oma ülekuulamise protokollis
tähelepanu juhtinud.

Eeltoodust tulenevalt leiab kohus, et väärteoasjas puuduvad tõendid, mis kinnitaks I. Pärle
poolset rikkumist ning menetlus tuleb lõpetada väärteotunnuste puudumise tõttu.
Mõõtemetoodika rikkumise tõttu ei ole lubatavaks tõendiks massimõõtmise protokoll.

8. Kaebaja on viidanud asjaolule, et menetleja on asunud põhjendamatult seisukohale nagu
oleks I. Pärle teostanud erivedu eriloata. Kaebaja on esitanud kohtuvälisele menetlejale
Maanteeameti 11.03.2015 väljastatud veoloa, mille kohaselt on tema juhitaval sõidukil
ümarpuidu veoks lubatud autorongi tegelik mass 48 t. Kohtuväline menetleja seevastu väidab,
et menetleja jättis veoloaga arvestamata, kuivõrd veoluba oli välja antud tingimusel, et
järgitakse MKM 04.09.2015 määruse nr 114 § 4 lg 2 p-des 5 ja 6 sätestatud tingimusi.
Kuivõrd etteantud tingimusi ei järgitud, oli menetleja kohustatud jätma veoloas autorongile
lubatud massi tähelepanuta. Seega pidi kohtuväline menetleja enda sõnul lähtuma üldisest 44 t
massipiirangust.

Liiklusseaduses on sätestatud eraldi väärteokoosseis normidele mittevastava massi või
teljekoormusega autorongiga eest (LS § 2611) ja autorongi juhtimise eest, mis ei vasta lubatud
massile või teljekoormusele (LS § 2612). Eraldi väärteokoosseisude kirjeldamisega on
seadusandja ilmselt soovinud reguleerida nii olukorda, kus eriluba on, kui ka rikkumist, kus
eriluba ei ole saadud. Nimetatud tõlgenduse kasuks on selgitusi andnud ka MKM asekantsler
                                              6

(lk 24, 62), märkides üheselt, et kui autorongi tegelik mass on lubatust suurem, tuleb lähtuda
sellest, et eriveo teostajal on kehtiv eriluba.

Eeltoodust tulenevalt on väärteootsuses kirjeldatud rikkumine ebatäpne, kuna
väärteoprotokollis on märgitud, et isik rikkus MKM 13.06.2011 määruse nr 42 lisa 1 kood
1109, 1108 ja 111 esitatud nõudeid, ehkki nimetatud määruse sätted eriveo loa puhul ei
kohaldata.

Riigikohus on oma praktikas korduvalt rõhutanud, et VTMS § 87 kohaselt on kohus väärteo
arutamisel seotud rangelt väärteoprotokolli kantud teokirjeldusega ja ta ei saa ise tuvastada
väärteoprotokollis kajastamata koosseisulisi asjaolusid (RKKKo 3-1-1-45-11 p 12; RKKKo
3-1-1-32-13, p 13). Kuivõrd kiirmenetluse korral väärteoprotokolli ei koostata, kehtib see
kohtu hinnangul ka kiirmenetluse otsusesse kantud teokirjelduste puhul.
Seega puudub kohtul võimalus ise etteheidetavat tegu kirjeldada, mistõttu tuleb menetlus
VTMS § 29 lg 1 p 1 alusel lõpetada.

9. Igor Pärle kaitsja on esitanud taotluse hüvitada menetlusalusele isikule tema poolt kantud
õigusabi kulud summas 1227,86 eurot (sealhulgas käibemaks 204,86 eurot). Kaitsja on
taotlusele lisanud kulude spetsifikatsiooni, millest tulenevalt kulus tal kaebuse kootamisele,
kohtuistungiks ettevalmistamisele ja sellel osalemisele kokku 8 tundi 15 minutit.

Kohus leiab, et kaitsja taotlus on mõistlik ning vastab väärteoasja menetlemisel tehtud tööle.
Valitud kaitsjale makstud tasu nimetatud summas peab kohus mõistlikuks. Riigikohus on oma
02.12.2011 lahendis nr 3-1-1-99-11 pidanud õigusabikulude suuruse hindamisel võimaliku
väärteokaristuse raskusest olulisemaks nende põhjendatust. Seega ei oma tähtsust asjaolul, et
õigusabikulud osutusid üle viie korra menetlusalusele isikule mõistetud trahvist suuremaks.
Kuivõrd väärteomenetlus isiku suhtes lõpetatakse VTMS § 29 lg 1 p 1alusel, tuleb VTMS §
23 alusel I.Pärlele hüvitada 1 227,86eurot riigieelarve vahenditest.

Menetlusnormid, millest kohus juhindub otsuse tegemisel, on VTMS § 132 p 3, 133 - 135.




Külli Iisop
Kohtunik
/allkirjastatud digitaalselt/
