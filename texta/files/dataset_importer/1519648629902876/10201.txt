                                                                      Kriminaalasi nr 1-15-1571




                         KOHTUMÄÄRUS

 Kohus                           Tartu Maakohus

 Määruse tegemise aeg ja koht    28. juuli 2016. a Jõgeva kohtumaja

 Kriminaalasja number            1-15-1571

 Kohtukoosseis                   Kohtunik Raina Pärn

 Kohtuistungi sekretär           Jana Kaaver

 Prokurör                        Abiprokurör Ene Uljanova (seisukoht esitatud kirjalikult)

 Kriminaalasi                    Süüdimõistetu Meelis Pulsti tingimisi enne tähtaja lõppemist
                                 vangistusest vabastamise otsustamine


 Süüdimõistetu                   MEELIS PULST
                                 elukoht                                (vabanemisel):
                                 xxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                 xxxxx; isikukood: 39308213515; garanteeritud töökoht
                                 (vabanemisel): puudub.
 Kaitsja                         Vandeadvokaat Vahur Krinal

 Kohtuistungi toimumise aeg      27.07.2016. a (kaugkohtuistung)


RESOLUTSIOON
1. Vabastada Meelis Pulst temale Tartu Maakohtu 22.04.2015. a otsusega kriminaalasjas nr
1-15-1571 mõistetud ja Tartu Maakohtu 08.12.2015. a määrusega täitmisele pööratud
karistuse kandmiselt tingimisi enne tähtaega.

2. KarS § 76 lg 5 alusel määrata Meelis Pulstile katseaeg kestusega 6 (kuus) kuud.

3. KarS § 78 p 2 alusel hakkab katseaeg kulgema käesoleva kohtumääruse jõustumisest
alates.

4. Allutada Meelis Pulst katseajaks KarS §-s 75 sätestatud käitumiskontrollile ja kohustada
Meelis Pulsti täitma katseaja jooksul KarS § 75 lg-s 1 sätestatud kontrollnõudeid:
   1) elama          kohtu           määratud        alalises        elukohas         -
      xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks kauemaks kui
      15 päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

5. KarS § 75lg 2 p 1, 4 alusel määrata Meelis Pulstile katseajaks järgmised kohustused:
   1) kohustada hüvitama kannatanu AS-ile Adavere Agro kuriteoga tekitatud kahju,
      tasudes kannatanu AS-ile Adavere Agro alates septembrist 2016. a igakuiselt
      vähemalt 120 (ükssada kakskümmend) eurot.
   2) asuda tööle või võtta end Töötukassas arvele mitte hiljem kui 2 (kahe) nädala jooksul
      vabanemisest alates.
6. Määrus Meelis Pulsti suhtes kriminaalhoolduse teostamiseks saata täitmiseks
elukohajärgsele kriminaalhooldusosakonnale.

7. Vabastada süüdimõistetu Meelis Pulst karistuse kandmiselt peale käesoleva kohtumääruse
jõustumist.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Tartu Maakohtu 22.04.2015. a otsusega mõisteti Meelis Pulst süüdi KarS § 199 lg 2 p 7, 8, 9 järgi,
mille eest mõisteti karistuseks 9 kuud vangistust. KarS § 68 lg 1 alusel loeti karistusaja hulka
eelvangistuses viibitud aeg. KarS § 74 lg 1, 3 alusel määrati, et mõistetud karistust ei pöörata
täitmisele, kui Meelis Pulst ei pane 1 aasta 8-kuulise katseaja jooksul toime uut kuritegu ja täidab
KarS §-s 75 sätestatud kontrollnõudeid. KarS § 75 lg 2 p 1 alusel kohustati Meelis Pulsti katseajal
hüvitama kuriteoga tekitatud kahjude katteks kannatanule AS Adavere Agro igakuiselt vähemalt
120 eurot.
Tartu Maakohtu 08.12.2015. a määrusega pöörati Meelis Pulstile Tartu Maakohtu 22.04.2015. a
otsusega mõistetud ja osaliselt ärakandmata karistus, s.o 8 kuud 27 päeva vangistust täitmisele.
Kinnipeetava karistusaja algus 30.01.2016. a ja lõpp 27.10.2016. a.
Vangla toetab Meelis Pulsti vabastamist tingimisi ennetähtaegselt karistuse kandmisest.



                                                 2
Prokurör on edastanud kohtule kirjaliku seisukoha Meelis Pulsti tingimisi ennetähtaegse
vabastamise kohta. Prokurör toetab Meelis Pulsti tingimisi ennetähtaegset vabastamist karistuse
kandmiselt.


KOHTUS TUVASTATUD ASJAOLUD
Süüdimõistetu Meelis Pulst selgitas kohtus, et ta soovib karistuse kandmiselt tingimisi
ennetähtaegselt vabaneda.
Kaitsja palus kohtul Meelis Pulsti tingimisi ennetähtaegselt karistuse kandmiselt vabastada.


KOHTU SEISUKOHT
1. Kohus, tutvunud kinnipeetava isikliku toimiku ja prokuröri seisukohaga ning kuulanud ära
Meelis Pulsti ja tema kaitsja, leiab, et Meelis Pulsti tingimisi ennetähtaegne vabastamine karistuse
kandmiselt on põhjendatud.
2. Meelis Pulst kannab käesoleval ajal karistust tahtlike teise astme kuritegude toimepanemise eest.
KarS § 76 lg 1 p 2 kohaselt võib kohus teise astme kuriteos või ettevaatamatus esimese astme
kuriteos süüdlase võib kohus katseajaga tingimisi enne tähtaega vangistusest vabastada, kui ta on
tegelikult ära kandnud vähemalt poole mõistetud karistusajast, kuid mitte vähem kui neli kuud.
Käesolevaks ajaks on Meelis Pulst temale mõistetud karistusajast ära kandnud vähemalt poole,
kuid mitte vähem kui 4 kuud. Seega esinevad formaalsed alused Meelis Pulsti tingimisi
vangistusest ennetähtaegseks vabastamiseks.
3. KarS § 76 lg 4 järgi arvestab kohus katseajaga tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine.
3.1 Meelis Pulst on kriminaalkorras karistatud kahel korral. Meelis Pulst on mõlemal korral
pannud toime varavastaseid süütegusid, st samalaadseid süütegusid. Reaalset vangistust kannab
Meelis Pulst esimest korda. Varasemalt on Meelis Pulstile mõistetud varguste toimepanemise ja
asja omavolilise kasutamise eest liitkaristuseks 5 kuud vangistust, kuid KarS § 87 alusel vabastati
Meelis Pulst karistusest ja tema suhtes kohaldati mõjutusvahendina allutamist käitumiskontrollile
üheks aastaks koos kohustusega täita KarS §-75 sätestatud kontrollnõudeid (Tartu Maakohtu
05.08.2010. a otsus kriminaalasjas nr 1-10-10160). Tartu Maakohtu 22.04.2015. a otsusega
(kriminaalasi nr 1-1-51571) anti Meelis Pulstile võimalus kanda karistust vabaduses, kuid Meelis
Pulstile mõistetud karistus tuli täitmisele pöörata põhjusel, et Meelis Pulst rikkus talle
kohtulahendiga pandud kohustust hüvitada kannatanule kuritegudega tekitatud kahju ja
registreerimiskohustust. Oluline on kohtu arvates seegi, et Meelis Pulsti kohaloleku tagamiseks
erakorralise ettekande arutamise juures tuli kohtul Meelis Pulsti suhtes kohaldada sundtoomist.
Ühtlasi ei ilmunud Meelis Pulst kohtu määratud tähtajaks karistust kandma. Kohtu hinnangul
nähtub eelnevast, et Meelis Pulst on suhtunud äärmiselt ükskõikselt ja hoolimatult kehtestatud
õiguskorda üldiselt. Seda kinnitavad ka Meelis Pulsti kohtule antud selgitused, mille kohaselt oli
tal tekkinud karistamatuse tunne. Samas on kohtu hinnangul oluline, et Meelis Pulst tunnistab oma
süüd ja kahetseb tehtut. Kohus, võttes arvesse Meelis Pulsti selgitusi kohtuistungil ja
kohtuotsustest nähtuvat, leiab, et Meelis Pulsti kahetsuse siiruses ja selles, et Meelis Pulst on teo
tagajärgedest aru saanud, puudub alus kahelda. Samuti on alust pidada siiraks Meelis Pulsti
selgitusi, et ta on varasematest katseaja nõuete rikkumistest aru saanud ja vajalikud järeldused
teinud. Kohus peab oluliseks arvestada sedagi, et Meelis Pulst on noor inimene, kes kannab
esmakordselt karistusena täitmisele pööratud vangistust.
                                                  3
3.2 Meelis Pulstile ei ole tulenevalt karistusaja pikkusest koostatud individuaalset täitmiskava,
kuna tema karistusaeg on alla ühe aasta. Meelis Pulstil puuduvad vangistuse jooksul
distsiplinaarkaristused. Sellest lähtudes peab kohus Meelis Pulsti käitumist karistuse kandmise ajal
positiivseks.
3.3 Kohus leiab, et Meelis Pulsti vabanemisjärgsed elutingimused on head. Vabanemise korral on
Meelis Pulstil kindel elukoht oma ema ja kasuisa juures xxxxxxxxxxxxxxxxxxxxxxxxxxxxxx.
Perekond soovib ja on nõus Meelis Pulsti vabanemisel toetama. Kohus peab oluliseks, et Meelis
Pulst jätkaks vabaduses õpinguid, kuna lisaks reaalselt õpitule suurendab omandatud haridus
väljavaateid tööjõuturul konkureerimisel. Siiski on vajalik, et Meelis Pulst oleks suuteline teenima
legaalset sissetulekut, mis tagaks majandusliku toimetuleku, kuna Meelis Pulst on kuritegusid
toime pannud majandusliku kasu saamiseks. Töökoha olemasolu on vajalik ka seetõttu, et Meelis
Pulstil on täitmata kohtulahendiga talle pandud kohustus hüvitada kannatanule kuriteoga tekitatud
kahju. Meelis Pulsti sõnul on tal võimalus asuda puiduvarumisettevõttes Stora Enso liinioperaatori
või sorteerijana. Sellekohast garantiikirja kohtule esitatud ei ole. K-Raha andmetel on Meelis
Pulstil rahalisi nõudeid ligikaudu 1634 euro ulatuses ja vabanemisfondis raha ei ole.
4. Eeltoodust tulenevalt on kohus seisukohal, et Meelis Pulsti ennetähtaegne vabastamine karistuse
kandmiselt on põhjendatud. Siinjuures arvestab kohus, et Meelis Pulst on noor inimene, kes
kannab esmakordselt karistusena reaalset vangistust ja karistusaeg on lühem kui 1 aasta. Meelis
Pulst on talle mõistetud karistusest (9 kuud) ära kandnud ligikaudu 6 kuud vangistust, s.o enamuse.
Lisaks võimaldab kohtu hinnangul Meelis Pulsti tingimisi ennetähtaegset vangistusest vabastamist
tema positiivne käitumine karistuse kandmise ajal, aga ka tema vabanemisjärgsed elutingimused.
Kohtu arvates võimaldab Meelis Pulsti käitumine karistuse kandmise ajal, aga ka tema kohtule
antud selgitused järeldada, et Meelis Pulst on endale seadnud tulevikuks seadusekuulekad
eesmärgid ja ta on teinud toimepandust vajalikud järeldused. Seega on kohtul piisav alus olla
veendunud, et Meelis Pulsti suhtes on senini reaalselt ärakantud vangistus avaldanud talle piisavat
mõju ja motiveerinud teda edasiselt kuritegelikust käitumisest hoiduma ja kriminaalhooldusega
kaasnevaid nõudeid ning kohustusi korrektselt täitma. Kohus leiab, et Meelis Pulsti tingimisi
ennetähtaegne vabastamine on kooskõlas ka õiguskorra kaitsmise huvidega. Sellest tulenevalt on
kohtu hinnangul Meelis Pulsti puhul võimalik edasise karistuse kandmisel rakendada
kriminaalhoolduslikke meetmeid.
5. Meelis Pulstil tuleb KarS § 76 lg 5 alusel määrata katseaeg kestusega 6 kuud. Kohus leiab, et
katseajaks tuleb Meelis Pulst allutada käitumiskontrollile. Siinjuures võtab kohus arvesse Meelis
Pulsti poolt kandmata karistusaja pikkust, aga ka toimepandud kuritegude iseloomu ja sellest
tulenevat vajadust järelevalve kohaldamiseks.
Selleks, et vähendada uute õigusrikkumiste toimepanemise riski, tuleb Meelis Pulstile lisaks
KarS § 75 lg-s 1 sätestatud kontrollnõuetele määrata käitumiskontrolli ajaks KarS § 75 lg 2 p 1, 4
alusel täiendavad kohustused.
Meelis Pulsti tuleb KarS § 75 lg 2 p 1 alusel kohustada kannatanu AS-ile Adavere Agro hüvitama
kuriteoga tekitatud kahju. Tartu Maakohtu 22.04.2015. a otsusega mõisteti Meelis Pulstilt
kannatanu kasuks välja 72,50 eurot ja solidaarselt kuriteokaaslasega 3966,50 eurot. Seega tuleb
Meelis Pulstil hüvitada kannatanule kahjude katteks vähemalt 2055,75 eurot (3966,50/2+72,50).
Võttes arvesse Meelis Pulsti võimalikke sissetulekuid, kahjude suurust ja katseaja pikkust, on
tõenäoline, et 6 kuu jooksul ei ole Meelis Pulst suuteline kogu kahju kannatanule hüvitama. Kohus
arvestab ka asjaolu, et Meelis Pulstil ei ole garanteeritud töökohta ja käesoleva määrusega määrab
kohus talle kohustuse leida 2 nädala jooksul töökoht või võtta ennast Töötukassas arvele. Sellest
tulenevalt peab kohus põhjendatuks määrata, et Meelis Pulstil tuleb igakuiselt alates septembrist
2016. a tasuda kannatanule kahjude katteks igakuiselt vähemalt 120 eurot.


                                                 4
Lisaks tuleb KarS § 75 lg 2 p 4 alusel Meelis Pulsti kohustada asuma tööle või võtma ennast arvele
Töötukassas 2 nädala jooksul vabanemisest alates. Nimetatud kohustus on vajalik kuriteoriskide
maandamiseks, st selleks, et Meelis Pulstil oleks tagatud regulaarne sissetulek ja seeläbi
toimetulek. Samuti selleks, et Meelis Pulstil oleksid piisavad rahalised vahendid, millest hüvitada
kannatanule kuriteoga tekitatud kahju.


/allkirjastatud digitaalselt/
Raina Pärn
Kohtunik




                                                5
