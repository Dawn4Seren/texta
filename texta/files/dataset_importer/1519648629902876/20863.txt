                                                                           Tsiviilasi nr 2-16-496




                            KOHTUOTSUS
                                EESTI VABARIIGI NIMEL

Kohus                           Tartu Maakohus

Kohtunik                        Eveli Vavrenjuk

Otsuse tegemise aeg ja koht     18. märts 2016. a, Tartu kohtumaja

Tsiviilasja number              2-16-496

Hagi hind                       2882,88 eurot

Tsiviilasi                      Eesti Haigekassa hagi Vilmar Eelsaar vastu võla nõudes

Menetlusosalised ja nende          •   Hageja: Eesti Haigekassa (registrikood: 74000091;
                                       aadress: Lembitu 10, 10114 Tallinn)
esindajad
                                   •   Hageja esindaja: Tiivi Salvan (Eesti Haigekassa jurist;
                                       aadress: Nooruse 5, Jõhvi 41597; telefon: 335 4478; e-
                                       post: tiivi.salvan@haigekassa.ee)
                                   •   Kostja: Vilmar Eelsaar (isikukood: XXXX, aadress:
                                       XXXX)
Viimase kohtuistungi            Kirjalik menetlus
toimumise aeg

RESOLUTSIOON
   1. Rahuldada Eesti Haigekassa hagi Vilmar Eelsaare vastu võla nõudes.
   2. Mõista Vilmar Eelsaarelt Eesti Haigekassa kasuks välja 2882,88 eurot (kaks tuhat
       kaheksasada kaheksakümmend kaks eurot ja 88 senti).
Otsus toimetada kätte menetlusosalistele.
Menetluskulude jaotus
  1. Jätta kõik menetluskulud Vilmar Eelsaare kanda
  2. Kuna hagejal hüvitamisele kuuluvad menetluskulud puuduvad, kohus menetluskulusid
      summaliselt kindlaks ei määra.

Edasikaebamise kord
Pool võib esitada Tartu Ringkonnakohtule otsuse peale apellatsioonkaebuse 30 päeva jooksul
alates otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest.
Kohus selgitab, et kui apellatsioonkaebuse esitaja taotleb apellatsioonkaebuse esitamisel
menetlusabi, peab menetlusabi taotleja TsMS § 187 lg 6 kohaselt seaduses sätestatud tähtaja
järgimiseks tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaebuse. Kaebuse põhjendamiseks või riigilõivu tasumiseks või kaebuses esineva

                                                                                               1
                                                                                 Tsiviilasi nr 2-16-496

 sellise puuduse kõrvaldamiseks, mis on seotud menetlusabi taotlemisega, annab kohus mõistliku
 tähtaja pärast menetlusabi andmise taotluse lahendamist, kui nimetatud taotlus ei olnud esitatud
 põhjendamatult või tähtaja pikendamise eesmärgil. See ei välista menetlustähtaja ennistamist.

Hageja nõue ja põhjendused
1. Eesti Haigekassa (hageja) esitas kohtusse hagi Vilmar Eelsaare (kostja) vastu võla nõudes. Tartu
Maakohtu 13.11.2014. a kohtulahendist kriminaalasjas nr 1-14-3445 nähtub, et Vilmar Eelsaar on
süüdi tunnistatud põhjusel, et tekitas kannatanule, kelleks on kindlustatud isik A.T.,
tervisekahjustusi. Kostja teo tagajärjel osutati kannatanule tervishoiuteenuseid SA-s Tartu
Ülikooli Kliinikum. Tervisekahjustuste ravi tulemusel on kannatanu kindlustatud isikuna saanud
hagejalt ravikindlustushüvitisi summas 2882,88 eurot, mille hüvitamist hageja kostjalt nõuab..
Kostja väited selle kohta, et tegemist ei olnud tahtliku tapmisega, ei anna alust hagi rahuldamata
jätmiseks. Kostja süü on tõendatud kriminaalasjas tehtud kohtulahendiga.


Kostja vastuväited hagile
2. Kostja leiab et hagi tuleb jätta rahuldamata. Kostja vastuväidete kohaselt on ta süüdi mõistetud
ebaõiglaselt. Isiku saab tahtlikus tapmises süüdi mõista üksnes siis, kui kannatanu elab peale
kuritegu veel kuni 24 h. Kuna A.T. elas pärast kuritegu kauem kui 24 h, on süüdistus
põhjendamatu. Esmane süüdistus esitati raske tervisekahjustuse tekitamises ja see oleks olnud ka
õige. Samuti on kostja jaoks ebaselge, miks ei esitatud nõuet kohe kriminaalasjas menetluse
raames, vaid mõisteti esialgu välja üksnes matusekulud. Kuna hagi on esitatud valedel ja
põhjendamatutel asjaoludel, ei saa kostja sellega nõustuda ja kostja kriminaalasi tuleks uuesti läbi
vaadata teistmismenetluses.


Asjaolud ja kohtu seisukoht
3. Kohus leiab, et hagi tuleb rahuldada täies ulatuses. Kohus nõustub hageja hagiavalduses (tlk 2-
3) ja täiendavas seisukohas (tlk 46) toodud põhjendustega ega hakka neid täies ulatuses üle
kordama.
3.1. Kohus ei nõustu kostja seisukohaga, mille kohaselt ei pea kostja kannatanule tasutud
ravikindlustushüvitist kompenseerima, kuna tema kuritegu on kriminaalasja nr 1-14-3445 raames
valesti kvalifitseeritud. Kostja väited kriminaalasja menetlemisel tehtud vigade ja tema kuriteo
ebaõige kvalifitseerimise kohta ei oma käesolevas menetluses tähtsust. TsMS § 1 kohaselt vaatab
kohus praegu tsiviilasja, mis tuleneb eraõigussuhtest. Kostja tõstatatud küsimused kuuluvad
lahendamisele kriminaalasja raames. Käesoleva kohtumenetluse raames ei vaata maakohus
nimetatud kriminaalasja uuesti läbi. Kuna 13.11.2014 kohtuotsus kriminaalasjas nr 1-14-3445
jõustus 19.05.2015 Riigikohtu määrusega (tlk 25), ei saa selle peale enam edasi kaevata.
Edasikaebe tähtaja möödumisel võib olla võimalik esitada teistmisavaldus. Teistmisavaldusega
tuleb kriminaalmenetluse seadustiku (KrMS) § 365 kohaselt pöörduda Riigikohtu poole.
Avalduses esitamiseks on vajalik KrMS § 366 toodud teistmise aluse olemasolu.
Käesoleva tsiviilasja raames vaatab kohus läbi üksnes Eesti Haigekassa poolt välja makstud
ravikindlustushüvitise (ravikulude) hüvitamise nõuet kostja vastu. Kohus selgitab, et nimetatud
nõude suurus sõltub kannatanule osutatud raviteenuste mahust ja maksumusest ega sõltu sellest,
kas kostja tegu on kvalifitseeritud tahtliku tapmise või tervisekahjustuse tekitamisena.
3.2. Vastavalt Tartu Ülikooli Kliinikumi kinnituskirjale (tlk 53) ja ravikindlustusseaduse (RaKS)
§ 29 lg-le 1 ja § 39 on hageja võtnud kindlustatud isikult A.T. üle tervishoiuteenuse eest tasu
maksmise kohustuse.

                                                                                                     2
                                                                                 Tsiviilasi nr 2-16-496

Kostja hüvitamise kohustuse aluseks on RaKS § 26 lg 1, mille kohaselt on Haigekassal
tagasinõudeõigus isiku suhtes, kes vastutab kindlustusjuhtumi toimumise eest, mille tõttu sai
kindlustatud isik ravikindlustushüvitisi, samuti kindlustusandjate suhtes, kes on kohustatud
võimaldama hüvitisi sama kindlustusjuhtumi raames. Tulenevalt kostja seisukohtadest (tlk 40) ei
vaidlusta kostja, et temapoolse ründe tagajärjel vajas A.T. haiglaravi ning suri hiljem. 13.11.2014
kohtuotsus kriminaalasjas nr 1-14-3445 (tlk 10-24) on käesolevas tsiviilasjas lubatud tõendiks
TsMS § 272 lg 2 kohaselt. Nimetatud kohtuotsusega on tõendatud, et kostja lõi kannatanut A.T.
30.11.2013 prussiga peapiirkonda ja põhjustas sellega raskeid vigastusi, mille tagajärjel A.T.
03.12.2013 Tartu Ülikooli Kliinikumi haiglas suri. Samuti nähtub viidatud kohtuotsusest, et kostja
tegutses tahtlikult. Kohtuotsusest kostja vastutust vähendavaid asjaolusid ei nähtu. Seega on kostja
RaKS § 26 lg 1 mõttes isikuks, kes vastutab kindlustusjuhtumi toimumise eest. Täidetud on ka
RaKS § 26 lg 1 teine eeldus – ravikindlustushüvitise saamine kindlustatud isiku poolt. Vastavalt
tlk 5 asuvale väljavõttele oli A.T. kindlustatud isikuks. Tartu Ülikooli Kliinikumi kinnituskirjast
(tlk 53) ja raviteenuste arvest (tlk 7-9) nähtuvalt on hageja tasunud ravikindlustushüvitist
kannatanule summas 2882,88 eurot. Kostja ei ole vaidlustanud kannatanule osutatud
tervishoiuteenuste maksumust. Kostja käitumise ja hagejal kahju tekkimise vahel oli põhjuslik
seos võlaõigusseaduse § 127 lg 4 mõttes. Kui kostja ei oleks A.T. rünnanud, ei oleks A.T. vajanud
haiglaravi ja hagejal ei oleks tekkinud A.T. ravikindlustushüvitise tasumise kohustust. Kostja ei
ole esitanud kohtule omapoolseid tõendeid, mille alusel saaks teda haigekassale
ravikindlustushüvitise tasumise kohustusest vabastada või tema vastutust vähendada. Eelnevast
tulenevalt leiab kohus, et hageja nõue kostja vastu kuulub rahuldamisele täies ulatuses ja Vilmar
Eelsaarelt tuleb Eesti Haigekassa kasuks välja mõista 2882,88 eurot.
3.3. Asjaolu, et hageja ei esitanud oma nõuet kriminaalasja menetluse raames tsiviilhagina, ei oma
asja lahendamisel tähtsust. Kahjunõude läbivaatamine kriminaalasja raames või eraldi nõudena
tsiviilkohtumenetluses ei mõjuta nõude rahuldamise tõenäosust ega kostjalt väljamõistetavat
summat.


Menetluskulud
4. Tsiviilkohtumenetluse seadustiku (TsMS) § 162 lg 1 kohaselt kannab hagimenetluse kulud
pool, kelle kahjuks otsus tehti. Kuna kohus rahuldab hagi täies ulatuses, jäävad kõik menetluskulud
kostja kanda
Kuna hageja on teatanud, et tal hüvitamisele kuuluvaid menetluskulusid ei ole,                 kohus
menetluskulusid summaliselt kindlaks ei määra.


/allkirjastatud digitaalselt/
Kohtunik




                                                                                                     3
