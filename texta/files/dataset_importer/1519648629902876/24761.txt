                                                                          2-15-120532




                            KOHTUOTSUS
                              EESTI VABARIIGI NIMEL
                                    Tagaseljaotsus

Kohus                            Viru Maakohus

Kohtunik                         Pille Aver
Otsuse tegemise aeg ja koht      01.veebruar 2016, Narva kohtumaja
Tsiviilasja number               2-15-120532
Tsiviilasi                       Osaühing Aktiva Finants hagi V U vastu võlgnevuse
                                 nõudes
Tsiviilasja hind                 2100,43 eurot
Asja lahendamise viis            Kirjalik menetlus
Menetlusosalised ja nende        Hageja: Osaühing (OÜ) Aktiva Finants (RK 10746479,
esindajad                        asukoht: A.Weizenbergi 20, 10150 Tallinn
                                 Hageja lepinguline esindaja: Kadri Timuska, e-post:
                                 jurist@julianus.ee
                                 Kostja: V U (IK XXX, elukoht on teadmata)

RESOLUTSIOON


   1. Rahuldada OÜ Aktiva Finants hagi V U vastu tagaseljaotsusega.
   2. Välja mõista kostjalt V U hageja OÜ Aktiva Finants kasuks V U ja Elisa Eesti AS
      vahel 03.01.2013 sõlmitud liitumislepingust ja järelmaksuga vara müügilepingust nr
      2264568 ning 13.01.2013 sõlmitud liitumislepingust ja järelmaksuga vara
      müügilepingust nr 2285395 tulenev põhivõlgnevus summas 1050 (üks tuhat
      viiskümmend) eurot 24 senti ja viivised summas 1050 (üks tuhat viiskümmend) eurot
      19 senti.

   3. Jätta kõik menetluskulud kostja V U kanda.

   4. Välja mõista kostjalt V U hageja OÜ Aktiva Finants kasuks menetluskulud summas
      420 (nelisada kakskümmend) eurot, so hageja poolt tasutud riigilõiv summas 250
      (kakssada viiskümmend) eurot hagiavalduse esitamise eest ja lepingulisele esindajale
      makstud tasu õigusabi eest 170 (ükssada seitsekümmend) eurot. Hageja õigusabikulu
      on vähendatud TsMS § 175 lg 1 alusel.
   5. Välja mõista kostjalt V U hageja OÜ Aktiva Finants kasuks väljamõistetud
      menetluskuludelt menetluskulude suurust alates kohtuotsuse jõustumisest kuni
      täitmiseni viivist võlaõigusseaduse § 113 lõike 1 teises lauses ettenähtud ulatuses.
                                                                                  1/3
                                                                                2-15-120532



   6. Kohtuotsus kuulub tagatiseta viivitamatult täitmisele TsMS § 468 lg 1 p 2 alusel.

   7. Tsiviilkohtumenetluse seadustiku (TsMS) § 317 lg 1 p 1 ja lg 3 alusel toimetada
      kostjale V U (ik XXX) kohtuotsus kätte avalikult väljaande Ametlikud Teadaanded
      kaudu, milleks avaldada väljaandes Ametlikud Teadaanded otsuse resolutsioon ja
      edasikaebamise kord.
   8. Kohtuotsus loetakse TsMS § 317 lg 5 järgi kostjale V U avalikult kättetoimetatuks 15
      päeva möödumisel väljavõtte väljaandes Ametlikud Teadaanded ilmumise päevast.


Tagaseljaotsus on tehtud tsiviilkohtumenetluse seadustiku (TsMS) § 407 lg 1 alusel.
Hagimaterjalid on loetud kostjale kätte toimetatuks 14.01.2016, s.o 15 päeva möödumisel
väljavõtte väljaandes Ametlikud Teadaanded 29.12.2015 ilmumise päevast. Tagaseljaotsuse võib
kohus teha kirjeldava ja põhjendava osata (TsMS § 444 lg 3).



 EDASIKAEBAMISE KORD

 Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on
 tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
 jäetakse tema hagi rahuldamata, võib esitada otsuse peale apellatsioonkaebuse. TsMS § 632 lg 1
 alusel esitatakse kaebus Tartu Ringkonnakohtule 30 päeva jooksul, alates otsuse
 kättetoimetamisest, kuid mitte hiljem kui viie kuu möödumisel esimese astme kohtu otsuse
 avalikult teatavakstegemisest. Kaebus võidakse lahendada kirjalikus menetluses, kui kaebuses
 ei taotleta selle lahendamist istungil.

 Kostjal on õigus esitada tagaseljaotsuse peale kaja menetluse taastamiseks. TsMS § 415 lg 2
 alusel võib kaja esitada tagaseljaotsuse kättetoimetamisest alates 30 päeva jooksul. Kui
 tagaseljaotsus toimetatakse kätte avalikult, võib kaja esitada 30 päeva jooksul alates päevast,
 kui kostja sai tagaseljaotsusest või selle täitmiseks algatatud täitemenetlusest teada. Koos
 kajaga tuleb kohtule esitada kõik asja ettevalmistamise lõpuleviimiseks vajalik, s.t TsMS § 394
 nõuetele vastav kirjalik vastus ning tasuda kajalt kautsjon.

 TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
 kuid mitte vähem kui 100 eurot ja mitte rohkem kui 1500 eurot. Kautsjon tuleb tasuda
 Rahandusministeeriumi arveldusarvele: SEB Pank EE571010220229377229 või Swedbank
 EE062200221059223099 või Danske Bank EE513300333522160001 või Nordea Bank
 EE221700017003510302.

 Kohus selgitab, et menetlusabi taotlemise korral peab menetlusabi taotleja seaduses sätestatud
 tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
 taotleb, eelkõige esitama kaebuse. Kaebuse põhjendamiseks või riigilõivu tasumiseks või
 kaebuses esineva sellise puuduse kõrvaldamiseks, mis on seotud menetlusabi taotlemisega,
 annab kohus sellisel juhul mõistliku tähtaja pärast menetlusabi andmise taotluse lahendamist,
 kui nimetatud taotlus ei olnud esitatud põhjendamatult või tähtaja pikendamise eesmärgil. See
 ei välista menetlustähtaja ennistamist.

 (allkirjastatud digitaalselt)

                                                                                         2/3
             2-15-120532

Pille Aver
kohtunik




                    3/3
