                         TARTU MAAKOHUS

                                KOHTUOTSUS
                                  EESTI VABARIIGI NIMEL


Otsuse tegemise koht ja aeg          Viljandi kohtumaja              14. märts 2016
Kriminaalasi                         nr 1-16-2061 (kohtueelses menetluses nr 14284000265)
(number ja menetlus)                 kokkuleppemenetlus
Menetlus kohtus                      kohtuistung
Kohtunik                             Aivar Hint
Kohtuistungi sekretär                Marita Kalamees
Prokurör                             Merike Tikk
Süüdistatav                          Kauri Joandi (isikukood 37908016029; elukoht
                                     xxxxxxxxxxxx xxx-xx xxxxxxxxx xxxxx xxxxxxxxxxx)
                                     KarS § 121 (alates 01.01.2015 KarS § 121 lg 2 p 1 ja 2)
Süüdistus
                                     järgi
Kaitsja                              vandeadvokaat Mart Sikut (lepinguline kaitsja)
Süüdistatav                          Margus Naal (isikukood 37505106023; elukoht xxxxx x-x
                                     xxxxxxxxxx)
Süüdistus                            KarS § 121 (alates 01.01.2015 KarS § 121 lg 2 p 1) järgi
Kaitsja                              vandeadvokaat Raul Tosmann (riigi õigusabi korras)

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Kriminaalasjas:
1.1 tunnistada Kauri Joandi süüdi karistusseadustiku (KarS) § 121 (alates 01.01.2015 KarS §
    121 lg 2 p 1 ja 2) järgi ja mõista talle karistusena vangistus 1 (üks) aasta 4 (neli) kuud; KarS
    § 73 lg 1 ja lg 3 alusel määrata, et mõistetud vangistus jääb täielikult tingimisi kohaldamata;
    määrata Kauri Joandile katseaeg 3 (kolm) aastat ning mõistetud vangistust 1 (üks) aasta 4
    (neli) kuud ei pöörata täitmisele, kui Kauri Joandi ei pane katseajal tahtlikult toime uut
    kuritegu;
1.2 tunnistada Margus Naal süüdi KarS § 121 (alates 01.01.2015 KarS § 121 lg 2 p 1) järgi ja
    mõista talle karistusena vangistus 6 (kuus) kuud; KarS § 65 lg 2 alusel suurendada käesoleva
    kohtuotsusega Margus Naalile mõistetud karistust Tartu Maakohtu 27. veebruari 2014
    otsusega Margus Naalile mõistetud karistuse ärakandmata osa, s.o vangistuse 11 kuud ja 28
    päeva võrra ning mõista Margus Naalile liitkaristus vangistusena 1 (üks) aasta 5 (viis) kuud
    ja 28 (kakskümmend kaheksa) päeva: KarS § 69 alusel asendada Margus Naalile mõistetud
    vangistus 1 aasta 5 kuud ja 28 päeva üldkasuliku tööga 538 (viissada kolmkümmend
    kaheksa) tundi tundi ja määrata üldkasuliku töö tegemise tähtajaks 29. märts 2017; üld-
    kasuliku töö tegemisel allutada Margus Naal KarS § 75 lg-s 1 sätestatud käitumiskontrollile
    alalise elukohaga xxxxxx x-x xxxxxxxxx ; tühistada Margus Naalile tõkendina kohaldatud
    elukohast lahkumise keeld.
Muud otsustused
2. Kahju, kriminaalmenetluse kulude ja kriminaalmenetluses kohaldatavate muude abinõude
    osas:
2.1 kuriteoga tekitatud ja heastamata kahjus:
2.1.1 rahuldada täielikult. P. L ) tsiviilhagi ning välja mõista solidaarselt Kauri Joandilt ja
        Margus Naalilt 1300 (üks tuhat kolmsada) eurot P.L kasuks;
2.2 välja mõista riigieelarve tuludesse:
2.2.1 Kauri Joandilt sundraha 645 (kuussada nelikümmend viis) eurot, määrata
        kriminaalmenetluse kulud 645 (kuussada nelikümmend viis) eurot tasumisele ositi aasta
        jooksul järgmiselt: 1) alates 2016. a aprillikuust igakuise menetluskulu osa 53
        (viiskümmend kolm) eurot 75 senti tasumine, kuni menetluskulude täieliku tasumiseni; 2)
        igas kuus tasutava menetluskulu osa tasumistähtaeg kuu 30-s kuupäev; 3) tähtaegselt
        kohtu määratud menetluskulu osa tasumata jätmisel või kokkuvõttes tasumise
        graafikujärgse võlgnevuse korral, lugeda tähtaeg saabunuks menetluskulu tasumisele
        tervikuna;
2.2.2 Margus Naalilt sundraha 645 (kuussada nelikümmend viis) eurot, riigi õigusabi tasu 264
        (kakssada kuuskümmend neli) eurot riigi kasuks; määrata kriminaalmenetluse kulud 909
        (üheksada üheksa) eurot tasumisele ositi aasta jooksul järgmiselt: 1) alates 2016 a
        aprillikuust igakuise menetluskulu osa 75 (seitsekümmend viis) eurot 75 senti tasumine,
        kuni menetluskulude täieliku tasumiseni; 2) igas kuus tasutava menetluskulu osa
        tasumistähtaeg kuu 30-s kuupäev; 3) tähtaegselt kohtu määratud menetluskulu osa
        tasumata jätmisel või kokkuvõttes tasumise graafikujärgse võlgnevuse korral, lugeda
        tähtaeg saabunuks menetluskulu tasumisele tervikuna;
2.3     kohtuotsuse jõustumisel asitõend CD-plaat jätta KrMS § 126 lg 3 p 1 alusel kriminaalasja
   juurde;
2.4     rahuldada vandeadvokaat Raul Tosmanni kohtumenetluses riigi õigusabi ja sellega
   seonduvate kulude hüvitamise taotlus 48 eurot (s.h käibemaks) ulatuses.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
    vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 käitumiskontrollile allutatud süüdimõistetule nimetab kriminaalhooldaja kriminaalhooldus-
    osakonna juhataja ning kui süüdimõistetu katseajal ei järgi kontrollnõudeid või ei täida talle
    pandud kohustusi, võib kohus kriminaalhooldusametniku sellekohase ettekande alusel
    määrata täiendavaid kohustusi, pikendada katseaega kuni ühe aasta võrra või pöörata karistus
    täitmisele;
3.5 üldkasuliku töö täitmisele pööramiseks saadetakse kohtuotsus täitmiseks süüdimõistetu
    elukohajärgsele kriminaalhooldusosakonnale;
3.6 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.7 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk;

                                                2
3.8 KrMS § 248 lg 1 p 5 kohaselt on kokkuleppemenetluses kohtulahendiks kohtuotsus
    süüdistatava süüdimõistmise ja talle kokkuleppekohase karistuse mõistmise kohta.

ASJAOLUDE KIRJELDUS JA OTSUSE PÕHJENDUSED

1. Süüdistus
1.1 Süüdistusest nähtuvalt on Kauri Joandi toime pannud kuriteona korduvalt teise inimese
tervise kahjustamise ja valu tekitava kehalise väärkohtlemise, millega on tekitatud
tervisekahjustus, mis kestab vähemalt neli nädalat KarS § 121 (alates 01.01.2015 on kuritegu
kvalifitseeritav KarS § 121 lg 2 p 1, 2) järgi, mis seisnes selles, et tema 02.11.2014 kella 05.30 –
06.00 vahel tungisid koos Margus Naali ja seni kindlakstegemata isikuga Viljandi linnas
Jakobsoni 11 asuva ööklubi “Club Lounge” ees kallale P.L, kellele lõid peaga ühe korra
näopiirkonda ning käte ja jalgadega erinevatesse kehapiirkondadesse. Löömise käigus tekitati
kannatanule füüsilist valu ja tervisekahjustused (vasaku silma piirkonnas hematoom, ülahuule
turse, ülalõualuul nelja esihamba väljalöömine).
1.2 Süüdistusest nähtuvalt on Margus Naal toime pannud kuriteona teise inimese tervise
kahjustamise ja valu tekitava kehalise väärkohtlemise, millega on tekitatud tervisekahjustus, mis
kestab vähemalt neli nädalat KarS § 121 (alates 01.01.2015 on kuritegu kvalifitseeritav KarS §
121 lg 2 p 1) järgi, mis seisnes selles, et tema 02.11.2014 kella 05.30 – 06.00 vahel tungisid koos
Kauri Joandi ja seni kindlakstegemata isikuga Viljandi linnas Jakobsoni 11 asuva ööklubi “Club
Lounge” ees kallale P.L, kellele lõi peaga ühe korra näopiirkonda ning käte ja jalgadega
erinevatesse kehapiirkondadesse. Löömise käigus tekitati kannatanule füüsilist valu ja
tervisekahjustused (vasaku silma piirkonnas hematoom, ülahuule turse, ülalõualuul nelja
esihamba väljalöömine).

2. Kriminaalasjas sõlmitud kokkulepped
       Prokuratuur    ja    süüdistatavad    on     nõustunud     kriminaalasja    lahendamisega
kokkuleppemenetluses. Prokurör, süüdistatavad ja süüdistatavate kaitsjad on kriminaalasjas
sõlminud kokkulepped süüdistatavate süüdimõistmiseks:
1) Kauri Joandi KarS § 121 (alates 01.01.2015 KarS § 121 lg 2 p 1, 2) järgi ja karistamiseks
vangistusega 1 (üks) aasta 4 kuud. KarS § 73 lg 1 ja lg 3 alusel määrata, et mõistetud karistust ei
pöörata täitmisele, kui Kauri Joandi ei pane 3- (kolme) aastase katseaja jooksul toime uut
tahtlikku kuritegu.
2) Margus Naal KarS § 121 (alates 01.01.2015 KarS § 121 lg 2 p 1) järgi ja karistamiseks
vangistusega 6 kuud. KarS § 65 lg 2 alusel suurendada nimetatud karistust Tartu Maakohtu
Viljandi kohtumaja 27.02.2014 otsusega mõistetud karistuse ärakandmata osa võrra s.o 11 kuud
ja 28 päeva vangistust ja liitkaristuseks mõista 1 aasta 5 kuud ja 28 päeva vangistust. KarS § 69
alusel asendada karistuseks mõistetud vangistus 1 aasta 5 kuud ja 28 päeva üldkasuliku tööga,
arvestades, et ühele vangistuse päevale vastab 1 tund üldkasulikku tööd (1 aasta 5 kuud ja 28
päeva = 538 päeva x 1 tund), s.o üldkasuliku tööga 538 tundi. Üldkasulik töö tuleb teha 12 kuu
jooksul.KarS § 69 lg 4 kohaselt tuleb üldkasuliku töö tegemise ajal järgida kontrollnõudeid
vastavalt KarS §-s 75 sätestatule.

3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses. Vastavalt KrMS § 239
lg-le 2 on kokkuleppemenetluse kohaldamine võimalik kuriteos, mille eest karistusseadustik
näeb ette kergeima karistusena vähem kui neli aastat ja raskeimaks võimalikuks karistuseks ei
ole eluaegset vangistust ning kokkuleppemenetlusega nõustuvad süüdistatav, kaitsja ja
prokuratuur.
Kohtuistungil süüdistatavad kinnitasid, et on kokkulepetest aru saanud ja nõustusid vastavalt
kokkulepetele süüdimõistmises ning karistamises ja tekitatud kahju heastamises.

                                                 3
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkulepete sõlmimine on olnud süüdistatavate tõeliste tahete avaldused ja kriminaalasja menet-
lemisel on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamisesemete asjaolud selged, vastavuses õiguslike kvalifikatsiooniga ning
süüdistatavad tulevad süüdi mõista vastavalt sõlmitud kokkulepetele.
3.2. Põhjendused karistuste mõistmisel
KarS § 121 näeb ette süüdlase karistamise rahalise karistuse või kuni kolmeaastase vangistusega.
Kohus      ei    tuvastanud      asjaolusid,   mis    välistaksid     süüdistatavate    karistamise
kokkuleppemenetluses. Süüdistatavaid tuleb karistada vastavalt sõlmitud kokkulepetele.
3.3. Tsiviilhagi lahendamine
KrMS § 310 kohaselt süüdimõistva kohtuotsuse puhul teeb kohus otsuse tsiviilhagis.
Võlaõigusseaduse (VÕS) § 1043 kohaselt teisele isikule (kannatanu) õigusvastaselt kahju
tekitanud isik (kahju tekitaja) peab kahju hüvitama, kui ta on kahju tekitamises süüdi.
P.L on esitanud kriminaalasjas tekitatud ja heastamata kahjude hüvitamiseks tsiviilhagi 1300
eurot. P.L tsiviilhagi 1300 euro nõudes tuleb rahuldada ning välja mõista solidaarselt Kauri
Joandilt ja Margus Naalilt 1300 eurot P.L kasuks.

4. Kohtu põhjendused kriminaalmenetluse kulude hüvitamiseks
4.1. Menetluskulude arvestus kululiikide järgi
Menetluskulud on sätestatud KrMS §-s 175.
4.1.1. Sundraha
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 lg 1 kohaselt on - teise astme kuriteo puhul 1,5 palgamäära, s.o 645 eurot.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus.
4.1.2. Riigi õigusabi
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 (Kaitsja valimine ja määramine)
lg-le 2 kaitsja määrab uurimisasutuse, prokuratuuri või kohtu taotlusel Eesti Advokatuur, kui
süüdistatav ei ole endale kaitsjat valinud, kuid on taotlenud kaitsja määramist või kui süüdistatav
ei ole endale kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt
riigi õigusabi seaduse (RÕS) § 4 lg 3 p-le 1 on riigi õigusabiks määratud kaitse
kriminaalmenetluses. RÕS § 21 lg 3 kohaselt riigi õigusabi osutamise eest makstava tasu
arvestamise alused, maksmise korra ja tasumäärad ning riigi õigusabi osutamisega kaasnevate
kulude hüvitamise ulatuse ja korra kehtestab advokatuuri juhatus. Eesti Advokatuuri juhatuse 15.
septembri 2015 otsusega on kinnitatud Riigi õigusabi osutamise eest makstava tasu arvestamise
alused, maksmise kord ja tasumäärad ning riigi õigusabi osutamisega kaasnevate kulude
hüvitamise ulatus ja kord (edaspidi kord). Korras on kehtestatud tasu arvestamise alused ja
maksmise kord, tasumäärad ning kulude hüvitamisse ulatus ja kord.
4.1.2.1. Riigi õigusabi kohtueelsel uurimisel
Süüdistatava Margus Naali kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 216 eurot.
4.1.2.2. Riigi õigusabi kohtus
Süüdistatava Margus Naali kaitsja on esitanud kohtus taotluse riigi õigusabi suuruse ja riigi
õigusabi kulude hüvitamise ulatuse kindlaksmääramiseks.
Taotluse p 3 (Riigi õigusabi osutamise käigus tehtud toimingud, nendele kulunud aeg ja/või
taotletav tasu) on arvestatud tasu suuruseks koos käibemaksuga 48 eurot.
Kaitsja kohtus esitatud aruanded kaitsjatasudes on usaldusväärsed ja vastavuses kehtestatud
advokaadi tasumääradega ning kaitsjaid tuleb selles ulatuses tasustada.
4.2 Menetluskulud kokku
Kriminaalmenetluses on süüdistatavatele arvestuslikult menetluskuludeks kokku:
                                                  4
1) Kauri Joandi: sundraha 645 eurot;
2) Margus Naal: sundraha 645, riigi õigusabi tasu 264 eurot.
4.3. Menetluskulude hüvitamine
KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS. § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 (Tsiviilhagiga seotud menetluskulude
hüvitamine) sätestatud erandeid. Kui ühes kriminaalasjas mõistetakse süüdi mitu isikut, siis
otsustab kulude jaotuse kohus, arvestades iga süüdimõistetu vastutuse ulatust ja varalist seisundit
(KrMS § 180 lg 2).
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.
Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetutel üle jõu käivateks kohustusteks. Arvestatud menetluskulud tulevad KrMS § 180
alusel välja mõista süüdistatavatelt.
Arvestades süüdimõistetute majanduslikku olukorda määrata menetluskulude tasumine ositi
aasta jooksul, igakuiste võrdsete osade kaupa.
4.4. Kaitsja tasustamine riigi õigusabi osutamise eest
Kohtumenetluses määratud korras esinenud kaitsja osutatud riigi õigusabiga seonduv tasu
arvestatakse riigi selleks otstarbeks määratud vahendite arvelt vandeadvokaadile Raul Tosmann
48 eurot.

5. Kohtu muud põhjendused
Süüdistatavale Margus Naal tõkendina kohaldatud elukohast lahkumise keeld tuleb tühistada.
Kriminaalasja juures olev asitõend CD-plaat tuleb KrMS § 126 lg 3 p 1 alusel jätta kriminaalasja
juurde.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                                5
