                        KOHTUMÄÄRUS

Kohus                                 Harju Maakohus Kentmanni kohtumaja
Kohtukoosseis                         Kohtunik Karin Sonntak
Määruse tegemise aeg ja koht          1.november 2016. a kell 14.00 Kentmanni 13 Tallinnas
Tsiviilasja number                    2-16-10189
Tsiviilasi                            XXXX avaldus XXXX ajutise halduri nimetamiseks ja
                                      pankroti väljakuulutamiseks
Asja läbivaatamise kuupäev            17.10.2016. a
Menetlusosalised                      Võlausaldaja: XXXX(sünniaeg XXXX.a, XXXX)
                                      Võlausaldaja lepinguline esindaja: Ramon Rask (e-post
                                      menetlus@rask.ee)
                                      Võlgnik: XXXX (isikukood XXXX, elukoht XXXX, e-
                                      post XXX)
                                      Ajutine pankrotihaldur: Svetlana Pilden (IK 47809102261
                                      asukoht Business Law Firm OÜ Liivalaia 21-17 10118
                                      Tallinn e-post svetlana.pilden@haldur.just.ee).


Resolutsioon
1. Rahuldada XXXXavaldus XXXXpankroti väljakuulutamiseks.

2. Kuulutada välja XXXX(isikukood XXXX) pankrot 1. novembril 2016. a kell 14.00.

3. Nimetada XXXXpankrotihalduriks Svetlana Pilden (IK 47809102261 asukoht Business
Law     Firm    OÜ    Liivalaia  21-17  10118    Tallinn   tel  6 876 195   e-post
svetlana.pilden@haldur.just.ee).

4. Määrata võlausaldajate esimese üldkoosoleku ajaks 28. november 2016. a algusega kell
10.00 Tallinnas Kentmanni 13 asuvas Harju Maakohtu saalis nr 218.

5. Pankrotimäärus kuulub viivitamatult täitmisele.

6. Võlausaldajad on kohustatud hiljemalt kahe kuu jooksul pankrotiteate väljaandes
Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nende tekkimise
alusest ja nõude tähtajast. Kui nõue esitatakse pärast nimetatud tähtaja möödumist ning
võlausaldajate üldkoosolek nõude esitamise tähtaega ei ennista, siis võetakse nõue vastavalt
PankrS § 102 lg 2 kaitsmisele, kuid tunnustamise korral rahuldatakse pärast õigeaegselt esitatud
tunnustatud nõuete rahuldamist. Pankrotivõlgnikule võlgnetavate kohustuste täitmist võib pärast
pankroti väljakuulutamist vastu võtta üksnes pankrotihaldur. Sama tähtaja jooksul on kohustatud
kõik isikud, kelle valduses on ükskõik mis alusel võlgniku vara, teatama sellest haldurile.
7. Kohustada XXXXkohtus vandega kinnitama vara ja võlgade nimekirja õigsust enne
esimest võlausaldajate üldkoosolekut 28. novembril 2016. a kell 9.50. Kui XXXXvannet
andma ei ilmu, siis on kohtul õigus määrata trahv, kohaldada sundtoomist või aresti kuni 3
kuud.

8. Määrata Svetlana Pildeni’le ajutise pankrotihalduri tasu 1 125 (üks tuhat ükssada
kakskümmend viis) eurot (lisandub käibemaks 225 eurot) ja tehtud vajalike kulutuste
katteks 56 (viiskümmend kuus) eurot (lisandub käibemaks 11,20 eurot) pankrotivara
arvelt. Väljamakse teostada büroole, mille kaudu haldur tegutseb – Business Law Firm OÜ
(konto nr EE481010220061434016 SEB Pank).

9. Teha märkus kinnistusraamatusse pankroti väljakuulutamise kohta registriossa nr
XXXX võlgnikule kuuluva kinnistu, asukohaga XXXXTallinna linn, juurde.

10. Määrus teha teatavaks väljaandes Ametlikud Teadaanded ja saata Tartu Maakohtu
registriosakonda ning kinnistusosakonda.

11. Menetluskulud jätta täies ulatuses XXXXkanda.

12. Välja mõista XXXXmenetluskulud summas 1 249 (üks tuhat kakssada nelikümmend
üheksa) eurot ja 56 senti XXXXkasuks.


Edasikaebamise kord
Määrusele võib esitada määruskaebuse võlgnik või pankrotiavalduse esitanud võlausaldaja
Tallinna Ringkonnakohtule Harju Maakohtu kaudu 15 päeva jooksul alates määruse
kättetoimetamisest, kuid mitte hiljem kui viie kuu möödumisel määruse tegemisest.

Asjaolud ja pankrotiavaldus
11.05.2016. a sõlmisid võlausaldaja ja võlgnik notariaalse võlatunnistuse ning kokkuleppe
kohesele sundtäitmisele allumise kohta. Võlatunnistuse kohaselt kinnitab võlgnik, et ta võlgneb
võlausaldajale 10.05.2016. a seisuga kokku 270 966,27 eurot ning kohustub tasuma vastava
summa võlausaldajale hiljemalt 11.05.2016. a. Kohustuse täitmisega viivitamise korral on
võlausaldajal õigus nõuda viivist 0,05% päevas iga tasumisega viivitatud päeva eest.
Võlatunnistuse aluseks on võlausaldaja ja XXXX poolt võlgnikule antud laenud. Lisaks
võlatunnistusele tõendab poolte vaheliste laenusuhete olemasolu ja laenude andmise fakti XXXX
ja võlausaldaja pangakonto väljavõtted Swedbank’is. XXXXon loovutanud enda laenunõuded
võlgniku vastu võlausaldajale. Võlgnik ei ole võlausaldajale 11.05.2016. a võlatunnistusel
põhinevat nõuet täitnud. Käesoleva pankrotiavalduse kohtule esitamise seisuga (07.06.2016. a)
moodustab võlgniku kohustus võlausaldaja ees 278 282,35 eurot (põhinõue summas 270 966,27
eurot ning viivsenõue summas 7316,08 eurot, millele lisandub 135,48 eurot päevas. Kuivõrd
võlgnik on ise avaldanud, et tal puudub vara võlausaldaja nõude rahuldamiseks, siis tuleb
võlgniku maksejõuetust PankrS § 10 lg 2 p 2 ja p 4 alusel eeldada.

Võlgniku vastus
Võlgnik pankrotiavaldusele vastuväiteid ei esitanud.

Kohtumääruse põhjendused
Kohus leiab, et pankrotiavaldus kuulub rahuldamisele ja välja tuleb kuulutada XXXXpankrot.
Pankrotihalduriks nimetab kohus Svetlana Pildeni.



                                                                                             2
PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja
nõudeid ja see suutmatus ei ole võlgniku majanduslikust olukorrast tulenevalt ajutine. Kohus
leiab, et kogutud ja kohtuistungil uuritud tõenditega on kindlaks tehtud, et võlgniku
maksejõuetus ei ole ajutine ja põhjendatud on välja kuulutada võlgniku pankrot. PankrS § 31 lg 1
kohus kuulutab pankroti välja, kui võlgnik on maksejõuetu.

Võlausaldaja nõude aluseks on 11.05.2016. a sõlmitud notariaalne võlatunnistus ning kokkulepe
kohesele sundtäitmisele allumise kohta. Võlatunnistuse kohaselt kinnitab võlgnik, et ta võlgneb
võlausaldajale 10.05.2016. a seisuga kokku 270 966,27 eurot ning kohustub tasuma vastava
summa võlausaldajale hiljemalt 11.05.2016. a. Kohustuse täitmisega viivitamise korral on
võlausaldajal õigus nõuda viivist 0,05% päevas iga tasumisega viivitatud päeva eest.
Võlatunnistuse aluseks on võlausaldaja ja XXXX poolt võlgnikule antud laenud.

PankrS § 10 lg 2 p 2 ja p 4 kohaselt võlgniku maksejõuetuse põhistamiseks peab võlausaldaja
muu hulgas tuginema vähemalt ühele järgmistest asjaoludest: võlgniku suhtes toimuvas
täitemenetluses ei ole kolme kuu jooksul vara puudumise tõttu saadud nõuet rahuldada või kui
täitemenetluses ilmneb, et võlgnikul ei jätku vara kõigi kohustuste täitmiseks või kui võlgnik
teatab võlausaldajale, kohtule või avalikkusele, et ta ei suuda oma kohustusi täita. 12.05.2016. a
esitas võlausaldaja Tallinna kohtutäitur Risto Sepale täitmisavalduse, mille esemeks on
käesoleva pankrotiavalduse esemeks olev nõue. Võlausaldaja täitmisavalduse alusel algatas
kohtutäitur Risto Sepp täitemenetluse nr 027/2016/967. XXXXon kohtutäitur Risto Sepale
täitemenetluse nr 027/2016/967 raames avaldanud, et tal puuduvad võimalused nõude
rahuldamiseks.

Ajutine haldur on tuvastanud, et võlgniku vara väärtus on ca 460 000 eurot ja teadaolevate
kohustuste maht on 3 710 170,40 eurot. Võlgnik töötab seoses terviserikkega osalise tööajaga,
igakuine sissetulek on 750 eurot.

Eeltoodust tulenevalt loeb kohus tõendatuks, et võlgnik ei suuda rahuldada võlausaldajate
nõudeid ja see suutmatus ei ole võlgniku majanduslikust olukorrast tulenevalt ajutine, mistõttu
tuleb pidada võlgnikku maksejõuetuks. Ajutine haldur on tuvastanud, et maksejõuetuse
põhjuseks on ülejõukäivad käenduskohustused, seega tuleb maksejõuetuse põhjuseks pidada
muud asjaolu PankrS § 22 lg 5 tähenduses.

Pankrotivara moodustamise aluseks saab PankrS § 108 kohaselt olla vara tagasivõitmine või
tagasinõudmine. Selgeid tagasivõitmise võimalusi haldur ajutise menetluse käigus ei tuvastanud.

Ajutine pankrotihaldur Svetlana Pilden on esitanud tasunõude 12,5 töötunni eest kokku summas
1 125 eurot. Võlausaldaja ega võlgnik ajutise halduri tasunõudele vastu ei vaidle. PankrS § 23 lg
1 kohaselt ajutisel halduril on õigus saada oma ülesannete täitmise eest tasu, mille suuruse
määrab kohus, samuti nõuda oma ülesannete täitmiseks tehtud vajalike kulutuste hüvitamist.
Tasu suuruse määramisel arvestab kohus ajutise halduri ülesannete mahtu, keerukust ja ajutise
halduri kutseoskusi. PankrS § 23 lg 3 kohaselt on ajutise pankrotihalduri tunnitasu ülemmäär on
96 eurot. Kohus leiab, et arvestades ajutise halduri töö mahtu, keerukust ja kutseoskust on
põhjendatud määrata ajutise pankrotihalduri tasuks 1 125 eurot ja tehtud kulutuste eest 56 eurot.
Kohus jätab PankrS § 150 lg 2 alusel menetluskulud täies ulatuses võlgniku kanda. PankrS § 150
lg 2 järgi kui pankrotiavaldus rahuldatakse tasutakse pankrotimenetluse kulud pankrotivarast.

Menetlusosaliste menetluskulud
TsMS § 173 lg 1 kohaselt asja menetlenud kohus esitab menetluskulude jaotuse menetlusosaliste
vahel kohtuotsuses või menetlust lõpetavas määruses. Eeltoodu alusel jätab kohus menetluskulud
täies ulatuses võlgniku kanda.


                                                                                                3
TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
Kohtukulud on TsMS § 138 lg 2 kohaselt muuhulgas riigilõiv ning asja läbivaatamise kulud.
Võlausaldaja menetluskulude nimekirja järgi (tl 151) moodustavad menetluskulud 1 249,56
eurot (sisaldab käibemaksu). Kohus leiab, et võlausaldaja menetluskulude kindlaksmääramise
avaldus kuulub rahuldamisele. Kohtu hinnangul vastab võlausaldaja esindaja tasutaotlus
käesoleva asja keerukusele, kantud kulud on põhjendatud ja vajalikud. Tsiviilasjas nr 3-2-1-98-
13 on Riigikohus 14.10.2013.a määruses märkinud, et kohtul on õigus nõuda menetluskulude
kohta selgitusi või tõendavaid dokumente, kui kohtul tekib menetluskulude kandmise kohta
kahtlus või ei ole menetluskulude nimekiri selge. Käesoleval juhul kohtul puudub alus kahelda
selles, et menetluskulude nimekirjas märgitud ajakulu on tegelikkuses kantud. Võlausaldaja
esindaja toimingute kestvuse loeb kohus põhjendatuks ning tsiviilasja keerukusega kooskõlas
olevaks. Eeltoodust tulenevalt on võlausaldaja põhjendatud menetluskulud summas 1 249,56
eurot.


/allkirjastatud digitaalselt/
Karin Sonntak
Kohtunik




                                                                                             4
