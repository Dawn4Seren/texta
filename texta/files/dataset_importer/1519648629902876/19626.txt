                                                                                    1-16-2197




                  K O H T U O T S U S
                        EESTI VABARIIGI NIMEL


Kohus                         Harju Maakohus (Liivalaia kohtumaja)


Otsuse tegemise aeg ja koht   31. märtsil 2016.a Tallinnas


Kriminaalasja number          1-16-2197 (15230104434)


Kohtukoosseis                 Kohtunik Violetta Kõvask


Kohtuistungi sekretär         Sirje Luga


Kriminaalasi                  Sander Pärtel süüdistuses KarS § 120 lg 1, § 121 lg 2 p 2,
                              3 ja § 264 lg 1 p 3 järgi kokkuleppemenetluses.


Abiprokurör                   Katrin Kabel


Süüdistatav                   SANDER PÄRTEL – isikukood: 39203104243; Eesti
                              Vabariigi kodakondsus; elukoht: XXX emakeel: eesti
                              keel; kutsekeskharidus; töökoht: XXX ja XXX.
                              Kriminaal- ja väärteokorras karistused puuduvad.

                              Alates 30.11.2015.a kohaldatud tõkendina elukohast
                              lahkumise keeld, kehtivusega 30.11.2016.a


Kaitsja                       Kaitsjat ei soovinud kohtusse


                              Juhindudes KrMS § 175, 179, 180 lg 3, 247, 248 lg 1 p 5,
                              311-313, 318, 319 kohus otsustas:




                                                                                           1
                                                                                    1-16-2197

RESOLUTSIOON

Tunnistada Sander Pärtel KarS § 120 lg 1 järgi kvalifitseeritava kuriteo toimepanemises
süüdi ja mõista talle karistuseks vangistus 7 (seitse) kuud.

Tunnistada Sander Pärtel KarS § 121 lg 2 p 2, 3 järgi kvalifitseeritava kuriteo
toimepanemises süüdi ja mõista talle karistuseks vangistus 1 (üks) aasta ja 9 (üheksa)
kuud.

Tunnistada Sander Pärtel KarS § 264 lg 1 p 3 järgi kvalifitseeritava kuriteo
toimepanemises süüdi ja mõista talle karistuseks vangistus 6 (kuus) kuud.

KarS § 64 lg 1 alusel moodustada liitkaristus, lugedes kergemad karistused kaetuks
raskeima karistusega, mõistes liitkaristuseks vangistuse 1 (üks) aasta ja 9 (üheksa)
kuud.

KarS § 74 lg 1, 3 alusel mitte pöörata mõistetud karistust täitmisele, kui süüdimõistetu
ei pane talle kohtu poolt määratud 2 (kahe) aastase katseaja jooksul toime uut kuritegu
ning täidab talle KarS § 75 lg 1 sätestatud käitumiskontrolli ajaks pandud
kontrollnõudeid ja kohustusi.

Vastavalt KarS § 75 lg 1 kohustada Sander Pärtel’it täitma KarS § 75 lg 1 punktides 1-
6 sätestatuid kontrollnõudeid:

   -   elama kohtu määratud alalises elukohas XXX
   -   ilmuma        kriminaalhooldaja         määratud        ajavahemike     järel
       kriminaalhooldusosakonda registreerimisele;
   -   alluma kriminaalhooldaja kontrollile oma elukohas ning esitama talle andmeid
       oma kohustuste täitmise ja elatusvahendite kohta;
   -   saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
   -   saama kriminaalhooldusametnikult eelneva loa elu-, töö- või õppimiskoha
       vahetamiseks;
   -   saama kriminaalhooldusametnikult eelneva loa Eesti territooriumilt
       lahkumiseks ja väljaspool Eesti territooriumi viibimiseks.

KarS § 75 lg 2 p 8 alusel määrata, Sander Pärtel on kohustatud käitumiskontrolli ajal:

           -   osalema sotsiaalprogrammis.

Määrata    Sander     Pärtel   katseajaks   Tallinna    Vangla    Lääne-Harju
kriminaalhooldusosakonna juhataja poolt nimetatud kriminaalhooldaja järelevalve
alla.

KarS § 78 p 1 alusel arvestada Sander Pärtel’ile määratud 2 (kahe) aasta pikkuse
katseaja kulgemist alates kohtuotsuse kuulutamise päevast, s.o 31.03.2016.a. KarS § 75
sätestatud käitumiskontrolli nõuete jälgimise kohustus Sander Pärtel’il algab,
kohtulahendi jõustumisest.

Sander Pärtel’i suhtes valitud tõkend – elukohast lahkumise keeld – tühistada
kohtuotsuse jõustumisel või vastavalt KrMS § 313 lg 1 p 7 kohtuotsuse mittejõustumisel



                                                                                           2
                                                                                           1-16-2197

karistuse ärakandmise tähtaja saabumisel kuulub tõkend elukohast lahkumise keeld
tühistamisele karistuse ärakandmisel.



Tsiviilhagi

Tsiviilhagi ei ole esitatud.



Asitõendid

1 CD plaat salvestusega, mis asub kriminaalasja materjalide juures – jätta peale
kohtuotsuse jõustumist kriminaalasja materjalide juurde.



Menetluskulud

Sander Pärtel’ilt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 288,00 eurot (kakssada
kaheksakümmend kaheksa eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
77,75 eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.



Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.



                                                                                                  3
                                                                                          1-16-2197

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.



ESITATUD SÜÜDISTUS JA MENETLUSE KÄIK

Sander Pärtel’it süüdistatakse selles, et tema ajavahemikul 2012.a oktoober kuni
13.08.2015.a korduvalt ähvardas kannatanuid XXX, XXX ja XXX tapmisega ning
tervisekahjustuse tekitamisega s.h:

Ajavahemikul 2012.a oktoober kuni 2013.a mai, kohtueelse menetlusega täpselt tuvastamata
kuupäevadel ja kellaaegadel, Harju maakonnas, XXXasuvas korteris ähvardas oma rasedat
elukaaslast XXX ja poega XXX tervisekahjustuse tekitamisega ja tapmisega, lubades neile
niimoodi peksa anda, et nad satuvad haiglasse. Olles kogenud Sander Pärteli poolset füüsilist
vägivalda, oli kannatanutel alust karta ähvarduse täideviimist.

Ajavahemikul 2013.a mai kuni 2014.a veebruar, kohtueelse menetlusega täpselt tuvastamata
kuupäevadel ja kellaaegadel, XXXasuvas korteris ähvardas XXX ja XXX tervisekahjustuse
tekitamisega ja tapmisega, lubades neile niimoodi peksa anda, et nad satuvad haiglasse. Olles
kogenud Sander Pärteli poolset füüsilist vägivalda, oli kannatanutel alust karta ähvarduse
täideviimist.

Ajavahemikul 2014.a veebruar kuni 2014.a mai, kohtueelse menetlusega täpselt tuvastamata
kuupäevadel ja kellaaegadel, XXXasuvas korteris ähvardas XXX ja XXX tervisekahjustuse
tekitamisega ja tapmisega, lubades neile niimoodi peksa anda, et nad satuvad haiglasse. Olles
kogenud Sander Pärteli poolset füüsilist vägivalda, oli kannatanutel alust karta ähvarduse
täideviimist.

Ajavahemikul 2014.a mai kuni 12.08.2015.a, kohtueelse menetlusega täpselt tuvastamata
kuupäevadel ja kellaaegadel, XXXasuvas korteris ähvardas XXX, XXX ja XXX
tervisekahjustuse tekitamisega (annab niimoodi peksa, et nad satuvad haiglasse, lööb hambad
kurku) ja tapmisega (teeb nii, et ema on kadunud). Olles kogenud Sander Pärteli poolset
füüsilist vägivalda, oli kannatanutel alust karta ähvarduse täideviimist.

13.08.2015.a lõuna paiku, kohtueelse menetlusega täpselt tuvastamata kellaajal, sõites
kaasreisijana XXXjuhitud sõiduautos Pärnu suunas, ähvardas autos olles XXX rihma anda,
lapse autost välja visata, nii naise kui lapsed ära tappa ning Rapla maakonnas, Tallinn-Pärnu-
Ikla mnt-l Varbola risti ja Märjamaa risti vahelisel teelõigul rebis XXXrooli keerates auto
vastassuunavööndisse, kus liikus neile vastu veoauto. Olles kogenud Sander Pärteli poolset
füüsilist vägivalda, oli kannatanutel alust karta ähvarduse täideviimist.



                                                                                                 4
                                                                                          1-16-2197

Seega Sander Pärtel tapmisega, tervisekahjustuse tekitamisega ähvardamisega, kui on
olnud alust karta ähvarduse täideviimist, pani toime KarS § 120 lg 1 järgi
kvalifitseeritavad kuriteod.

Samuti süüdistatakse Sander Pärtel’it selles, et tema 2013.aasta alguses, kohtueelse
menetlusega täpselt tuvastamata kuupäeval ja kellaajal, Harju maakonnas, XXX korteris
kasutas füüsilist vägivalda oma raseda elukaaslase XXX suhtes, tirides teda riietest ning
tõugates voodile pikali, põhjustades oma tegevusega kannatanule füüsilist valu.

Samuti tema kasutas 16.augustil 2013.aastal, kohtueelse menetlusega täpselt tuvastamata
kellaajal, XXX korteris oma 3,5 aastase poja nähes füüsilist vägivalda oma elukaaslase XXX
suhtes, lüües teda käega näkku, põhjustades oma tegevusega elukaaslasele füüsilist valu ja
parema silma ja silmamuna hematoomi.

Samuti tema kasutas 28.märtsil 2014.aastal, kohtueelse menetlusega täpselt tuvastamata
kellaajal, XXX korteris füüsilist vägivalda oma elukaaslase XXX suhtes, kägistades
elukaaslast kaelast, põhjustades oma tegevusega elukaaslasele füüsilist valu ja punased vorbid
kaelale.

Samuti tema kasutas ajavahemikul 2012.a oktoober kuni 2013.a mai Harju maakonnas, XXX
asuvas korteris, ajavahemikul 2013.a mai kuni 2014.a veebruar XXX asuvas korteris,
ajavahemikul 2014.a veebruar kuni 2014.a mai XXX asuvas korteris ning ajavahemikul
2014.a mai kuni 12.08.2015.a XXX asuvas korteris, kohtueelse menetlusega täpselt
tuvastamata kuupäevadel ja kellaaegadel korduvalt füüsilist vägivalda oma lapseealise poja
XXX(i.k XXX) suhtes, lüües teda käega ja rihmaga vastu peput, käega vastu selga, haaras
jalast ning siis kinni hoides lõi rusikaga selga, põhjustades kannatanule füüsilist valu.

Samuti tema kasutas 23. augustil 2013.aastal, kohtueelse menetlusega täpselt tuvastamata
kellaajal, XXX asuvas korteris, füüsilist vägivalda oma lapseealisele poja XXX suhtes, lüües
teda vähemalt ühel korral käega näkku ja vastu selga, põhjustades oma tegevusega lapsele
füüsilist valu ja punetused seljale ja vasakule põsele.

Samuti tema kasutas 2015.aasta augusti alguses, kohtueelse menetlusega täpselt tuvastamata
kuupäeval ja kellaajal, XXX asuvas korteris, füüsilist vägivalda oma lapseealisele poja XXX
suhtes, lüües teda vähemalt ühel korral käega vastu peput, põhjustades oma tegevusega
lapsele füüsilist valu.

Samuti tema kasutas ajavahemikul 2014.aasta sügis kuni 13.08.2015.a, kohtueelse
menetlusega täpselt tuvastamata kuupäevadel ja kellaaegadel, XXX asuvas korteris korduvalt
füüsilist vägivalda oma lapseealise poja XXX(i.k XXX) suhtes, lüües teda käega vastu peput
ja vastu reit, raputades tugevasti, põhjustades oma tegevusega lapsele füüsilist valu.

Seega Sander Pärtel teise inimese tervise kahjustamisega, samuti valu tekitava kehalise
väärkohtlemisega, mis on toime pandud lähi- või sõltuvussuhtes ning korduvalt, pani
toime KarS § 121 lg 2 p 2, 3 järgi kvalifitseeritava kuriteo.

Samuti süüdistatakse Sander Pärtel’it selles, et tema ajavahemikul 2013.a mai kuni 2014.a
veebruar, kohtueelse menetlusega täpselt tuvastamata kuupäeval ja kellaajal, XXX viskas
korteri aknast välja paarikuise kassipoja, kes jäigi selle tagajärjel kadunuks, pannes sellega
toime LoKS § 4 lg 1 sätestatud looma suhtes lubamatu teo, väljendades sellega hoolimatust
looma tervise, heaolu ja elu vastu.


                                                                                                 5
                                                                                             1-16-2197

Samuti tema 2014.a detsembri keskpaigas, kohtueelse menetlusega täpselt tuvastamata
kuupäeval ja kellaajal, peksis XXX korteris pere isast kassi Ossut rusikatega kehasse nii, et
kass ei suutnud mitu päeva liikuda ja süüa, pannes sellega toime LoKS § 4 lg 1 sätestatud
looma suhtes lubamatu teo, põhjustades loomale valu ja välditavaid füüsilisi ja vaimseid
kannatusi.

Samuti tema 21.12.2014.a õhtusel ajal peksis XXX korteri vannitoas ilma põhjuseta surnuks
pere emase kassi Bella, pannes sellega toime LoKS § 4 lg 1 sätestatud looma suhtes lubamatu
teo, põhjustades loomale valu ja välditavaid füüsilisi ja vaimseid kannatusi.

Samuti tema 13.08.2015.a kella 14:30 paiku lõi XXX korteris mitmel korral isasele kassile
Ossule rusikaga vastu pead, pannes sellega toime LoKS § 4 lg 1 sätestatud looma suhtes
lubamatu teo, põhjustades loomale valu ja välditavaid füüsilisi ja vaimseid kannatusi.

Seega Sander Pärtel, looma suhtes lubamatu teo toimepanemisega julmal viisil pani
toime KarS § 264 lg 1 p 3 järgi kvalifitseeritavad kuriteod.

16.03.2016.a sõlmisid Põhja Ringkonnaprokuratuuri abiprokurör Katrin Kabel, süüdistatav
Sander Pärtel ja tema kaitsja Jugans Grossmann käesolevas kriminaalasjas kokkuleppe.

Vastavalt kokkuleppele taotleb prokurör süüdistatavale Sander Pärtel’ile KarS § 120 lg 1 järgi
ettenähtud kuriteo toimepanemise eest karistuseks 7 (seitsme) kuulist vangistust.

KarS § 121 lg 2 p 2, 3 järgi ettenähtud kuriteo toimepanemise eest taotleb prokurör kohtus
Sander Pärteli (Pärtel) süüditunnistamist ning karistamist 1 (ühe) aasta ja 9 (üheksa) kuu
pikkuse vangistusega.

KarS § 264 lg 1 p 3 järgi ettenähtud kuriteo toimepanemise eest taotleb prokurör kohtus
Sander Pärteli (Pärtel) süüditunnistamist ning karistamist 6 (kuue) kuulise vangistusega.

KarS § 64 lg 1 alusel mõista liitkaristus, lugedes kergemad karistused kaetuks raskeima
karistusega ning mõista lõplikuks liitkaristuseks 1 (üks) aasta ja 9 (üheksa) kuud vangistust.

Vastavalt KarS § 74 lg 1, 3 mitte pöörata Sander Pärteli (Pärtel) karistust täielikult täitmisele,
kui ta ei pane 2 (kahe) aasta pikkuse katseaja jooksul toime uut kuritegu ja täidab talle
katseajaks KarS §-ga 75 lg 1 p 1-6 pandud kontrollnõudeid ning KarS § 75 lg 2 p 8 toodud
kohustusi.

Vastavalt KarS § 75 lg 1 punktidele 1-6 on Sander Pärtel käitumiskontrolli ajal kohustatud
järgima järgmisi kontrollnõudeid:

       − elama kohtu määratud alalises elukohas;
       − ilmuma         kriminaalhooldaja         määratud       ajavahemike       järel
         kriminaalhooldusosakonda registreerimisele;
       − alluma kriminaalhooldaja kontrollile oma elukohas ning esitama talle andmeid
         oma kohustuste täitmise ja elatusvahendite kohta;
       − saama kriminaalhooldusametnikult eelneva loa elukohast lahkumiseks Eesti
         territooriumi piires kauemaks kui viieteistkümneks päevaks;
       − saama kriminaalhooldusametnikult eelneva loa elu-, töö- või õppimiskoha
         vahetamiseks;
       − saama kriminaalhooldusametnikult eelneva loa Eesti territooriumilt lahkumiseks


                                                                                                     6
                                                                                          1-16-2197

           ja väljaspool Eesti territooriumi viibimiseks.

Samuti on Sander Pärttel KarS § 75 lg 2 tulenevalt kohustatud käitumiskontrolli ajal

   − KarS § 75 lg 2 p 8 alusel osalema sotsiaalprogrammis.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha (645 eurot) ning kaitsjatasu (288 eurot) väljamõistmine. Kokkuleppe kohaselt
kuuluvad menetluskulud hüvitamisele 12 (kaheteist) kuu jooksul, absoluutsummas 933 eurot,
millest igakuiselt tuleb tasuda mitte vähem kui 77,75 eurot.

31.03.2016.a toimunud kohtuistungil Sander Pärtel kinnitas, et jääb sõlmitud kokkuleppe
juurde. Abiprokurör jäi sõlmitud kokkuleppe juurde, palus seda kinnitada. Süüdistatav Sander
Pärtel ei soovinud kaitsjat kohtusse.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Sander Pärtel temale esitatud süüdistuses KarS § 120 lg 1, § 121 lg 2 p 2, 3 ja §
264 lg 1 p 3 järgi süüdi tunnistada ja määrata talle karistus vastavalt sõlmitud kokkuleppele.



ASITÕENDID

Käesolevas kriminaalasjas on asitõendiks 1 CD plaat salvestusega.

KrMS § 126 lg 3 p 1 kohaselt võidakse kuriteojäljega asi, dokument või kuriteojäljest
valmistatud jäljend või tõmmis jätta kriminaalasja juurde, võtta kriminaaltoimikusse või
säilitada asitõendite hoidlas või muus menetleja valduses olevas ruumis või
ekspertiisiasutuses.

Lähtudes eelpool toodust tuleb 1 CD plaat salvestusega, mis asub kriminaalasja materjalide
juures peale kohtuotsuse jõustumist jätta kriminaalasja materjalide juurde.



MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:

KrMS § 175 lg 1 p 4 alusel kaitsjatasu summas 288,00 eurot (kakssada kaheksakümmend
kaheksa eurot). KrMS § 179 lg 1 p 2 alusel sundraha 645 eurot (kuussada nelikümmend viis
eurot).

Arvestades Sander Pärtel’i varalist seisundit, tema resotsialiseerumisväljavaateid, kohus
leiab, et menetluskulude tasumist tuleb maksimaalselt ajatada, väljamõistetud menetluskulud
tuleb tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse


                                                                                                 7
                                                                              1-16-2197

jõustumisest, kusjuures igakuiselt tuleb tasuda vähemalt 77,75 eurot. Menetluskulu
tasumistähtaeg on igakuiselt 28-s kuupäev.




Violetta Kõvask

Kohtunik

/Digitaalselt allkirjastatud/




                                                                                     8
