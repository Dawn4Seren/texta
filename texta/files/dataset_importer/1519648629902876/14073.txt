                                                                   Kriminaalasi nr. 1-16-4738




                                KOHTUOTSUS
                                  Eesti Vabariigi nimel


30.mai 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Mariken Arro

Kriminaalasi Viljar Jürgensoni süüdistuses           KarS    §   329    järgi   kiirmenetluses
kokkuleppemenetluse sätteid kohaldades
Süüdistatav Viljar Jürgenson, IK 39203122720; sünniaeg: 12.märts 1992.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaalkorras karistatud 4 korral, väärteokorras karistatud;
tõkend: ei ole kohaldatud

RESOLUTSIOON

Süüdi tunnistada Viljar Jürgenson KarS § 329 järgi ja mõista karistuseks kolm (3) kuud
vangistust.

KarS § 68 lg 1 alusel arvata karistusaja hulka Viljar Jürgensoni eelvangistus 28-30.mai 2016.a,
s.o kolm (3) päeva ja lõplikuks karistuseks mõista kaks (2) kuud kakskümmend seitse (27)
päeva vangistust.

KarS § 65 lg 2 alusel suurendada mõistetud karistust Viljar Jürgensonile Tartu Maakohtu
Jõgeva kohtumaja 11.mai 2016.a kohtuotsusega nr. 1-15-4291 mõistetud karistuse ärakandmata
osa, s.o üksteist (11) kuud kakskümmend seitse (27) päeva pikkuse vangistuse võrra ning
liitkaristuseks mõista üks (1) aasta kaks (2) kuud kakskümmend neli (24) päeva vangistust.

KarS § 65 lg 2 ja § 74 lg 5 alusel asendada Viljar Jürgensonile mõistetud vangistus üldkasuliku
tööga, mis KarS § 69 lg 1 alusel ümberarvestatuna teeb nelisada nelikümmend neli (444) tundi
üldkasulikku tööd, mis tuleb KarS § 69 lg 3 alusel ära teha ühe (1) aasta kuue (6) kuu pikkuse
tähtaja jooksul.

Üldkasuliku töö tegemise ajal peab Viljar Jürgenson järgima kontrollnõudeid ning täitma talle
pandud kohustusi vastavalt KarS § 75 lg 1 sätestatule:
   1. elama kohtu määratud alalises elukohas – XXXX;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.


KarS § 75 lg 2 p 8 alusel määrata Viljar Jürgensonile üldkasuliku töö tegemise ajaks
lisakohustus osaleda liiklusohutusalases sotsiaalprogrammis.

Viljar Jürgensoni poolt temale KarS § 75 lg 2 p 8 alusel määratud lisakohustuse –
liiklusohutusalases sotsiaalprogrammis osalemine – täitmise korral lugeda temale mõistetud
üldkasuliku töö tunnid sotsiaalprogrammis osalemisega kaetuks kuni kolmekümne (30) tunni
ulatuses.

Üldkasuliku töö tegemise ajaks määrata               Viljar Jürgenson Tartu Vangla
kriminaalhooldusosakonna      Tartu      esinduse     (asukoht:  Tartu, Tiigi  78)
kriminaalhooldusametniku järelevalve alla.

Viljar Jürgensonile Tartu Maakohtu Jõgeva kohtumaja 11. mai 2016. a otsusega
kriminaalasjas nr. 1-15-4291 KarS § 75 lg 2 p 1 alusel määratud kohustus heastada kuritegudega
tekitatud kahjust TM Mets OÜ-le ja AS-le Lemeks Jõgeva kuulub täitmisele nimetatud
kohtuotsuses määratud tingimustel.

Viljar Jürgensonile Tartu Maakohtu Jõgeva kohtumaja 11. mai 2016. a otsusega
kriminaalasjas nr. 1-15-4291 mõistetud lisakaristus mootorsõiduki juhtimisõiguse äravõtmine
kolmeks (3) kuuks kuulub täitmisele nimetatud kohtuotsuses määratud tingimustel.

KrMS § 180 lg 1 alusel välja mõista Viljar Jürgensonilt riigituludesse menetluskuludena
sundraha kolmsada kakskümmend kaks (322) eurot 50 senti ja kaitsjatasu kakskümmend neli
(24) eurot.

KrMS § 180 lg 3 alusel määrata, et Viljar Jürgensonil on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700040575.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Viljar Jürgensoni süüdistatakse selles, et tema, olles karistatud Tartu Maakohtu Jõgeva
kohtumaja 11. mai 2016. a otsusega kriminaalasjas nr. 1-15-4291 KarS § 50 lg 1 p 1 alusel
lisakaristusega sõiduki juhtimise õiguse äravõtmisega 3 (kolmeks) kuuks, juhtis 28.mail 2016.a
kella 19:27 paiku Tartu linnas Kadaka tänaval mootorsõidukit Opel Vectra
registreerimismärgiga XXXX, hoides teadlikult kõrvale talle kuriteo eest mõistetud ja
täitmisele pööratud KarS § 50 sätestatud lisakaristuse täitmisest.

Sellega pani Viljar Jürgenson toime KarS § 329 järgi kvalifitseeritava kuriteo, s.o
karistuse kandmisest kõrvalehoidumise.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooni, tekitatud kahju laadi ja suurusega ning jõudsid kokkuleppele prokuröri
poolt kohtus nõutava karistuse liigis ja määras.

KarS § 329 ettenähtud kuriteo toimepanemise eest küsib prokurör kohtus Viljar Jürgensonile
karistuseks 3 kuud vangistust.
KarS § 68 lg 1 alusel arvata karistusaja hulka 3 päeva, s.o 28-30.mai 2016. a, millal Viljar
Jürgenson oli kahtlustatavana kinnipeetud ja ärakandmisele kuuluvaks karistuseks mõista 2
kuud 27 päeva vangistust.
KarS § 74 lg 5 ja § 65 lg 2 alusel suurendada Viljar Jürgensonile käesoleva kuriteo eest
mõistatavat karistust Tartu Maakohtu Jõgeva kohtumaja 11. mai 2016. a otsusega nr. 1-15-4291
mõistetud karistuse ärakandmata osa, s.o 11 kuu 27 päeva vangistuse võrra ja mõista lõplikuks
ärakandmisele kuuluvaks liitkaristuseks 1 aasta 2 kuud 24 päeva vangistust.
KarS § 74 lg 5 ja § 69 lg 1 alusel asendada Viljar Jürgensonile mõistetud 1 aasta 2kuu 24 päeva
pikkune vangistus üldkasuliku tööga, mis ümberarvestatuna teeb 444 tundi üldkasulikku tööd.
KarS § 69 lg 3 alusel määrata üldkasuliku töö tegemise tähtajaks 1 aasta 6 kuud.
KarS § 69 lg 4 alusel peab Viljar Jürgenson üldkasuliku töö tegemisel järgima talle kooskõlas
KarS § 75 pandud kontrollnõudeid ja kohustusi: elama kohtu määratud alalises elukohas;
ilmuma kriminaalhooldaja määratud ajavahemike järel kriminaalhooldusosakonda
registreerimisele; alluma kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; saama kriminaalhooldusametnikult
eelneva loa elukohast lahkumiseks Eesti territooriumi piires kauemaks kui viieteistkümneks
päevaks; saama kriminaalhooldusametnikult eelneva loa elu-, töö- või õppimiskoha
vahetamiseks; saama kriminaalhooldusametnikult eelneva loa Eesti territooriumilt lahkumiseks
ja väljaspool Eesti territooriumi viibimiseks.
KarS § 75 lg 2 p 8 alusel kohustada Viljar Jürgensoni käitumiskontrolli ajal osalema
liiklusohutusalases sotsiaalprogrammis.
Viljar Jürgensoni poolt temale KarS § 75 lg 2 p 8 alusel määratud lisakohustuse – kohustus
osaleda liiklusohutusalases sotsiaalprogrammis – täitmise korral on kriminaalhooldusametnikul
õigus lugeda üldkasuliku töö tunnid kuni 30 tunni ulatuses kaetuks sotsiaalprogrammis
osalemisega. Üldkasuliku töö tunnid loetakse kaetuks vastavalt sotsiaalprogrammi mahule.
Viljar Jürgensonile Tartu Maakohtu Jõgeva kohtumaja 11. mai 2016. a otsusega kriminaalasjas
nr. 1-15-4291 KarS § 75 lg 2 p 1 alusel määratud kohustus heastada kuritegudega tekitatud
kahjust TM Mets OÜ-le vähemalt 329.50 eurot ja AS-le Lemeks Jõgeva vähemalt 292.50 eurot,
kohustades Viljar Jürgensoni kannatanutele kahjude katteks tasuma alates 10.juunist 2016.a
igakuiselt 10. kuupäevaks vähemalt 34.56 eurot, kuulub täitmisele nimetatud kohtuotsuses
määratud tingimustel.
Viljar Jürgensonile Tartu Maakohtu Jõgeva kohtumaja 11. mai 2016. a otsusega kriminaalasjas
nr. 1-15-4291 mõistetud lisakaristus mootorsõiduki juhtimisõiguse äravõtmine 3 kuuks kuulub
täitmisele nimetatud kohtuotsuses määratud tingimustel.
KrMS § 180 lg 1 alusel süüdistatava poolt hüvitatavad kriminaalmenetluse kulud kokku 346.50
eurot, millest KrMS § 175 lg 1 p 4 alusel määratud kaitsja tasu kohtueelses menetluses 24.00
eurot; KrMS § 175 lg 1 p 9 ja § 2565 lg 2 alusel teise astme kuriteos süüdimõistva kohtuotsusega
kiirmenetluses kaasnev sundraha 322.50 eurot.
KrMS § 180 lg 3 alusel määrata kriminaalmenetluse kulude 346.50 euro tasumine ositi 12 kuu
jooksul alates kohtuotsuse jõustumisest.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Viljar Jürgenson tuleb süüdi tunnistada KarS § 329 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Asitõendid ja konfiskeerimisele kuuluv vara
puuduvad.
Menetluskuludena kuulub Viljar Jürgensonilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, ja kaitsjatasu. Kohus nõustub kokkuleppes
tooduga, et aluseid menetluskulude osaliselt riigi kanda jätmiseks ei esine. Arvestades
väljamõistetavate menetluskulude suurust ning süüdistatava seisukohta leiab kohus, et on alust
arvata, et menetluskulude korraga äratasumine käiks süüdistatavale ilmselt üle jõu. Seega on
põhjendatud kohaldada vastavalt kokkuleppele KrMS § 180 lg 3 ning määrata menetluskulude
tasumiseks süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
