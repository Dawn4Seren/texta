                           KOHTUOTSUS
                               EESTI VABARIIGI NIMEL


Kohus                             Viru Maakohus

Otsuse tegemise aeg ja koht       11.01.2016, Rakvere kohtumaja, kirjalik menetlus

Kriminaalasja number              1-15-10831

Kohtunik                          Tiit Kullerkupp

Kriminaalasi                      Andrei Bolšakov süüdistatuna KarS § 121 lg 2 p 2 järgi

Süüdistatav                       Andrei Bolšakov, ik 38204192238, kodakondsus
                                  määratlemata, keskeriharidus, emakeel: vene keel;
                                  töökoht: xxxx; elukoht xxxx; varem kriminaalkorras
                                  karistamata

Tõkend                            kahtlustatavana kinnipidamine 24.-25.10.2015,
                                  elukohast lahkumise keeld kuni 25.10.2016

Kaitsja                           v.-adv. vanemabi Igor Belugin

RESOLUTSIOON:

Juhindudes Kriminaalmenetluse seadustiku (KrMS) § 251 lg-st 1, § 253 p-st 1, § 254,
kohtunik

                                           otsustas:

Süüdi tunnistada ANDREI BOLŠAKOV KarS § 121 lg 2 p 2 järgi ja karistada teda
rahalise karistusega 60 (kuuskümmend) päevamäära ulatuses, arvestades päevamäära
suuruseks 10,70 (kümme eurot ja 70 senti) eurot, s.o summas 642 (kuussada nelikümmend
kaks) eurot.

KarS § 68 lg 1 alusel arvata kahtlustatavana kinnipidamine 24.-25.10.2015, s.o 2 (kaks)
päeva, millele vastab rahalise karistuse 6 (kuus) päevamäära karistusest kantuks, mõistes
ärakandmisele kuuluvaks karistuseks rahalise karistuse 54 (viiskümmend neli)
päevamäära ulatuses, arvestades päevamäära suuruseks 10,70 (kümme eurot ja 70 senti)
eurot, s.o summas 577,80 (viissada seitsekümmend seitse eurot ja 80 senti) eurot.

KarS § 66 lg 1 ja 3 alusel määrata rahalise karistuse tasumine ositi 12 kuu jooksul, tasudes
alates kohtuotsuse jõustumisele järgnevast kuust igakuiselt vähemalt 48,15 eurot.


                                                                                           1
Rahalise karistuse osamaksed tasuda Maksu- ja Tolliameti arveldusarvele SEB Pank
EE351010052031000004,       Swedbank       EE502200221014193355,         Nordea     Pank
EE401700017002872300 või Danske Bank EE873300333499990003. Maksekorraldusele
märkida viitenumber 99916400000187 ja selgitus: „Andrei Bolšakov, 1-15-10831, rahalise
karistuse osamakse.“ Kui rahalise karistuse osamakse ei ole tähtajaks tasutud, pööratakse
otsus tasumata osas täitmisele kohtutäituri kaudu täitemenetluse seadustikus sätestatud
korras.

Tõkend elukohast lahkumise keeld Andrei Bolšakovi suhtes tühistada kohtuotsuse
jõustumisel.

KrMS § 175 lg 1 p 9, 179 lg 1 p 2 alusel välja mõista Andrei Bolšakovilt menetluskuluna
sundraha 645 (kuussada nelikümmend viis) eurot riigituludesse.

KrMS § 175 lg 1 p 4 alusel välja mõista Andrei Bolšakovilt menetluskuluna kaitsjatasu 48
(nelikümmend kaheksa) eurot riigituludesse v.-adv. vanemabi Igor Belugini poolt
osutatud õigusabi eest.

KrMS § 180 lg 3 ja KarS § 66 lg 3 alusel võimaldada Andrei Bolšakovil tasuda
kriminaalmenetluse kulud kokku summas 693 (kuussada üheksakümmend kolm) eurot
ositi 12 kuu jooksul, tasudes alates kohtuotsuse jõustumisele järgnevast kuust igakuiselt
vähemalt 57,75 eurot.

Menetluskulude osamaksed tasuda Maksu- ja Tolliameti arveldusarvele SEB Pank
EE351010052031000004,       Swedbank       EE502200221014193355,      Nordea      Pank
EE401700017002872300 või Danske Bank EE873300333499990003. Maksekorraldusele
märkida viitenumber 99916700001475 ning selgitus: „Andrei Bolšakov, 1-15-10831,
menetluskulude osamakse.“ Kui menetluskulude osamakse ei ole tähtajaks tasutud,
pööratakse otsus tasumata osas täitmisele kohtutäituri kaudu täitemenetluse seadustikus
sätestatud korras.

Edasikaebamise kord:

Süüdistataval ja kaitsjal on õigus käskmenetluses tehtud kohtuotsuse kättesaamisest
alates viieteistkümne päeva jooksul taotleda, et kohus arutaks kriminaalasja üldkorras.
Kui süüdistatav ega kaitsja ei taotle, et kohus arutaks kriminaalasja üldkorras,
käskmenetluses tehtud kohtuotsus jõustub.

I Kuriteo asjaolud:

Andrei Bolšakov 24.10.2015 kella 00.00 ajal xxxx asuvas korteris tekitas füüsilist valu ja
kehavigastusi abikaasale O N (N).

II Süüdistuste sisu:

Andrei Bolšakovi süüdistatakse selles, et tema 24.10.2015 kella 00.00 ajal xxxx asuvas korteris
pärast ühist alkoholi tarbimist isiklike suhete pinnal tekkinud tülis abikaasa O N, alaealiste laste
V B ja D B juuresolekul lõi kannatanut jalaga vastu paremat põske, millega tekitas füüsilist
valu. Pöördumisel SA Narva Haigla vastuvõtu osakonda oli kannatanul diagnoositud pea
pindmine vigastus.


                                                                                                  2
Oma tegevusega pani Andrei Bolšakov toime kehalise väärkohtlemise, s.o KarS § 121 lg 2 p 2
ettenähtud kuriteo ehk valu tekitava kehalise väärkohtlemise lähi- või sõltuvussuhtes.

III Prokuröri ettepanek:

Viru Ringkonnaprokuratuuri Narva osakonna abiprokurör Sofja Hristoforova teeb ettepaneku
tunnistada Andrei Bolšakov süüdi KarS § 121 lg 2 p 2 järgi ja karistada teda KarS § 44 alusel
rahalise karistusega 60 päevamäära ulatuses, arvestades päevamäära suuruseks 10,70 eurot, s.o
summas 642 eurot. Vastavalt KarS § 68 lg 1 arvestada karistusaja hulka kahtlustatavana
kinnipidamine 24.-25.10.2015, s.o 2 päeva, millele vastab 6 päevamäära ja määrata karistuseks
rahaline karistus 54 päevamäära ulatuses, arvestades päevamäära suuruseks 10,70 eurot, s.o
summas 577,80 eurot. Vastavalt KarS § 66 lg 1 määrata rahalise karistuse tasumine ositi
tähtajaga 1 aasta.

IV Kohtu põhjendused:

KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses.

KrMS § 253 p 1 kohaselt kriminaalasja kohtusse saabumisel, kuid mitte enne viieteistkümne
päeva möödumist süüdistusakti süüdistatavale ja kaitsjale edastamisest, teeb kohtunik pärast
kriminaalasja kohtualluvuse kontrollimist kohtuotsuse käskmenetluses käesoleva seadustiku
§ 254 järgi.

KrMS § 254 lg 1 sätestab, et kui kohtunik nõustub järeldustega, mis on esitatud süüdistusaktis
süüdistuse tõendatuse ning karistuse määra kohta, koostab ta kohtuotsuse.

Kriminaalasi ning süüdistusakt Andrei Bolšakovi süüdistuses saabusid kohtusse 29.12.2015.
Süüdistusakti koopia on süüdistatavale ja tema kaitsjale edastatud 16.12.2015. Süüdistatav ega
tema kaitsja kohtule tulenevalt KrMS § 252 lõikest 3 omapoolseid kirjalikke seisukohti
kriminaalasja lahendamise kohta esitanud ei ole.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määra kohta. Tegemist on teise astme kuriteoga. Tõendamiseseme asjaolud on selged
ning vastavalt prokuröri taotlusele on põhjendatud asja lahendamine käskmenetluses KrMS
§ 251 alusel.

Kohus Andrei Bolšakovi käitumises õigusvastasust ega süüd välistavaid asjaolusid ei
tuvastanud ja asub seisukohale, et süüdistatav pani toime talle inkrimineeritava kuriteo.

KarS § 121 lg 2 p 2 näeb karistusena ette rahalise karistuse või kuni viieaastase vangistuse.

KarS § 44 lg 1 kohaselt võib kohus kuriteo eest mõista rahalise karistuse kolmkümmend kuni
viissada päevamäära.

KarS § 44 lg 2 kohaselt rahalise karistuse päevamäära suuruse arvutab kohus süüdlase keskmise
päevasissetuleku alusel. Kohus võib päevamäära suurust vähendada erandlike asjaolude tõttu
või suurendada süüdlase elatustasemest lähtudes. Arvestatud päevamäära suurus ei või olla


                                                                                                3
väiksem kui miinimumpäevamäär. Miinimumpäevamäära suurus on 10 eurot. Ida prefektuuri
teatisest nähtub, et Andrei Bolšakovi päevamäära suurus on 10,70 eurot.

KarS § 56 lg 1 kohaselt on karistamise aluseks isiku süü. Karistuse mõistmisel arvestab kohus
kergendavaid ja raskendavaid asjaolusid, samuti võimalust mõjutada süüdlast edaspidi hoiduma
süütegude toimepanemisest ja õiguskorra kaitsmise huvisid. Süüdistatava Andrei Bolšakovi
puhul on karistust kergendavaks asjaoluks KarS § 57 lg 1 p 3 järgi puhtsüdamlik kahetsus, KarS
§-s 58 sätestatud karistust raskendavad asjaolud puuduvad.

Kohus leiab, et karistuse eesmärgid on Andrei Bolšakovi puhul saavutatavad rahalise karistuse
mõistmisega.

V Kohtu seisukoht menetluskulude osas

Käesolevas kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 palga alammäära, st 645
eurot ning KrMS § 175 lg 1 p 4 alusel kaitsjatasu summas 48 eurot. KrMS § 180 lg 1 kohaselt
hüvitab eelnimetatud kulud süüdimõistetu. KrMS § 180 lg 3 kohaselt võib kohus määrata, et
kriminaalmenetluse kulud hüvitatakse ositi. Menetluskulud kuuluvad väljamõistmisele
riigieelarve tuludesse.


Kohtunik                            /digitaalselt allkirjastatud/             Tiit Kullerkupp




                                                                                            4
