                           KOHTUMÄÄRUS

Kohus                            Viru Maakohus

Määruse tegemise aeg ja          30.12.2016, Rakvere kohtumaja
koht                             Videokohtuistungi toimumise aeg – 28.12.2016
Kohtuasja number                 1-16-2626

Kohtunik                         Tiit Kullerkupp
Kohtuistungi sekretär            Merle Kaegas
Prokurör                         Elle Karm
Tõlk                             Riina Palmi

Kohtuasi                         Viru Vangla materjalid Igor Mändoneni            suhtes
                                 karistusjärgse käitumiskontrolli kohaldamiseks

Süüdimõistetu                    Igor Mändonen, isikukood 37405132216, viibimiskoht
                                 Viru Vangla, vabanemisjärgne elukoht puudub
                                 Karistuse kandmise algus 03.10.2014 ja lõpp 30.12.2016

RESOLUTSIOON

Jätta taotlus Igor Mändoneni suhtes karistusjärgse käitumiskontrolli kohaldamiseks
rahuldamata.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumääruse väljatrükk saata Viru Vanglale, Igor Mändonenile, prokurörile ja Viru
Vangla kriminaalhooldusosakonnale.

Asjaolud

Viru Vangla esitas 29.11.2016 Viru Maakohtule materjalid kinnipeetava Igor Mändoneni
suhtes karistusjärgse käitumiskontrolli kohaldamiseks.

Viru Maakohtu 11.04.2016 otsusega nr 1-16-2626 tunnistati Igor Mändonen süüdi KarS § 121
lg 2 p 3 järgi ning karistuseks mõisteti 1 kuu vangistust. KarS § 65 lg 2 alusel liideti
mõistetud karistusele Viru Maakohtu 22.12.2014 otsusega mõistetud karistus, s.o 2 aastat 2
kuud 27 päeva vangistust (Viru Maakohtu 22.12.2014 otsuse kohaselt tunnistati Igor
Mändonen süüdi KarS § 201 lg 2 p 1 järgi ning KarS § 65 lg 2 alusel liideti mõistetud
karistusele Viru Maakohtu 18.12.2013 otsusega Igor Mändonenile KarS § 121 järgi mõistetud
karistus, s.o 2 aastat vangistust). Kohus luges karistuse kandmise alguseks 03.10.2014.
Kinnipeetavat on kriminaalkorras karistatud 8 korda ning vanglas viibib neljandat korda.
Käesolev kuritegu määrati isikule kehalise väärkohtlemise eest (vanglas kambrikaaslase
kehaline väärkohtlemine). Alates esimesest kuriteost on isik pannud toime
vägivallakuritegusid ja varavastaseid kuritegusid. Lisandunud on narkootilise aine omamine
kinnipidamisasutuses ja võimuesindaja laimamine ning solvamine. Vägivallakuritegude
soodusteguriks vabaduses oli alkoholijoove. Kinnipeetaval oli vanglas suutmatus kontrollida
oma emotsioone.

Vangistuse jooksul on kinnipeetav töötanud ning osalenud individuaalvestlustel teemal
ühiskonnas kehtivad reeglid ja normid ning nende täitmise vajalikkus ning sõltuvusainete
tarbimine. Lisaks läbis isik sotsiaalprogrammid Viha juhtimine ja Eluviisi treening.
Kinnipeetaval on 8 kehtivat distsiplinaarkaristust.

Enne vangistust elas kinnipeetav vaheldumisi nii õe juures aadressil xxxx kui ka eelneva
elukaaslase juures aadressil xxxx. Isiku sõnul puudub tal vabanemisjärgne kindel elukoht.
Peale vabanemist kinnipeetav õe juurde elama ei lähe. Vestlusel kinnipeetava õega ilmnes, et
õde ei ole nõus, et kinnipeetav asuks elama tema juurde ning ta keeldus kodukülastuse
teostamisest. Vangla poolsest abist elamispinna leidmisel isik keeldus, sest tema sõnul tahab
ta endale ise elamispinda leida. Kinnipeetav ei soovi karistusjärgse käitumiskontrolli
kohaldamist, mistõttu ei ole ta motiveeritud täitma katseaja nõudeid ning kohustusi.
Rahvastikuregistri andmetel on isiku aadressiks xxxx linn.

Kinnipeetava sõnul on tal omandatud põhiharidus ning puusepa ja lukksepa eriala.
Tööturuameti vahendusel on läbitud ka võsalõikaja koolitus. Töökogemus on isikul
minimaalne. Vabanemisjärgselt garanteerib isikule töökoha xxxx. Isiku lähivõrgustikku
kuuluvad õde ning eelnevalt olnud elukaaslane, kes on nüüd kinnipeetavale hea tuttava eest.
Suhted lähedastega on isikul väidetavalt head. Enamik kinnipeetava tuttavatest on kriminaalse
taustaga.

Isik väidab, et alkoholi tarbimisega tal probleeme ei ole. Siiski oli tema eelneva kuriteo
soodusteguriks alkohol ning isik on joobeseisundis ka varasemalt pannud kuritegusid toime.
Ämari Vanglas proovis kinnipeetav kanepit, heroiini ning amfetamiini ning vanglas viibimise
ajal karistati teda KarS § 331 alusel.

Kinnipeetav ei suuda varasematest olukordadest õppust võtta ning kordab samu vigu. Isik ei
väljenda üldiselt kuritegelikke hoiakuid. Korduv karistatus viitab soovimatusele järgida
ühiskonnas kehtivaid reegleid ja norme. Üldise korduva kuriteo toimepanemise tõenäosus
kahe aasta jooksul on 45% ning vägivaldse kuriteo eest süüdimõistmise tõenäosus kahe aasta
jooksul on 52%. Eeltoodust lähtuvalt toetab Viru Vangla isiku vabanemist karistusjärgse
käitumiskontrolli alla. Juhul, kui kohus peaks otstarbekaks rakendada Igor Mändoneni suhtes
karistusjärgset käitumiskontrolli, siis teeb vangla ettepaneku määrata isikule karistusjärgne
käitumiskontroll pikkusega 1 aasta. Ühtlasi on soovitatav kohaldada isiku suhtes KarS § 75 lg
2 p-des 2, 21, 4, 7, 8 sätestatud lisakohustusi.

Maakohtu istung

28.12.2016 toimunud videokohtuistungil avaldas kinnipeetav, et pole nõus
käitumiskontrolliga, ta soovib asuda tööle, ta võib asuda tööle vangla dokumentides
nimetatud töökohta, või minna välismaale tööle ja ka elama. Kindlat elukohta tal hetkel pole,
õe juurde elama ei lähe.

Prokuratuuri seisukoht
Prokurör leidis, et kuna isikul puudub elukoht, siis pole vabanemisjärgne käitumiskontroll
kohaldatav.


Kohtumääruse põhjendused

Kohus, kuulanud ära süüdimõistetu ja prokuröri ning tutvunud Viru Vangla poolt esitatud
materjalidega, leiab, et Igor Mändoneni suhtes ei ole karistusjärgse käitumiskontrolli
kohaldamine põhjendatud.

KarS § 871 lg 1 sätestab, et kohus võib kohaldada isiku suhtes pärast vangistuse ärakandmist
käitumiskontrolli vastavalt käesoleva seadustiku §-s 75 sätestatule, kui:

1) isikut on karistatud tahtliku kuriteo eest vähemalt kaheaastase vangistusega ning ta on ära
kandnud mõistetud vangistuse täies ulatuses;
2) teda on enne käesoleva lõike punktis 1 nimetatud kuriteo toimepanemist samuti karistatud
tahtliku kuriteo eest vähemalt üheaastase vangistusega ja
3) arvestades kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua karistusjärgse käitumiskontrolli kohaldamine, on alust arvata, et ta võib
toime panna uusi kuritegusid.
KarS § 871 lg 2 kohaselt, kui isikut on karistatud 9. peatüki 1., 2., 6. ja 7. jaos, 11. peatüki
2. jaos või 22. peatüki 1. ja 4. jaos sätestatud tahtliku kuriteo eest või muus peatükis sätestatud
tahtliku kuriteo eest, mille koosseisutunnus on vägivalla kasutamine, vähemalt kaheaastase
vangistusega, ei eelda karistusjärgse käitumiskontrolli kohaldamine KarS § 871 lõike 1
punktis 2 sätestatud eelnevat karistatust.

Käesoleval juhul kannab Igor Mändonen karistust Viru Maakohtu 11.04.2016 otsuse nr 1-16-
2626 alusel. Viru Maakohtu 11.04.2016 otsuse kohaselt tunnistati Igor Mändonen süüdi KarS
§ 121 lg 2 p 3 järgi ning karistuseks mõisteti 1 kuu vangistust, KarS § 65 lg 2 alusel liideti
mõistetud karistusele Viru Maakohtu 22.12.2014 otsusega mõistetud karistus, s.o 2 aastat 2
kuud 27 päeva vangistust (Viru Maakohtu 22.12.2014 otsuse kohaselt tunnistati Igor
Mändonen süüdi KarS § 201 lg 2 p 1 järgi ning KarS § 65 lg 2 alusel liideti mõistetud
karistusele Viru Maakohtu 18.12.2013 otsusega Igor Mändonenile KarS § 121 järgi mõistetud
karistus, s.o 2 aastat vangistust). Seega, kuna Igor Mändonenile on mõistetud 2-aastane
vangistus tahtliku kuriteo eest, mille koosseisutunnus on vägivalla kasutamine, kvalifitseerub
Igor Mändonen KarS § 871 lg-s 2 toodud isikuna, kelle suhtes ei kehti eelneva karistuse nõue
tulenevalt KarS § 871 lg 1 p-st 2. Kuivõrd Igor Mändoneni karistuse kandmise lõpp saabub
30.12.2016, siis kannab kinnipeetav eelduslikult mõistetud karistuse ära täies ulatuses. Seega
on Igor Mändoneni puhul KarS § 871 kohaldamise eeldused täidetud.

KarS § 871 lg 1 p 3 kohaselt võib kohus kohaldada isiku suhtes pärast vangistuse ärakandmist
käitumiskontrolli vastavalt käesoleva seadustiku §-s 75 sätestatule, kui arvestades kuriteo
toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua
karistusjärgse käitumiskontrolli kohaldamine, on alust arvata, et ta võib toime panna uusi
kuritegusid.

Karistusjärgse kontrolli kohaldamine tähendab eelkõige KarS § 75 lg-s 1 sätestatud
käitumiskontrolli nõuete täitmise kohustust. Sealhulgas KarS § 75 lg 1 p-s 1 sätestatud
kohustust elada kohtu määratud alalises elukohas. Vangla iseloomustusest nähtub, et isikul
puudub vabanedes kindel elukoht. Isik elas enne vangistust vaheldumisi õe Inna Mändoneni
kui ka eelneva elukaaslase juures. Vestluses kinnipeetava õega ilmnes, et õde ei ole nõus
sellega, et Igor Mändonen tema juurde asuks elama ning ta keeldus kodukülastuse
teostamisest. Rahvastikuregistri andmetel on Igor Mändoneni aadressiks xxxx linn. Vangla
poolsest abist elamispinna leidmisel kinnipeetav keeldus, sest ta tahab leida endale ise
elamispinna. Kuivõrd kinnipeetaval ei ole kindlat elukohta, siis ei ole kohtul võimalik tema
suhtes käitumiskontrolli kohaldada (RKKK 3-1-1-45-16).

Eeltoodust tulenevalt jätab kohus Igor Mändonenile karistusjärgse käitumiskontrolli
kohaldamata.

Kohus lähtus määrust tehes eeltoodust ja juhindus KarS § 871, § 75; KrMS § 4261, 432, 384,
387.


Kohtunik                       /digitaalselt allkirjastatud/                Tiit Kullerkupp
