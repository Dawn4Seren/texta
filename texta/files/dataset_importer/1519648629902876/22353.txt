                                                                              2-15-15979




                           KOHTUMÄÄRUS
Kohus                            Harju Maakohus
Kohtunik                         Tiia Bergson
Kohtujurist                      Andrea Lega
Määruse tegemise aeg ja koht     01.03.2016.a, Tallinn, Tartu mnt kohtumaja
Tsiviilasja number               2-15-15979
Tsiviilasi                       XXX, XXX hagi XXX vastu elatise nõudes
Menetlustoiming                  Kompromissi kinnitamine, asjas menetluse lõpetamine
Menetlusosalised     ja   nende Hageja I: XXX (isikukood XXX; elukoht XXX);
esindajad                        Hageja II: XXX(isikukood XXX; elukoht XXX);
                                 Hagejate seaduslik esindaja: XXX(isikukood XXX; elukoht
                                 XXX);
                                 Hagejate lepinguline esindaja Janno Perv (Consigliori OÜ;
                                 e-post info@consigliori.ee);
                                 Kostja: XXX(isikukood XXX; elukoht XXX; telXXX; e-
                                 post XXX);
                                 Kostja lepinguline esindaja vandeadvokaat Ene Ahas (e-post
                                 menetlus@sirel.com).
Asja läbivaatamine               Kirjalik menetlus
RESOLUTSIOON
1. Kinnitada poolte vahel 01.03.2016.a kohtuistungil sõlmitud kompromiss
   alljärgnevas:
    1.1. Kostja XXX kohustub tasuma hagejatele XXX ja XXX`le tagasiulatuvalt
        perioodi 01.11.2015 kuni 29.02.2016 eest kokku summas 510 eurot hiljemalt
        03.03.2016 hagejate seadusliku esindaja XXX(ik XXX) arvelduskontole.
    1.2.Kostja XXX kohustub tasuma hagejale XXX elatusraha igakuiselt summas 215
        eurot kuus, kuid mitte vähem kui 1/2 Vabariigi Valitsuse kehtestatud kuupalga
        alammäärast (elatise miinimum) alates 01.03.2016 kuni XXX täisealiseks
        saamiseni.
    1.3.Kostja XXX kohustub tasuma hagejale XXX`le elatusraha igakuiselt summas
        107,50 eurot kuus, kuid mitte vähem kui 1/4 Vabariigi Valitsuse kehtestatud
        kuupalga alammäärast alates 01.03.2016 kuni XXX täisealiseks saamiseni.
    1.4.Arvates XXX (ik XXX) ülalpidamiskohustuse lõppemisest kohustub kostja
        XXXtasuma XXX`le elatusraha määras, mis vastab 1/2 Vabariigi Valitsuse
        kehtestatud kuupalga alammäärale (elatise miinimum).
    1.5.Elatis tuleb tasuda iga kuu 03. kuupäevaks hagejate seadusliku esindaja XXX(ik
        XXX) arvelduskontole.

                                                                                           1
                                                                               2-15-15979

    1.6.Elatise suuruse arvestamisel on lähtutud eeldusest, et kostja XXX poolt tasutava
        elatusraha arvelt kantakse laste XXX ja XXX ülalpidamiskulud ning XXX omalt
        poolt täiendavaid kulusid ei kanna. Täiendavate ülalpidamiskulude kandmine
        toimub eraldi kokkuleppe alusel.
    1.7.Pooled avaldavad, et käesoleva kokkuleppe sõlmimisega puuduvad vastastikku
        mistahes pretensioonid seonduvalt hagejate ülalpidamiskohustuse täitmisega
        kostja poolt.
 2. Lõpetada seoses kompromissi kinnitamisega menetlus tsiviilasjas nr 2-15-15979.
 3. Toimetada käesolev kohtumäärus kätte menetlusosalistele.
Menetluskulude jaotus
Jätta menetluskulud poolte endi kanda.
Edasikaebamise kord
Kohtumääruse peale ei saa määruskaebust esitada, kuivõrd pooled on selle õiguse
kompromissiga välistanud.
MENETLUSE KÄIK
1. Harju Maakohtu menetluses on XXX ja XXX hagi XXX vastu elatise nõudes.

2. 01.03.2016.a esitasid pooled kohtule poolte vahel sõlmitud kompromissi. Kohtule on
   esitatud kompromissi tingimused. Pooled paluvad jätta menetluskulud poolte endi kanda.
   Pooled loobusid TsMS § 661 lg 4 kohaselt määruskaebuse esitamise õigusest.
KOHTUMÄÄRUSE PÕHJENDUSED
3. Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
   hagi kohta tehtud lahendi jõustumiseni lõpetada kompromissiga. Kohus kinnitab
   kompromissi määrusega, millega ühtlasi lõpetab asja menetluse. Kompromissi kinnitamise
   määruses märgitakse kompromissi tingimused. TsMS § 430 lg 2 sätestab, et pooled esitavad
   kompromissilepingu allkirjastatuna kohtule või avaldavad kompromissi kohtule protokolli
   kandmiseks. Võlaõigusseaduse § 578 lg-st 1 tulenevalt muudetakse kompromissilepingu
   sõlmimisega õiguslikult vaieldav või ebaselge õigussuhe vaieldamatuks poolte
   vastastikuste järeleandmiste teel. Ebaselguseks loetakse muu hulgas ka ebakindlust nõude
   sissenõutavuse suhtes. Sama paragrahvi teise lõike kohaselt eeldatakse, et
   kompromissilepingu tagajärjel loobuvad lepingupooled oma nõuetest ning omandavad
   kompromissilepingu alusel uued õigused. Vastavalt § 430 lg-le 3 ei kinnita kohus
   kompromissi, kui see on vastuolus heade kommetega või seadusega või rikub olulist
   avalikku huvi või kui kompromissi ei ole võimalik täita.
4. Kohus asub seisukohale, et kompromiss vastab seadusest tulenevatele nõuetele ning ei esine
   selle kinnitamisest keeldumise aluseid. Seega kuulub kompromiss kinnitamisele ja asja
   menetlus lõpetamisele.
5. Kooskõlas TsMS § 430 lõikega 6 asendab kokkuleppe sõlmimine kohtu kinnitatud
   kompromissina kokkuleppe notariaalset tõestamist. TsMS §-st 432 tulenevalt ei saa hageja
   menetluse lõpetamise korral pöörduda uuesti kohtusse hagiga sama kostja vastu vaidluses
   samal alusel sama hagieseme üle. Kompromissi saab vastavalt TsMS § 430 lõikes 8
   sätestatule tühistada ja selle tühisusele saab tugineda tsiviilseadustiku üldosa seaduses
   nimetatud alustel ning kompromissist saab taganeda või selle üles öelda võlaõigusseaduses
   nimetatud alustel. Kompromissi saab tühistada või selle tühisusele tugineda ning
   kompromissist saab taganeda või kompromissi üles öelda üksnes kompromissi kui
   täitedokumendi alusel toimuva täitemenetluse hagiga lubamatuks tunnistamise menetluses.


                                                                                            2
                                                                                2-15-15979

    Kui kohus sellise hagi rahuldab, loetakse, et kompromissil ei ole täielikult või osaliselt
    õiguslikke tagajärgi ja menetlus asjas, milles kompromiss sõlmiti, jätkub.
6. Kui kostja vabatahtlikult käesoleva määrusega kinnitatud kompromissi ei täida, kuulub
   käesolevast jõustunud kohtumäärusest tulenev nõue täitmisele täitemenetluse seadustiku
   (TMS) § 2 lg 1 p 1 alusel.
7. Tulenevalt TsMS § 168 lg-st 3 kannavad pooled oma menetluskulud ise, kui nad ei ole
   kokku leppinud teisiti. Kompromissist nähtub, et pooltel on kokkulepe menetluskulude
   jaotuse osas, mille kohaselt jäävad menetluskulud poolte endi kanda. Seega leiab kohus, et
   poolte menetluskulud jäävad poolte endi kanda.
8. TsMS § 661 lg 4 kohaselt võib poolte kokkuleppel määruskaebuse esitamise tähtaega
   hagimenetluses lühendada või määruskaebuse esitamise õiguse välistada. Kohus välistab
   poolte soovil määruskaebuse esitamise õiguse.


/allkirjastatud digitaalselt/
Tiia Bergson
kohtunik




                                                                                             3
