                            KOHTUMÄÄRUS
Kohus                               Viru Maakohus

Määruse tegemise aeg ja koht        15.augustil 2016 Jõhvi kohtumajas

Väärteoasja number                  4-16-5911

Kohtunik                            Inna Kirsipuu

Kohtuistungi sekretär               Merike Erisalu

Kohtuasi                            Politsei- ja Piirivalveameti Ida prefektuuri taotlus
                                    Jevgeni Orlovile asenduskaristuse kohaldamiseks
                                    (väärteoasjas nr 2440,13,004311, täiteasi nr
                                    042/2014/273, rahatrahv 200 eurot)
Võlgnik                             Jevgeni Orlov, isikukood 38304282264, xxx

RESOLUTSIOON                        Juhindudes TMS § 201 lg1,2 ; VTMS § 211 lg 3 ja KarS
                                    § 72, kohus
MÄÄRAS

Jätta Politsei- ja Piirivalveameti Ida prefektuuri taotlus rahuldamata.

Määruse ärakiri edastada kohtutäitur Natalja Malahhovale ja Ida prefektuurile.


Edasikaebamise kord

Määruse peale võib esitada määruskaebuse 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


Asjaolud ja menetluse varasem käik

Politsei- ja Piirivalveameti Ida prefektuuri 16.06.2013 kiirmenetluse otsusega väärteoasjas nr
2440,13,004311 määrati Jevgeni Orlovile KarS § 262 järgi karistuseks rahatrahv summas 200
eurot, s.o 50 trahviühikut. Otsus jõustus 01.07.2013.

Täitemenetlus nr 042/2014/273 on võlgnik Jevgeni Orlovi suhtes algatatud 23.01.2014.
Täitmisteade avaldati väljaandes Ametlikud Teadaanded 14.02.2014, kuna võlgnikule
saadetud täitmisteadet ei õnnestunud võlgnikule kätte toimetada. Jõhvi kohtutäitur Natalja


                                                                                         1 (3)
Malahhova teate kohaselt on rahatrahv summas 200 eurot kuni käesoleva ajani tasumata.
Kohtutäitur on kontrollinud võlgniku vara olemasolu ning temale teadaolevatel andmetel
puudub võlgnikul registrijärgne vallas- ning kinnisvara, millele sissenõuet pöörata või ei ole
olemasoleva vara väärtus küllaldane katmaks vara realiseerimisega tekkivaid kulutusi.
Võlgnikule kuuluvad pangakontod on arestitud, kuid neil puuduvad piisavad rahalised
vahendid. Kohtutäitur teavitas 01.08.2016 rahatrahvi täitmise võimatusest, täitemenetluse
seadustiku § 201 lõike 1 alusel palub otsustada tasumata rahatrahvi asendamine arestiga.

Politsei- ja Piirivalveameti Ida prefektuur esitas 10.08.2016 Viru Maakohtu Jõhvi
kohtumajale taotluse Jevgeni Orlovile asenduskaristuse kohaldamiseks.

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 23.01.2014 täitemenetluse väärteoasjas nr 2440,13,004311. Käesoleval ajal
on Jevgeni Orlovil tasumata rahatrahv summas 200 eurot. 01.08.2016 teavitas kohtutäitur
rahatrahvi täitmise võimatusest. Seoses eeltooduga ja juhindudes KarS § 72 ning
täitemenetluse seadustiku § 201 lg 1 taotles kohtuväline menetleja otsustada väärteoasjas nr.
2440,13,004311 rahatrahvi summas 200 eurot asendamine arestiga.

Kohtu seisukoht

Kohus, tutvunud käesoleva asja materjalidega, leidis, et taotlus ei kuulu rahuldamisele.

Käesoleva asja materjalidest nähtub, et Politsei- ja Piirivalveameti Ida prefektuuri 16.06.2013
kiirmenetluse otsusega väärteoasjas nr 2440,13,004311 määrati Jevgeni Orlovile KarS § 262
järgi karistuseks rahatrahv summas 200 eurot, s.o 50 trahviühikut. Otsus jõustus 01.07.2013.
(t.l. 5-6).

Jõhvi kohtutäitur Natalja Malahhova 01.08.2016 teatest Ida prefektuurile nähtub, et võlgnik
ei ole kuni käesoleva ajani rahatrahvi summas 200 eurot tasunud ning selle sissenõudmine ei
ole võimalik (t.l. 4).

Rahvastikuregistri andmetel on Jevgeni Orlovi elukohaks käesoleval ajal Kaunisharjunpolku
xxx).

Tulenevalt VTMS § 2042 võib Eesti Euroopa Liidu liikmesriigilt taotleda isikule väärteoasjas
kohtuvälise menetleja otsusega määratud või kohtuotsusega mõistetud rahatrahvi täitmist.
Rahatrahvi otsuse täitmise taotlemisele kohaldatakse kriminaalmenetluse seadustiku sätteid
Eesti kohtuotsuse tunnustamise ja täitmise taotlemise kohta.

Tulenevalt KrMS § 488 lg 1 võib Eesti välisriigilt taotleda isikule Eesti karistusseadustiku või
muu seaduse alusel mõistetud karistuse või muu mõjutusvahendi täitmist, kui:
- süüdimõistetu on täitva riigi kodanik või alaline elanik või kui ta viibib täitvas riigis ja teda
ei anta välja;
- süüdimõistetu on juriidiline isik, kelle registrijärgne asukoht on täitvas riigis;
- karistuse täitmist välisriigis nõuavad süüdimõistetu või avalikkuse huvid.

Tulenevalt KrMS § 488 lg 6 jõustunud kohtuotsuse tunnustamiseks ja täitmiseks saadetakse
taotlus, millele on lisatud otsus või selle tõestatud koopia koos tõlkega,
Justiitsministeeriumile, kes edastab need täitvale riigile kirja teel, elektronpostiga või muul
kirjalikku taasesitamist võimaldaval viisil.




                                                                                             2 (3)
Kohus tuvastas Rahvastikuregistri elektroonilise andmebaasi alusel, et võlgniku alaliseks
elukohaks on alates xxx. Jevgeni Orlov on elanud ajavahemikul 10.10.2013-11.06.2015
aadressil xxx ning alates 12.06.2015 kuni käesoleva ajani xxx xx. Seega on tegemist pikema
perioodiga, mil isik on omanud elukohta välisriigis ning kohus on seisukohal, et võlgnik on
KrMS § 488 lg 1 p 1 mõttes välisriigi alaline elanik.

Jevgeni Orlovile mõisteti Politsei- ja Piirivalveameti Ida prefektuuri 16.06.2013 kiirmenetluse
otsusega väärteoasjas nr 2440,13,004311 KarS § 262 järgi karistuseks rahatrahv summas 200
eurot, s.o 50 trahviühikut. Otsus jõustus 01.07.2013. Rahatrahv on kuni tänaseni tasumata.

Seega, on käesoleval juhul tegemist kohtuvälise menetleja otsusega, mille täitmist võib Eesti
taotleda Euroopa Liidu liikmesriigilt VTMS § 2042 ja KrMS § 488 lg 1 alusel, kuna võlgnik
Jevgeni Orlovi alaliseks elukohaks xxx

Kohus selgitab, et tulenevalt VTMS § 2042 kohaldatakse rahatrahvi otsuse täitmise
taotlemisele kriminaalmenetluse seadustiku sätteid Eesti kohtuotsuse tunnustamise ja täitmise
taotlemise kohta. Seega tuleb käesoleval juhul aluseks võtta KrMS § 488 lg 6, mille kohaselt
peab kohtuväline menetleja pöörduma taotlusega väärteoasjas nr 2440,13,004311 tehtud
kiirmenetluse 16.06.2013 otsuse täitmiseks Justiitsministeeriumi poole. Viru Maakohtul
puudub pädevus asenduskaristuse kohaldamiseks, kuna Jevgeni Orlov on alaline välisriigi
elanik.

Lähtudes eeltoodust jätab maakohus Politsei- ja Piirivalveameti Ida prefektuuri taotluse
rahuldamata.

/allkirjastatud digitaalselt/

Inna Kirsipuu
kohtunik




                                                                                          3 (3)
