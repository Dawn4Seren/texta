                                                                                           1
                                                                             2-16-105358




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number                2-16-105358

Otsuse tegemise aeg ja koht     30 mai 2016, Jõhvi

Kohus                           Viru Maakohus

Kohtunik                        Olev Mihkelson
                                OÜ Luutar hagi R. D.´i vastu võlgnevuse nõudes
Kohtuasi
                                Hagihind 139,96 eurot.
                                Kirjalik menetlus
Kohtuistungi toimumise aeg
                                Hageja:              Luutar OÜ (RK 11296015, asukoht
Menetlusosalised   ja   nende
                                                     Suur-Aia  19/21, 72711    Paide,
esindajad
                                                     Järvamaa)

                                Hageja
                                                     Ljubov-Luule Emmar
                                esindajad:
                                                     Nastasja Musienko (volikirja alusel;
                                                     epost: nastasja.musienko@luutar.ee )

                                Kostja:              R. D. (IK xxx, viibimiskoht: xxx)
RESOLUTSIOON


   1. Luutar OÜ hagi R. D.´i vastu võlgnevuse nõudes rahuldada tagaseljaotsusega.

   2. Välja mõista kostjalt R. D.´ilt hageja Luutar OÜ kasuks võlgnevus kogusummas
      139,96 eurot (ükssada kolmkümmend üheksa eurot, 96 senti), sh 51,50 eurot
      põhivõlgnevus, 4 eurot intress, 7,21 eurot viivis, 77,25 eurot leppetrahv.

   3. Jätta menetluskulud täies ulatuses kostja R. D.´i kanda ja välja mõista R. D.´ilt
      Luutar OÜ kasuks riigilõiv summas 75,00 eurot (seitsekümmend viis eurot).

   4. Väljamõistetud summad kuuluvad tasumisele Luutar OÜ                  (RK 11296015)
      arveldusarvele nr EE962200221034000800 AS-s Swedbank.

   5. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.
                                                                                             2

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.

ASJAOLUD

Viru Maakohtu menetluses on OÜ Luutar hagi R. D.´i vastu võlgnevuse nõudes.
Hagiavalduse kohaselt panditi hagejale 07.01.2016 laenulepingu nr T-9844 alusel
mobiiltelefon Microsoft Lumia 640. Laenusaajale maksti sularaha ja sellega on hageja
kannataja, kuna mobiiltelefoni ei saa edasi müüa. Laenulepingu nr T-9844 tagatiseks panditud
mobiiltelefon on väljastatud poltiseile 14.01.2016. Seoses antud asjaoluga kandis hageja kahju
kogusummas 139,96 eurot, sh 51,50 eurot põhivõlgnevus, 4 eurot intress, 7,21 eurot viivis,
77,25 eurot leppetrahv. Hageja palub kostjalt välja mõista võlgnevus kogusummas 139,96
eurot ja riigilõivu kogusummas 75 eurot.

ASJA KÄIK

Maakohus saatis kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest. Hagimaterjalid ja kirjaliku vastuse nõue
toimetati kostjale kätte isiklikult 06.05.2016. Kostjat hoiatati, et kirjaliku vastuse tähtajaks
andmata jätmise korral on kohtul õigus tagaseljaotsusega hagi rahuldada.


KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1,2 rahuldamisele tagaseljaotsusega.
                                                                                            3
Vastavalt TsMS § 407 lg 1 ja lg 2, kohus võib hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt vastanud, isegi kui hagi
toimetati kostjale kätte välisriigis või kui see toimetati kätte avalikult. Sel juhul loetakse
hageja esitatud faktilised väited kostja poolt omaksvõetuks. Käesoleva paragrahvi lõikes 1
sätestatud hageja nõusolekut eeldatakse, kui hageja ei ole kohtule teatanud, et ta ei soovi
tagaseljaotsuse tegemist.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud VÕS § 76, § 100, § 101,
§ 108, § 113, § 128.

Eeltoodu alusel ja juhindudes TsMS § 407 lg 1, lg 2, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 139,96 eurot, sh
51,50 eurot põhivõlgnevus, 4 eurot intress, 7,21 eurot viivis, 77,25 eurot leppetrahv.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja R. D.´i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esindaja esitas hagiavalduses taotluse menetluskulude (riigilõivu) väljamõistmiseks
summas 75 eurot.

Seega kuulub kostjalt hageja kasuks väljamõistmisele menetluskulu (riigilõiv) summas 75
eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.

/allkirjastatud digitaalselt/

Olev Mihkelson
Kohtunik
