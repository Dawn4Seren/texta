                                                                                 1-16-5004




                          KOHTUOTSUS
                               EESTI VABARIIGI NIMEL
                                  (RESOLUTIIVOSA)

Kohus                              Harju Maakohus

Otsuse tegemise aeg ja koht        07. juuni 2016 Tallinn, Liivalaia kohtumaja

Kriminaalasja number               1-16-5004 (16230200481)

Kohtunik                           Külli Iisop

Kohtuistungi sekretär              Liisi Kisler

Kriminaalasi                       Martin Polluksi süüdistuses KarS         §    424   järgi
                                   lühimenetluses (kiirmenetluse korras)

Prokurör                           Alice Simm

Kohtuistungi toimumise aeg         07.06.2016

Süüdistatav                        M a r t i n POLLUKS – isikukood 38704254236; Eesti
                                   kodanik; keskeriharidusega; elukoht: XXX; töökoht:
                                   XXX AS, klienditeenindaja; ülalüpiodamisel 2 alaealist
                                   last; kehtivad väärteo- ja kriminaalkaristused puuduvad;
                                   tõkend puudub (kahtlustatavana kinni peetud 06.-
                                   07.06.2016)

Kaitsja                            Riine Lumiste

RESOLUTSIOON
1. Süüdi tunnistada M a r t i n POLLUKS KarS § 424 järgi ning karistuseks mõista 1
(üks) aasta vangistust.
KrMS § 238 lg 2 alusel vähendada mõistetud karistust 1/3 (4 kuu vangistuse) võrra ja
kandmisele kuulub 8 (kaheksa) kuud vangistust.

2. KarS § 68 lg 1 alusel lugeda karistusest kantuks 2 päeva eelvangistust (06.-07.06.2016)
ning kandmisele kuulub 7(seitse) kuud ja 28 (kakskümmend kaheksa) päeva vangistust.




                                             1
3. KarS § 74 alusel ei pöörata mõistetud vangistust täielikult täitmisele, kui Martin
Polluks 2 (kahe) aasta pikkuse katseaja kestel ei pane toime uut kuritegu ning
kriminaalhooldaja järelevalve all täidab KarS § 75 lg 1 alusel nimetatud kontrollnõuded:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks ning
KarS § 75 lg 2 p 2 alusel kohustuse mitte tarvitada alkoholi.

KarS § 78 p 1 kohaselt hakkab katseaeg kulgema kohtuotsuse kuulutamisest.

4. Lisakaristusena KarS § 50 lg 1 p 1 alusel ära võtta Martin Polluksilt mootorsõiduki
juhtimise õigus 6 (kuueks) kuuks alates kohtuotsuse jõustumisest.

Liiklusseaduse § 127 alusel tuleb M. Polluksil loovutada juhiluba Maanteeametile 5 (viie)
tööpäeva jooksul arvates otsuse jõustumisest.

5. Välja mõista M. Polluksilt KrMS § 180 lg 1 alusel menetluskulud riigieelarve tuludesse:
½ süüdimõistva kohtuotsusega kaasnevast sundrahast - 322,50 eurot ja määratud kaitsjale
makstud tasu -120 eurot, s.o menetluskulud kokku 442,50 eurot (nelisada nelikümmend
kaks eurot ja 50 senti).

KrMS § 180 lg 3 alusel kohus määrab, et menetluskulud summas 442,50 eurot on võimalik
tasuda vabatahtlikult osade kaupa 12 kuu jooksul alates kohtuotsuse jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt tasutud, suunatakse need täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul alates
päevast, mil otsus on pooltele kättesaadav. Apellatsiooniõiguse kasutamise soovist tuleb Harju
Maakohtule kirjalikult teatada 7 päeva jooksul, alates kohtuotsuse resolutiivosa kuulutamisest.

Otsus tervikuna koostatakse vaid pärast apellatsiooniteate saamist ning on kättesaadav kohtu
kantseleis 15-ndal päeval pärast apellatsiooniteate esitamist.


Süüdistus
Martin Polluks juhtis tahtlikult 06.06.2016 kella 11.42 ajal Tallinnas Kai tänav 6 juures suunaga
Logi tänava poole mootorsõidukit Audi A4 Avant registreerimisnumbriga XXX, olles
joobeseisundis (alkoholijoove 0,95 mg/l, laiendmääramatusega ± 0,09 mg/l, lõplik tulemus 0,86
mg/l).

                                               2
Sellise käitumisega rikkus Martin Polluks liiklusseaduse § 69 lg 1 ja lg 2 p 1 ning
korrakaitseseaduse § 36 lg 1 nõudeid. Juht ei tohi olla joobeseisundis. Joobeseisund on alkoholi,
narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides. Alkoholijoobes olevaks loetakse mootorsõidukijuht,
trammijuht ja maastikusõidukijuht kui juhi ühes grammis veres on vähemalt 1,50 milligrammi
alkoholi või tema väljahingatavas õhus on alkoholi 0,75 milligrammi ühe liitri kohta või
rohkem.
Seega pani Martin Polluks toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.

Menetlusnormid, millest kohus lähtub otsuse tegemisel, on KrMS §-d 2561, 2564 lg 4, 2565 lg
1 p 2 ja lg 2, 175, 179, 180, 238, 306, 311, 313.




Külli Iisop
Kohtunik
/allkirjastatud digitaalselt/




                                               3
