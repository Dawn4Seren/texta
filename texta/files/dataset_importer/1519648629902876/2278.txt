                        KOHTUMÄÄRUS
Kohus                            Tartu Maakohus

Kohtunik                         Marge Tamme
Määruse tegemise aeg ja koht     22. november 2016.a, Valga kohtumaja

Tsiviilasja number               2-16-122497

Tsiviilasi                       Bondora Servicer OÜ hagi Evelin Talvar vastu võlgnevuse
                                 nõudes
Menetlustoiming                  kompromissi kinnitamine ja menetluse lõpetamine

Menetlusosalised ja nende        Avaldaja: Bondora Servicer OÜ (registrikood 12831019;
esindajad                        asukoht: Tammsaare tee 47, 11316 Tallinn)
                                 Avaldaja lepinguline esindaja: Priit Pööbo            (CKE
                                 Õigusbüroo OÜ; telefon xxx xxxx; e-post: x)
                                 Võlgnik: Evelin Talvar (isikukood xxxxxxxxxxx; elukoht: x;
                                 telefon: xxxx xxxx; e-post: x)

RESOLUTSIOON

1. Võtta vastu ja kinnitada avaldaja ja võlgniku kompromiss alljärgnevas:
1.1.Bondora Servicer OÜ ja Evelin Talvar lepivad kokku järgnevas ja paluvad kohtul
    kinnitada alljärgnev kompromiss:
1.1.1. Võlgnik tasub avaldajale võlgnevuse 2 844 (kaks tuhat kaheksasada nelikümmend neli)
       eurot ja 82 senti, lisaks avaldaja menetluskulud summas 105 (ükssada viis) eurot ja 32
       senti CKE Õigusbüroo OÜ arvelduskontole nr EExxxxxxxxxxxxxxxxxx (AS SEB
       Pank) alljärgnevalt
                               6.12.2016.a         150 eurot
                               6.01.2017.a         150 eurot
                               6.02.2017.a         150 eurot
                               06.03.2017.a        150 eurot
                               06.04.2017.a        150 eurot
                               06.05.2017.a        150 eurot
                               06.06.2017.a        150 eurot
                               06.07.2017.a        150 eurot
                               06.08.2017.a        150 eurot
                               06.09.2017.a        150 eurot
                               06.10.2017.a         150 eurot
                               06.11.2017.a         150 eurot
                               06.12.2017.a         150 eurot
                               6.01.2018.a          150 eurot
                               6.02.2018.a          150 eurot
                               06.03.2018.a         150 eurot
                               06.04.2018.a         150 eurot
                               06.05.2018.a         150 eurot
                               06.06.2018.a         250,16 eurot

 1.1.2. Maksegraafikus kokku lepitud ükskõik millise osamakse tasumisega hilinemisel
        rohkem kui 15 (viisteist) päeva loetakse kõikide osamaksete maksetähtpäev saabunuks.
 1.1.3. Pooled kinnitavad, et pärast käesoleva kompromissi allkirjastamist ja nõuetekohast
        täitmist võlgniku poolt, ei oma pooled teineteise suhtes nõudeid ega pretensioone,
        millised on tõusetunud käesolevast tsiviilasjast.
 1.1.4. Pooled lühendavad määruskaebuse esitamise õigusest kolmele päevale alates
        kohtumääruse kättesaamisest.
 2. Lõpetada menetlus tsiviilasjas nr Bondora Servicer OÜ hagi Evelin Talvar vastu
     võlgnevuse nõudes.
 3. Menetluskulud jäävad vastavalt kompromissi punktile 1.1.1. kostja kanda.
 4. Määrus toimetada kätte hageja esindajale ja kostjale.

Edasikaebamise kord ja tähtaeg
Määruse peale saab esitada määruskaebuse Tartu Ringkonnakohtule Tartu Maakohtu kaudu.
Määruskaebuse esitamise tähtaeg on vastavalt poolte kokkuleppele 3 (kolm) päeva määruse
kättetoimetamisest alates (TsMS § 661 lg 4 I alt).


ASJAOLUD JA KOHTU SEISUKOHT

Bondora Servicer OÜ esitas 29.09.2016.a Pärnu Maakohtule maksekäsu kiirmenetluse avalduse
võlgnikult Evelin Talvar 2645,33 euro saamiseks. Kohus tegi 12.10.2016.a võlgnikule
makseettepaneku, mis on võlgnikule 19.10.2016.a kätte toimetatud. Evelin Talvar esitas
01.11.2016.a vastuväite maksegraafiku sooviga. 17.11.2016.a esitasid avaldaja esindaja ja
võlgnik kohtule kinnitamiseks kompromisslepingu. Pärnu Maakohus lõpetas 18.11.2016.a
määrusega maksekäsu kiirmenetluse ning andis nõude üle Tartu Maakohtule menetluse
jätkamiseks hagimenetluses.

Tsiviilkohtumenetluse seadustiku (TsMS) § 486 lg 1 p 3 kohaselt, makseettepaneku koostanud
kohus jätkab asja menetlemist hagimenetluses või annab asja hagimenetluses menetlemiseks üle
maksekäsu kiirmenetluse avalduses nimetatud kohtule või poolte ühises taotluses nimetatud
kohtule, muu hulgas kui avaldaja ja võlgnik on enne maksekäsu tegemist esitanud kohtule
kirjaliku kompromisslepingu. TsMS § 486 lg 3 kohaselt kohus menetleb kompromisslepingut
käesoleva seadustiku §-des 430 ja 431 sätestatu kohaselt enne asjas hagimenetluses menetlemise
alustamist. Kui kohus kompromissi ei kinnita, jätkab ta asja menetlemist hagimenetluses
käesoleva seadustiku §-s 487 sätestatu kohaselt.



                                                                                            2
TsMS § 430 lg 1 võivad pooled menetluse kompromissiga lõpetada kuni hagi kohta tehtud
lahendi jõustumiseni. Kohus kinnitab kompromissi määrusega, millega ühtlasi lõpetab asja
menetluse. TsMS § 430 lg 3 kohaselt kohus ei kinnita kompromissi, kui see on vastuolus heade
kommetega või seadusega või rikub olulist avalikku huvi või kui kompromissi ei ole võimalik
täita.
Käesoleval juhul on kohus seisukohal, et poolte tahe sõlmida kompromiss on tuvastatud.
Kompromiss ei ole vastuolus heade kommetega või seadusega ega riku olulist avaliku huvi ning
kompromissi on võimalik täita, seega ei esine aluseid kompromissi kinnitamata jätmiseks.
Pooled on kinnitanud, et nad on teadlikud, et kompromissi sõlmimise tõttu lõpetab kohus TsMS
§ 428 lg 1 p 4 alusel käesolevas tsiviilasjas menetluse. Kui menetlus on lõpetatud, ei saa hageja
uuesti pöörduda kohtusse hagiga sama kostja vastu vaidluses samal alusel sama hagieseme üle.
Kui menetlus on lõpetatud kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti (TsMS § 432).


MENETLUSKULUD
Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel menetlust lõpetavas määruses.
TsMS § 168 lg 3 kohaselt kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti. Seega jäävad poolte menetluskulud kostja kanda
vastavalt kompromissi punktide 1.1.1., kui menetlusosalistel on tekkinud muid menetluskulusid,
siis need jäävad poolte endi kanda.

/digitaalselt allkirjastatud/
Marge Tamme
Kohtunik




                                                                                               3
