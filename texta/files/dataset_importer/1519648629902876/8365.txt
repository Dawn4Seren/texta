                                                                                   2-16-106570




                                KOHTUOTSUS
                                 TAGASELJAOTSUS
                                 Eesti Vabariigi nimel

Kohtuasja number                2-16-106570
Otsuse tegemise aeg ja koht     29. august 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtuasi                        CREDITREFORM EESTI OÜ hagi L J vastu võlgnevuse
                                nõudes
Kohtuistungi toimumise aeg      Kirjalik menetlus
Hagihind                        194,02 eurot
Menetlusosalised ja esindajad   Hageja:             CREDITREFORM EESTI OÜ (rk 10887820)

                                Hageja esindaja:    Triin Reinmaa (lepinguline esindaja)
                                Kostja:             L J (ik XXX)

RESOLUTSIOON

   1. Rahuldada hagi tagaseljaotsusega.

   2. Välja mõista L J CREDITREFORM                   EESTI     OÜ    kasuks    185   (ükssada
      kaheksakümmend viis) eurot 62 senti.

   3. Välja mõista L J CREDITREFORM EESTI OÜ kasuks viivis alates 05. maist 2016
      kuni põhinõude täitmiseni (seisuga 25. august 2016 moodustab põhinõue 105 eurot)
      viivisemääras 0,02% päevas tasumata põhinõudelt.

   4. Jätta menetluskulud L J kanda.

   5. Välja mõista L J CREDITREFORM EESTI OÜ kasuks menetluskulud kokku 240
      (kakssada nelikümmend) eurot.

   6. Välja mõista L J CREDITREFORM EESTI OÜ kasuks viivis tasumata
      menetluskulude summalt alates kohtuotsuse jõustumisest kuni menetluskulude
      täieliku tasumiseni viivisemääras poolaasta kaupa Euroopa Keskpanga
      põhirefinantseerimis operatsioonidele kohaldatav viimane intressimäär enne iga aasta
      1. jaanuari ja 1. juulit, millele lisandub 8 (kaheksa) protsenti aastas.

   7. Kohtuotsus kuulub täitmisele viivitamatult.


                                                                                           1(4)
                                                                                        2-16-106570

EDASIKAEBE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates. Kui tagaseljaotsus toimetati kostjale
kätte avalikult, teatavakstegemisega teadaandega väljaandes Ametlikud Teadaanded, siis võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kaja võib esitada, kui kostja poolt hagiavaldusele vastamata jätmine oli tingitud mõjuvatest
põhjustest. Kaja võib esitada sõltumata mõjuva põhjuse olemasolust, kui hagi toimetati kostjale
või tema esindajale kätte muul viisil kui isiklikult allkirja vastu üleandmisega. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.o. tsiviilkohtumenetluse
seadustiku (TsMS) § 394 nõuetele vastav kirjalik hagiavalduse vastus koos lisadega. Kajalt
tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

Hageja esitas hagi kostja vastu võlgnevuse nõudes. Hagiavalduse kohaselt sai kostja 14. novembril
2013 esitatud laenutaotluse alusel laenu summas 160 eurot 60 päevaks. Kokku kohustus kostja
tagastama hagejale 19. jaanuariks 2014 koos käsitlemise kuluga summa 220 eurot. Intressis ei ole
pooled kokku leppinud. Kostja on laenuandjale tasunud laenu ja käsitluskulu eest kokku 115 eurot.
Laenuandja loovutas 01. jaanuaril 2016 oma nõude kostja vastu hagejale.

Hagiavalduse esitamise ajaks on tasumata põhisumma suurus 105 eurot, sissenõutavaks muutunud
viivis 17,68 eurot ning kahjuhüvitis 62,94 eurot. Hageja arvestab viiviseid vastavalt lepingus
kokkulepitud viivisemäärale 0,02% päevas alates laenu ja käsitluskulu tagastamise järgnevast
päevast, s.o. alates 14. jaanuarist 2014 kuni 05. maini 2016.

Hageja palub kohtul mõista kostjalt hageja kasuks välja põhivõlgnevuse summas 105 eurot,
sissenõutavaks muutunud viivise 17,68 eurot, kahjuhüvitis 62,94 eurot, viivised alates
hagiavalduse esitamisest kuni põhinõude täitmiseni lepingujärgse viivisemääraga 0,02% päevas
põhinõudelt ning jätta menetluskulud kostja kanda.

KOHTU PÕHJENDUSED

Kohus, tutvunud tsiviilasja materjalidega, leiab, et hagi tuleb rahuldada tagaseljaotsusega.

                                                                                               2(4)
                                                                                      2-16-106570


Kohus on saatnud hagimaterjalid kostjale koos kirjaliku vastuse esitamise kohustusega hiljemalt
14 päeva jooksul hagimaterjalide kättetoimetamisest. Hagimaterjalid on kostjale isiklikult kätte
toimetatud (t.l.-53). Kohus hoiatas kostjat, et hagile vastuse esitamata jätmise korral võib kohus
hagi rahuldada tagaseljaotsusega. Kostja kohtule hagiavalduse vastust ei esitanud.

Tsiviilkohtumenetluse seadustiku (edaspidi TsMS) § 407 lg 1 teise lause kohaselt loeb kohus
hageja esitatud faktilised väited kostja poolt omaksvõetuks.

Võlaõigusseaduse (edaspidi VÕS) § 101 lg 1 p 1, p 3 ja p 6, VÕS § 108 lg 1, VÕS § 113 lg 1,
VÕA § 115 ja TsMS § 367 alusel rahuldab kohus hagi tagaseljaotsusega ja mõistab kostjalt hageja
kasuks välja põhivõlgnevuse 105 eurot, sissenõutavaks muutunud viivise 17,68 eurot ja
kahjuhüvitise 62,94 eurot, kokku 185,62 eurot ning viivised alates 05. maist 2016 kuni põhinõude
summas 105 euro täitmiseni lepingujärgse viivisemääraga 0,02% päevas põhinõudelt.

Menetluskulud

Lähtuvalt TsMS § 162 lg 1 ja lg 2 jätab kohus kõik menetluskulud täies ulatuses kostja kanda ning
kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.
Vastavalt TsMS § 175 lg 1 mõistab kohus kulud välja põhjendatud ja vajalikus ulatuses.

Hageja esitas kohtule taotluse menetluskulude, riigilõivu summas 75 eurot ja õigusabikulude
summas 220 eurot, kokku 295 eurot väljamõistmiseks.

Kohus leiab, et hageja menetluskulud 75 euro riigilõivu osas on hagiavalduse esitamise ajal
kehtinud riigilõivuseaduse (edaspidi RLS) § 59 lg 1, RLS lisa 1 ja TsMS § 147 lg 5 alusel
põhjendatud ja vajalik täies ulatuses.

Hageja nimetab esindajaga seotud õigusabi kuludeks 220 eurot ilma käibemaksuta. Hageja
lepingulise esindaja tunnitasu on 110 eurot ilma käibemaksuta. Riigikohtu senises praktikas
on põhjendatuks ja vajalikuks peetud tunnitasu nii 120 eurot koos käibemaksuga (01.10.2013
määrus tsiviilasjas nr 3-2-1-92-13) kui ka tunnitasu 120 eurot ilma käibemaksuta (02.10.2013
määrus tsiviilasjas nr 3-2-1-93-13). Seega on hageja lepingulise esindaja tunnitasu mõistliku
suurusega.

Hageja esindajal on kulunud tõendite kogumiseks ja korrastamiseks, hagiavalduse koostamiseks,
ülevaatamiseks ja kohtule edastamise eest kokku 2 tundi.

Kohus lähtub hageja õigusabi kulude määramisel tsiviilasja materjalidest. Hageja lepinguline
esindaja on kohtule esitanud hagiavalduse (t.l.-15-20), milles sisulist osa 3 lehekülge ning mis on
masshagi avaldus. Kohus loeb põhjendatuks hageja õigusabi kulud hagiavalduse koostamisele 1,5
töötunni ulatuses, arvestades sinna sisse ka hagi asjaolude väljaselgitamiseks ja hagejaga
konsulteerimiseks kulunud aja. Kohus arvestab hageja tunnitasuks 110 eurot ilma käibemaksuta
ning seega on põhjendatud hageja õigusabi kulud summas 165 eurot (110 x 1,5).

TsMS § 174 lg 10 alusel menetluskuludelt arvestatava käibemaksu hüvitamiseks peab
menetlusosaline kinnitama, et ta ei ole käibemaksukohustuslane või ei saa muul põhjusel tekkinud
kuludelt käibemaksu tagasi arvestada.

Hageja on käibemaksukohuslane KMS § 3 lg 1 mõttes ja saab käibemaksu tagasi arvestada. Seega
tuleb hageja kulud rahaliselt kindlaks määrata ilma käibemaksuta.


                                                                                               3(4)
                                                                                    2-16-106570

Kostjalt tuleb hageja kasuks välja mõista hageja menetluskulud kokku 240 eurot (75+165).

Hageja palub kostjalt välja mõista viivise menetluskuludelt alates kohtulahendi jõustumisest kuni
täitmiseni VÕS § 113 lg 1 sätestatud määras. Kohus mõistab TsMS § 177 lg 4 alusel kostjalt
hageja kasuks viivise tasumata menetluskuludelt alates kohtulahendi jõustumisest kuni täitmiseni
VÕS § 113 lg 1 sätestatud määras.

Viivitamatu täitmine

Vastavalt TsMS § 468 lg 1 p 2 kuulub tagaseljaotsus täitmisele viivitamatult.

/allkirjastatud digitaalselt/

Aarne Lõhmus
Kohtunik




                                                                                            4(4)
