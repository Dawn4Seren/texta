                                                                                 2-16-13357




                          KOHTUMÄÄRUS
Kohus                                   Pärnu Maakohus
Kohtunik                                Ingrid Niinemägi
Määruse tegemise aeg ja koht            21.november 2016 Paide kohtumajas
Tsiviilasja number                      2-16-13357
Tsiviilasi                              AT, ST ja RT hagi VT vastu elatise nõudes

Menetlusosalised ja nende esindajad     Hageja 1: AT, isikukood xxxxxxxxxxx
                                        Hageja 2: ST, isikukood xxxxxxxxxxx
                                        Hageja 3: RT, isikukood xxxxxxxxxxx
                                        Hagejate elukoht xxxxxxxx xxx xxxxx xxxx xxxxx
                                        xxxxxxxxx
                                        Hagejate 2 ja 3 seaduslik esindaja: AT, isikukood
                                        xxxxxxxxxx, elukoht xxxxxxxxx xxx xxxxx xxxx
                                        xxxxx xxxxxxxxxx
                                        Kostja: VT, isikukood xxxxxxxxxxx, elukoht xxxx
                                        xxxx xxxxx xxxx xxxxx xxxxxxx
Menetlustoiming                         Menetluse      lõpetamine       hagist      loobumise
                                        vastuvõtmisega
RESOLUTSIOON
1. Võtta vastu AT, ST ja RT loobumine hagist VT vastu elatise nõudes.
2. Lõpetada menetlus tsiviilasjas nr 2-16-13357.
3. Määrus toimetada kätte pooltele.

MENETLUSKULUD
Kummagi poole menetluskulud jätta poole enda kanda.

Edasikaebamise kord
Määrusega puudutatud menetlusosaline võib määruse peale esitada määruskaebuse Pärnu
Maakohtule Paide kohtumaja kaudu. Määruskaebuse esitamise tähtaeg menetluse lõpetamise
määruse puhul on 15 päeva määruse kättetoimetamisest alates (TsMS § 661 lg 2).

Asjaolud
05.09.2016 saabus Pärnu Maakohtu AT, ST ja RT hagi VT vastu elatise nõudes. Paide
kohtumaja võttis 09.09.2016 kohtumäärusega hagi menetlusse ja väljastas hagiavalduse koos
lisadega kostjale.
09.11.2016 esitasid hagejad kohtule avalduse hagist loobumiseks, kuna pooled leidsid pärast
hagi esitamist kompromissi.
14.11.2016 on kostja nõustunud hagist loobumisega.
                                                                                         1
                                                                                   2-16-13357

KOHTU SEISUKOHT
1. Hagist loobumine on hageja TsMS § 206 lg-st 1 tulenev õigus. TsMS § 429 lg 1 kohaselt
võib hageja hagist loobuda kuni hagi kohta tehtud lahendi jõustumiseni, esitades selleks
avalduse. Asjaolusid, mis välistaksid loobumise vastuvõtmise hagist, kohus ei tuvastanud.
Kohus võtab hagist loobumise vastu ja lõpetab asjas menetluse TsMS § 428 lg 1 p 3 alusel.
2. Menetluse lõpetamise korral ei saa hageja uuesti pöörduda kohtusse hagiga sama kostja
vastu vaidluses samal alusel sama hagieseme üle.
3. TsMS § 168 lg 2 sätestab, et hageja kannab menetluskulud, kui menetlus lõpetatakse
määrusega ja sama paragrahvi lõigetest 3–5 ei tulene teisiti. Sama paragrahvi lg 4 kohaselt kui
hageja loobub hagist, kannab ta kostja menetluskulud, välja arvatud juhul, kui ta loobub hagist
või võtab selle tagasi seetõttu, et kostja on nõude pärast hagi esitamist rahuldanud.
Asja materjalidest nähtub, et hagejad loobusid hagist seetõttu, et pooled leidsid pärast hagi
esitamist kompromissi, mistõttu ei ole hagejad kohustatud kandma kostja menetluskulusid.
Kumbki pool pole vastaspoolelt ka menetluskulude väljamõistmist taotlenud, seega jäävad
kummagi poole menetluskulud poole enda kanda.


/allkirjastatud digitaalselt/
Ingrid Niinemägi
Kohtunik




                                                                                             2
