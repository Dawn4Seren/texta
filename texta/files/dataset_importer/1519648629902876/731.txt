                         KOHTUOTSUS
                                EESTI VABARIIGI NIMEL
                                        Lõpposa

Kohus                              Viru Maakohus
Otsuse tegemise aeg ja koht        15. detsember 2016.a, Jõhvi kohtumaja
Väärteoasja number                 4-16-8053
Väärteoprotokolli number           AB1485916
Kohtunik                           Deniss Minzatov
Kohtuistungi sekretär, tõlk        Piret Juuse, Valentina Michelson-Ipbüker
Väärteoasi                         Roman Kuzmin’i süüdistuses liiklusseaduse § 201 lg 2, § 224
                                   lg 2 järgi
Menetlusalune isik                 Roman Kuzmin
                                   Isikukood 38904292221, elukoht xxx, kodakondsuseta,
                                   emakeel – vene keel, töötab xxx
Kohtuväline menetleja              Politsei- ja Piirivalveameti Ida Prefektuuri Jõhvi
                                   politseijaoskond, asukoht Rahu 38, Jõhvi
Kohtuistungil osalenud isikud      Menetlusalune isik Roman Kuzmin
                                   Ida Prefektuuri menetlusteenituse üleminspektor Alina Reškina
RESOLUTSIOON                       Juhindudes väärteomenetluse seadustiku (VTMS) § 107 lg 1 p-
                                   st 1 ja §-dest 108-111, § 205 lg 2,3 kohus
                                             otsustas:
Tunnistada Roman Kuzmin süüdi 15.10.2016 mootorsõiduki juhtimise eest seisundis, mille
puhul alkoholisisaldus ühes liitris väljahingatavas õhus oli mitte väiksem kui 0,32 mg/l, s.o
liiklusseaduse § 224 lg 2 ettenähtud väärteo toimepanemises.

Tunnistada Roman Kuzmin süüdi 15.10.2016 mootorsõiduki juhtimise eest omamata vastava
kategooria mootorsõiduki juhtimise õigust, olles eelnevalt LS § 91 lg 2 p 3 alusel
mootorsõiduki juhtimiselt kõrvaldatud s.o liiklusseaduse § 201 lg 2 ettenähtud väärteo
toimepanemises.

Tunnistada Roman Kuzmin süüdi 15.10.2016 mootorsõiduki juhtimise eest, mis ei olnud
kehtestatud korras registreeritud s.o liiklusseaduse § 203 ettenähtud väärteo toimepanemises.

KarS § 63 lg 1 alusel karistada Roman Kuzmin´i toimepandud väärtegude eest raskeimat
karistust sisaldava seadusesätte alusel, see on liiklusseaduse § 224 lg 2 järgi arestiga 30
(kolmkümmend) päeva.

VTMS § 205 alusel peab Roman Kuzmin ilmuma aresti kandmiseks Jõhvi arestikambrisse
aadressil Ülesõidu 1, Jõhvi 16.12.2016 kell 9.00-17.00. Aresti kandmise alguseks lugeda
karistuse kandmisele ilmumise aeg.

Määrus saata Roman Kuzmin´ile ning PPA Ida prefektuurile.

Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
Viru Maakohtule Jõhvi kohtumaja kaudu 7 (seitsme) päeva jooksul, alates kohtuotsuse
kuulutamisele järgnevast päevast, s.o hiljemalt 22.12.2016. Kui ettenähtud tähtajaks ei teatata
soovist kasutada apellatsiooniõigust, vormistatakse kohtuotsus ainult selle lõpposana.
Apellatsiooniõiguse kasutamise korral on kohtuotsus maakohtu kantseleis kättesaadav alates
9.01.2017. Apellatsioon esitatakse Tartu Ringkonnakohtule 15 päeva jooksul, alates päevast, mil
otsus on kohtumenetluse pooltele maakohtu kantseleis tutvumiseks kättesaadav


(digitaalselt allkirjastatud)
Deniss Minzatov
Kohtunik




                                                                                          2
