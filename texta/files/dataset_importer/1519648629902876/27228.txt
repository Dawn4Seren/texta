                                                                        2-15-121524




                               KOHTUMÄÄRUS

Kohtuasja number                2-15-121524
Määruse tegemise aeg ja koht    04. jaanuar 2016, Jõhvi
Kohus                           Viru Maakohus
Kohtunik                        Helgi Vinni

Kohtujurist                     Ulvi Anissimova

Kohtuasi                        Kiviõli Kinnisvarahoolduse OÜ hagi I. G. vastu
                                võlgnevuse 552,37 euro ja lisanduva viivise nõudes.

Menetlustoiming                 Menetlusse võtmisest keeldumine, kirjalik menetlus

Menetlusosalised   ja   nende Hageja:              Kiviõli Kinnisvarahoolduse OÜ (RK
esindajad                                          xxx)

                                Hageja seaduslik Anastassia Vassiljeva        (volikirja
                                esindaja:        alusel, e-post info@condorinkasso.ee)
                                Kostja:            I. G. (sünd. xxx, elukoht avalduse
                                                   kohaselt xxx, müügilepingu kohaselt
                                                   elukoht xxx, Venemaa Föderatsioon,
                                                   e-post xxx)
RESOLUTSIOON

   1. Keelduda Kiviõli Kinnisvarahoolduse OÜ hagi I. G. vastu võlgnevuse 552,37 euro
      ja lisanduva viivise nõudes menetlusse võtmisest.
   2. Saata kohtumäärus hagejale teadmiseks.

Edasikaebe kord

Määruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättesaamise päevale järgnevast päevast arvates.
Kohtumääruse peale määruskaebuse esitamisel tasutakse riigilõivu 50 eurot.




ASJAOLUD

Kiviõli Kinnisvarahoolduse OÜ       esitas 09.10.2015  Pärnu Maakohtule maksekäsu
kiirmenetluse avalduse I. G. vastu 552,37 euro võlgnevuse ja lisanduva viivise nõudes.
Kohus tegi 16.10.2015 võlgnikule maksettepaneku, mida ei ole õnnestunud mõistliku aja

                                                                                       1
jooksul võlgnikule kätte toimetada. Pärnu Maakohtu 02.12.2015.a kohtumäärusega anti
maksekäsu kiirmenetluses olev nõue üle hagimenetlusse Viru Maakohtule vastavalt TsMS §
486 lg 1 p 2.

Viru Maakohtu 04. detsembri 2015.a kohtumäärusega andis kohus avaldaja esindajale
14-päevase tähtaja puuduste kõrvaldamiseks, st. nõude esitamiseks ja põhjendamiseks
hagiavaldusele ettenähtud vormis, lisades hagiavaldusele dokumentaalsed tõendid vastavalt
menetlusosaliste arvule, kohtualluvuse põhjendamiseks; kostja kirjaliku nõusoleku esitamiseks
asja menetlemiseks Eesti kohtus ning täpsed andmed kostja elu-või viibimiskoha kohta. Kohus
selgitas, et kirjaliku nõusoleku olemasolu korral tuleb esitada nõuetekohane hagiavaldus 3-s
eksemplaris nii eesti kui vene keeles koos lisadega. Kui kohtule esitatud dokument on
allkirjastatud digitaalselt, peab ka allkirja kinnitusleht olema tõlgitud vene keelde, esitada
lepingulise esindaja volikiri koos haridust tõendava dokumendiga; vajadusel täiendava
riigilõivu (vastavalt hagihinnale) tasumiseks ja maksekorralduse esitamiseks.

Kohtumääruse ärakirja on avaldaja esindaja kätte saanud 07.12.2015 AET-i vahendusel, kuid
avaldaja esindaja ei täitnud kohtu nõuet.

KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 487 lg 1 kohaselt, asja hagimenetluse korras menetlev kohus kohustab avaldajat
viivitamata esitama oma nõude ja põhjendama seda hagiavaldusele ettenähtud vormis 14
päeva jooksul, kui maksekäsu kiirmenetluse avaldus ei vasta hagiavalduse nõuetele.

TsMS § 487 lg 3 alusel, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 147 lg 5 alusel, maksekäsu kiirmenetluse hagimenetluseks ülemineku korral tasutakse
hagilt täiendav riigilõiv ulatuses, mis ei ole kaetud maksekäsu kiirmenetluse avalduse
esitamiselt tasutud riigilõivuga. Maksekäsu kiirmenetluse hagimenetluseks ülemineku avalduse
esitamisel ei võeta asja hagimenetlusse enne hagilt riigilõivu tasumist.

Avaldaja ei ole Viru Maakohtu 04. detsembri 2015.a kohtumääruses nimetatud puuduseid
kõrvaldanud, seega ei saa kohus hagi menetlusse võtta.

Eelpool toodu alusel ja juhindudes TsMS § 463 lg 1, § 465, § 487 lg 1, 3, § 661 lg 2
keeldub kohus hagi menetlusse võtmast.

/allkirjastatud digitaalselt/

Helgi Vinni
Kohtunik




                                                                                            2
