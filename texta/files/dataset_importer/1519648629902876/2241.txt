                                                                     Tsiviilasi nr 2-16-14293




                         KOHTUOTSUS
                               EESTI VABARIIGI NIMEL

 Kohus                            Harju Maakohus

 Kohtunik                         Haide Rimmel

 Otsuse tegemise aeg ja koht      22.november 2016.a, Tartu mnt kohtumaja Tallinn

 Tsiviilasja number               2-16-14293

 Tsiviilasi                       XXXX hagi XXXX vastu abielu lahutamise nõudes

 Menetlusosalised ja nende        Hageja: XXXX(isikukood XXXX, elukoht XXXX, e-post
 esindajad                        XXXX)
                                  Kostja: XXXX(isikukood XXXX, viibimiskoht teadmata)

 Kohtuistungi toimumise aeg       31.10. ja 22.11.2016.a

 Kohtuistungil osalenud isikud    Hageja Raivo Veedi

RESOLUTSIOON
Kohus otsustas:
Lahutada XXXX ja XXXX abielu, mis sõlmiti XXXX.a Tallinna Perekonnaseisuametis,
dokumendi nr XXXX
Toimetada kostjale kohtuotsus kätte väljaande Ametlikud Teadaanded kaudu.

Menetluskulude jaotus
Abieluasjas kantud menetluskulud jätta kummagi poole enda kanda.

Edasikaebekord
Pooled võivad esitada otsusele apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest.

Hageja nõue ja kostja seisukoht
XXXX esitas 22.09.2016.a hagiavalduse abielu lahutamiseks. Poolte abielu sõlmiti XXXX.a,
kõik sidemed kostjaga katkesid 2000.a. Kostja kohta info puudub.
Hageja kohtuistungil seletas, et elas koos kostjaga 2000.a kolm kuud. Kostja lahkus siis
arvatavalt Ukrainasse ja rohkem kontakti temaga pole olnud.
                                                                          Tsiviilasi nr 2-14-3743



Kostjale on hagiavaldus ja kohtukutse kätte toimetatud väljaande Ametlikud Teadaanded
kaudu. Kostja kohtusse ei ilmunud ja oma mitteilmumise põhjust ei teatanud, samuti ei teatanud
ta oma arvamust abielu lahutamise kohta. XXXX kohta on viimased elukohaandmed
rahvastikuregistris 27.04.2001.a. Registri andmetel isikul pole kehtivat elamisluba.

Kohtu põhjendused ja järeldused
Tsiviilkohtumenetluse seadustiku § 414 lg 1 kohaselt kui pooled või üks pool kohtuistungilt
puudub, võib kohus lahendada asja sisuliselt, kui hagi aluseks olevas asjaolud on kohtu arvates
sellise otsuse tegemiseks piisavalt välja selgitatud; kohus võib selliselt lahendada ka abieluasja.
Kohus lahendab tsiviilasja sisuliselt.
Perekonnaseaduse § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on lõppenud, kui abikaasadel abielulist kooselu enam ei
ole ja on alust arvata, et abikaasad kooselu ei taasta.
Poolte abielulised suhted lõppesid kuusteist aastat tagasi. Kohus veendus esitatud asjaolude
põhjal, et poolte abielusuhted on lõppenud ja pooled ei soovi suhteid taastada. Seega tuleb
poolte abielu lahutada.

Menetluskulude jaotus
Tsiviilkohtumenetluse seadustiku (TsMS) § 164 lg 1 järgi hagilises abieluasjas kannab kumbki
pool oma menetluskulud ise.


/allkirjastatud digitaalselt/
Haide Rimmel
kohtunik




                                                                                                    2
