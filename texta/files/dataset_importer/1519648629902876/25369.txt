                        KOHTUMÄÄRUS
Kohus                             Harju Maakohus, Kentmanni kohtumaja
Kohtunik                          Liisi Vernik
Määruse tegemise aeg ja koht      26. jaanuar 2016.a, Tallinn
Tsiviilasja number                2-15-18151
Tsiviilasi                        Kohtu algatusel täisealise XXXüle seatud eestkoste
                                  jätkumise ja eestkostja ametiaja pikendamise
                                  otsustamine
                                  Eestkoste pikendamine
Menetlustoiming
Menetlusosalised ja nende         Puudutatud isik I XXX(isikukood XXX, elukoht XXX)
esindajad                         Puudutatud isiku I esindaja riigi õigusabi korras
                                  vandeadvokaat Ilja Sipari (e-post ilja.sipari@olab.ee )
                                  Puudutatud isik II XXX(isikukood XXX, elukoht XXX)
                                  Puudutatud isik III XXX(isikukood XXX, elukoht XXX)
                                  Eestkosteasutus Tallinna linn (Põhja-Tallinna Valitsuse
                                  kaudu) (e-post pohja@tallinnlv.ee )
                                  21.01.2016; 25.01.2016 ;Tallinn


Ärakuulamise aeg ja koht


RESOLUTSIOON
   1. Pikendada XXX(isikukood XXX) üle seatud eestkostet.
   2. Pikendada XXX eestkostja, XXX(isikukood XXX) ametiaega viieks aastaks alates
      käesoleva määruse tegemisest, s.o kuni 26.01.2021.
   3. Kohus otsustab eestkoste lõpetamise või pikendamise hiljemalt 26.01.2021.a.
   4. Eestkostja on eestkostetava seaduslik esindaja, kelle õigus ja kohustus on
      eestkostetava varaliste ja isiklike õiguste ja huvide kaitsmine oma ülesannete piirides.
   5. Eestkostja ülesanneteks on XXX esindamine kõigi õiguslike ja varaliste tehingute
      sooritamisel ning tema elu korraldamine, talle inimväärsete elutingimuste,
      toimetulekuks vajaliku kõrvalabi, sotsiaalteenuste ja ravi tagamine.
   6. XXX on jätkuvalt teovõimetu valimisõiguse ja perekonnaõiguslike tehingute
      tähenduses.
   7. Eestkostja on kohustatud eestkostetava vara valitsemise ja muude ülesannete täitmise
      kohta esitama kohtule kirjaliku aruande iga aasta 15. märtsiks ning teatama kohtule
      oma elukoha muutusest. Aruandes tuleb eraldi välja tuua tehtud kulutused ning
      aruandele tuleb lisada kulutusi tõendavad dokumendid.
   8. Eestkostja on kohustatud teatama kohtule viivitamatult asjaoludest, mis võimaldavad
                                                                                            1
      eestkoste lõpetada, eestkostja ülesandeid piirata või laiendada.
   9. Menetluskulud jätta menetlusosaliste endi kanda, v.a riigi õigusabi tasu ja riigi
      õigusabi kulud ning tasu kohtupsühhiaatrilise ekspertiisi teostamise eest, mis jätta
      Eesti Vabariigi kanda.
Määruse kehtivus ja viivitamatu täitmine
Määrus kehtib ja kuulub täitmisele alates määruse eestkostjale teatavakstegemisest (TsMS §
531 lg 1). Kohtumäärus jõustub kui seaduse järgi ei saa määruse peale enam edasi kaevata või
kui määruskaebus jäetakse jõustunud lahendiga rahuldamata või läbi vaatamata (TsMS § 478
lg 3 ja § 466 lg 3).

Edasikaebamise kord ja tähtaeg
Määruse peale võib esitada määruskaebuse Tallinna Ringkonnakohtule Harju Maakohtu
kaudu 15 päeva jooksul määruse kättetoimetamisest eestkostja, eestkostetav, samuti tema
abikaasa, otseliinis sugulane, isiku enda nimetatud usaldusisik või eestkostetava
elukohajärgne valla- või linnavalitsus. Määruskaebuse esitamisel tuleb tasuda riigilõivu 10.00
eurot.

Asjaolud
Harju Maakohtu 11.03.2011 määrusega seati XXX üle eestkoste ja eestkostjaks määrati XXX
tähtajaga viis aastat.

07.12.2015 määrusega algatas kohus hagita menetluse XXX üle seatud eestkoste jätkumise ja
eestkostja ametiaja pikendamise otsustamiseks, määras puudutatud isikule esindaja riigi arvel
ja määras läbi viia XXX suhtes kohtupsühhiaatriaekspertiisi.

Puudutatud isiku I määratud esindaja seisukohad
Esindaja hinnangul on eestkoste jätkumine puudutatud isiku I üle tema huvide kaitseks
hädavajalik. Esindaja leiab, et puudutatud isiku üle seatud eestkoste jätkamiseks tuleb
eestkostja (puudutatud isiku I ema) XXX ametiaega pikendada viie aasta võrra.

Eksperdi arvamus
Psühhiaater Peeter Valvur esitas 23.12.2015 kohtule ambulatoorse kohtupsühhiaatrilise
ekspertiisi akti nr 653. Ekspert on seisukohal, et :
XXX kannatab nõrgamõistuslikkuse (mõõdukas vaimne alaareng, XXX) all, mille tõttu ta ei
ole kestvalt võimeline aru saama oma tegude tähendusest ja neid juhtima. Ta ei suuda enda elu
iseseisvalt korraldada. XXX ei ole võimeline aru saama abielu sõlmimise ja muude
perekonnaõiguslike tehingute õiguslikest tagajärgedest. XXX ei ole oma vaimse seisundi tõttu
võimeline langetama otsuseid ega tegema tehinguid s.h. pisitehinguid. XXX ei ole võimeline
teostama valimisõigust. XXX ei ole võimeline osalema kohtuistungil, kuid tema kohtu poolt
ärakuulamine tavapärases keskkonnas tõenäoliselt ei kahjusta tema tervist. XXX ei ole oma
vaimse seisundi tõttu võimeline andma seisukohta eestkoste määramise ja eestkostja isiku
suhtes. XXX huve ei saa kaitsta volituste andmise või muude abiliste kaudu, ta vajab
eestkostjat. XXX vajab eestkostjat eluaegselt, kuna tema haiguslik seisund on püsiv ja pole
alust prognoosida selle paranemist. Eestkostja ülesandeks on tagada XXX huvide ja õiguste
kaitse ning ööpäevaringne hooldus ja järelevalve.

Eestkosteasutuse seisukoht
Eestkosteasutus leiab, et eestkoste jätkumine on vajalik. XXX vajab jätkuvalt oma igapäevase
elu korraldamisel ööpäevaringset kõrvalabi ja juhendamist. Eestkoste tuleks seada XXX üle
kõigi tema asjade ajamiseks, tema esindamiseks ja tehingute tegemiseks. Eestkostja

                                                                                            2
ülesanneteks peaksid olema XXX varaliste ja isiklike õiguste ning tervisega seotud küsimuste
lahendamine.

Ärakuulamine
21.01.2016 kuulas kohus ära XXX ning XXXnende kodus aadressil XXX, Tallinn. XXX
vastas kohtu küsimustele osaliselt. Ta teadis, kui vana ta on, kuid aastat, millal ta sündinud ei
osanud öelda. Puudutatud isik I kinnitas, et tal on vanematega (puudutatud isikud II ja III) head
suhted ning ta soovib, et ema tema eest ka edaspidi hoolitseks. Ülevaate tema olukorra kohta
andis tema ema XXX ning samuti selgitas XXX küsimusi, millele XXX ei olnud suuteline
vastama või ei osanud vastata.

XXX leidis, et eestkoste jätkumine on vajalik ning oli nõus jätkama eestkostjana.

25.01.2015 kuulas kohus telefoni teel ära ka XXX, kes leidis, et eestkoste jätkumine on vajalik
ning oli nõus, et eestkostja ülesandeid täidaks XXX.

Kohtumääruse põhjendused
Perekonnaseaduse (PKS) § 203 lg 4 alusel kontrollib kohus hiljemalt iga viie aasta järel, kas
eestkoste jätkumine eestkostetava üle on eestkostetava huvide kaitseks vajalik ning kas on alust
eestkostja ülesandeid laiendada või kitsendada, tehes selle kohta määruse.

Tsiviilkohtumenetluse seadustiku (TsMS) § 528 lg 1 kohaselt kohaldatakse eestkostja ametiaja
pikendamisele eestkostja määramise kohta sätestatut.

Tsiviilseadustiku üldosa seaduse (TsÜS) § 8 lg 2 sätestab, et isikul, kes vaimuhaiguse,
nõrgamõistlikkuse või muu psüühikahäire tõttu kestvalt ei suuda oma tegudest aru saada või
neid juhtida, on piiratud teovõime.

Vastavalt PKS § 203 lg 1 kui täisealine ei suuda vaimuhaiguse, nõrgamõistuslikkuse või muu
psüühikahäire tõttu kestvalt oma tegudest aru saada või neid juhtida, määrab kohus tema enda,
tema vanema, abikaasa või täisealise lapse või valla- või linnavalitsuse avalduse alusel või
omal algatusel talle eestkostja. Sama paragrahvi lg 2 kohaselt eestkostja võib määrata ainult
nende ülesannete täitmiseks, milleks eestkoste on vajalik. Eestkoste ei ole vajalik, kui täisealise
huve saab kaitsta volituse andmise ning perekonnaliikmete või muude abiliste kaudu. Eestkoste
seadmisel annab kohus hinnangu isiku võimele aru saada abielu sõlmimise ja muude
perekonnaõiguslike tehingute õiguslikest tagajärgedest.

Kohus, kuulanud ära puudutatud isikud, hinnates kohtule esitatud ekspertiisiakti ja kõiki
dokumentaalseid tõendeid kogumis, võttes arvesse eestkosteasutuse ja puudutatud isiku I
määratud esindaja kirjalikud arvamused, asub seisukohale, et XXX üle seatud eestkostet tuleb
pikendada. Kohus on veendunud, et XXX vajab toimetulekuks kõrvalabi ja juhendamist. Tema
igapäevast tegutsemist raskendab nägemispuue (puudutatud isik I on pime). Lisaks on
tuvastatud puudutatud isikul I ka liikumis- ja vaimupuue.

PKS § 204 lõige 1 sätestab, et eestkostjaks määratakse füüsiline isik, kes oma isikuomadustelt
ja võimetelt sobib määratud ülesannetes eestkostetava huve kaitsma. Eestkostjat määrates
arvestatakse ka tema ja eestkostetava vahelisi suhteid. Kohus leiab, et XXX ametiaega
puudutatud isiku XXX eestkostjana tuleb pikendada. XXX eestkostja ametiaja pikendamist
takistavaid asjaolusid kohus tuvastanud ei ole ning kohtu hinnangul on XXX sobiv isik
eestkostjaks. Kuna PKS § 203 lg 4 kohaselt kohus kontrollib iga viie aasta järel, kas eestkoste
jätkamine eestkostetava üle on eestkostetava huvide kaitseks vajalik ning kas on alust
eestkostja ülesandeid laiendada või kitsendada, saab eestkostja ametiaega pikendada kuni
viieks aastaks.
                                                                                            3
Eestkostja ülesanneteks tuleb jätta kõigi õiguslike ja varaliste tehingute sooritamine ning tema
elu korraldamine, talle inimväärsete elutingimuste, toimetulekuks vajaliku kõrvalabi,
sotsiaalteenuste ja ravi tagamine. Kui eestkostja saab teada asjaoludest, mis võimaldavad
eestkostet lõpetada, peab ta sellest teatama kohtule ja valla- või linnavalitsusele. Sama kehtib
asjaolude kohta, mis võimaldavad eestkostja ülesandeid piirata või laiendada. Kohus otsustab
eestkoste lõpetamise, piiramise või laiendamise omal algatusel või eestkostja, valla- või
linnavalitsuse või eestkostetava avalduse alusel.

Kohus selgitab, et vastavalt PKS § 193 lõigetele 1 ja 2 teostab kohus eestkostja tegevuse üle
järelevalvet. Kohus võib eestkostjale teha ettekirjutusi tema ülesannete täitmiseks ning nende
järgimata jätmise korral on kohtul õigus eestkostja tema ülesannetest vabastada. Samuti peab
eestkostja teatama kohtule oma elukoha muutusest. PKS § 194 lõike 1 kohaselt võib kohus igal
ajal nõuda eestkostjalt informatsiooni tema ülesannete täitmise kohta ning sama paragrahvi
lõike 2 kohaselt peab eestkostja esitama kohtule igal aastal kirjaliku aruande eestkostetava vara
valitsemise ja eestkostja muude ülesannete täitmise kohta. Aruandes tuuakse eraldi välja tehtud
kulutused ning lisatakse neid tõendavad dokumendid. Igapäevaseks ülalpidamiseks tehtud
kulutuste kohta näidatakse aruandes ära igas kuus keskmiselt kuluva summa suurus ja neid
tõendavaid dokumente ei lisata. Kohus kohustab eestkostjat esitama aruande iga aasta 15.
märtsiks.

TsMS § 172 lg-te 1 ja 3 koosmõjus jätab kohus menetluskulud menetlusosaliste endi kanda, v.a
riigi õigusabi tasu ja riigi õigusabi kulud ning tasu kohtupsühhiaatrilise ekspertiisi teostamise
eest, mis jätta Eesti Vabariigi kanda.


/allkirjastatud digitaalselt/
Liisi Vernik
Kohtunik




                                                                                              4
