                          KOHTUOTSUS
                               EESTI VABARIIGI NIMEL
                                     Tagaseljaotsus


Kohus                                Harju Maakohus
Kohtunik                             Mai Grauberg
Otsuse tegemise aeg ja koht          17. veebruar 2016.a, Tallinn, Kentmanni kohtumaja
Tsiviilasja number                   2-15-111966
Tsiviilasi                           XXXOÜ hagi XXX vastu võlgnevuse, intressi ja viivise
                                     nõudes
Tsiviilasja hind                     325,07 eurot
Menetlusosalised ja nende            Hageja: XXXOÜ (registrikood XXX; asukoht XXX);
esindajad                            Hageja lepinguline esindaja: Tarvo XXX (e-post:
                                     tarvo@plusplus.ee);
                                     Kostja: XXX(isikukood XXX; elukoht XXX; e-post:
                                     XXX).
Asja läbivaatamine                   Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista kostjalt XXX hageja XXXOÜ kasuks võlgnevus kokku 305,07 eurot, millest
      250 eurot põhivõlgnevus, intress summas 22,25 eurot ja 14.09.2015.a seisuga
      sissenõutavaks muutunud viivised summas 32,82 eurot.
   3. Välja mõista kostjalt XXX hageja XXXOÜ kasuks viivis võlaõigusseaduse § 113 lõike 1
      ettenähtud ulatuses tagastamata põhivõlalt päevas alates 15.09.2015.a kuni põhinõude
      täitmiseni.
   4. Toimetada käesolev kohtuotsus menetlusosalistele kätte.
   5. Käesolev kohtuotsus on tagatiseta viivitamata täidetav.
Menetluskulude jaotus ja kindlaksmääramine
   1. Jätta XXXOÜ ja XXX menetluskulud XXX kanda.
   2. Välja mõista kostjalt XXX hageja XXXOÜ kasuks menetluskulud 363 eurot.
   3. Hüvitamisele kuuluvatelt menetluskuludelt tuleb XXX tasuda XXXOÜ-le käesoleva
      kohtuotsuse jõustumisest alates kuni täitmiseni tasumata summalt viivist võlaõigusseaduse
      § 113 lõike 1 teises lauses ettenähtud ulatuses.



                                                                                           1
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.

Kostja võib esitada Harju Maakohtu Kentmanni kohtumajale tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi
kostjale või tema esindajale kätte toimetatud muul viisil kui isiklikult allkirja vastu üleandmisega
või elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda kajalt kautsjon Rahandusministeeriumi
arvelduskontole nr EE571010220229377229 AS SEB Pank, nr EE062200221059223099
Swedbank AS, nr EE513300333522160001 Danske Bank A/S Eesti filiaal või nr
EE221700017003510302 Nordea Bank AB Eesti filiaal. Kautsjonina tasutakse summa, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot.

Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Hagi asjaolud
Kostja ja Swedbank sõlmisid eraisiku vaba tagasimaksega krediitkaardi lepingu nr. XXX,
27.06.2011. Lepingu kohaselt võimaldas pank kostjale krediidilimiidi 250,00 € kasutamist tema
jooksvate vajaduste finantseerimiseks ning kostja kohustus kasutatud krediidi ja intressi tasuma
igakuist intressi 14.-ks kuupäevaks. Lepingule alla kirjutamisega kinnitas kostja, et on sellega
tutvunud ja nõustunud. Lepingu põhitingimuste kohaselt oli lepingu sõlmimise hetkest
intressimäär 22% aastas. Kostja asus panga poolt võimaldatud krediidisummat kasutama ja
kohustus tagastama järgmise kuu 14-seks kuupäevaks lepingus toodud tingimuste kohaselt.
Kostja rikkus lepingu p.4 ning ei taganud arvelduskontol piisavate rahaliste vahendite olemasolu.
Krediitkaardi tingimuste p.11.3 ja panga üldtingimuste p.9.2.6 järgi oli pangal õigus leping üles
öelda, kui klient on jätnud täitmata oma kohustuse, mis tuleneb Panga Grupiga sõlmitud mis
tahes lepingust, ning see asjaolu annab pangale mõistliku põhjuse eeldada, et klient ei täida ka
edaspidi oma kohustusi. Lähtudes kostja poolt toime pandud lepingu rikkumisest ja juhindudes
lepingust, teavitas pank lepingu ennetähtaegsest lõpetamisest ning andis kostjale tähtaja
võlgnevuse tasumiseks ning kuna kostja nimetatud tähtpäevast kinni ei pidanud kuulutas pank
krediidi tagastamise tähtpäeva saabunuks 22.01.2014.a.

01.11.2014 a. loovutas pank oma nõuded kostja vastu PlusPlus Capital AS-ile, kes üritas kostjaga
pidada läbirääkimis võlgnevuse tasumise osas ning kuna võlgnik võlgnevust tasuma ei asunud,
siis loovutas PlusPlus Capital AS nõude hagejale. Nõuete loovutamisest teavitati kostjat
kirjalikult. Alates loovutuslepingu sõlmimisest kohustus kostja täitma lepingust ja selle lisast
tulenevaid kohustusi hagejale.


                                                                                                 2
Hageja palub kostjalt välja mõista hageja kasuks välja võlgnevus 250,00 €, intressid 22,25 € ja
viivised 32,82 €; lisaks mõista välja tulevikus sisse nõutavaks muutuvad viivised VÕS § 113 lg
1 teise lause kohaselt tasumata põhisumma jäägilt päevas hagi esitamisele järgnevast päevast.
Samuti palub hageja kostjalt välja mõista tsiviilasja menetluskulud: riigilõiv summas 75,00 € ja
õigusabikulu summas 288,00 € ning väljamõistetud menetluskuludelt menetluskulude suurust
kindlakstegeva lahendi jõustumisest alates kuni täitmiseni viivist võlaõigusseaduse § 113 lõike
1 teises lauses ettenähtud ulatuses tasumata summalt.

Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 138 lg 1 kohaselt on menetluskulud
menetlusosaliste kohtukulud ja kohtuvälised kulud. Kohtuvälised kulud on TsMS § 144 p 1
kohaselt menetlusosaliste esindajate ja nõustajate kulud. Kohtukulud on TsMS § 138 lg 2
kohaselt muuhulgas riigilõiv ning asja läbivaatamise kulud.
Hageja on palunud kostjalt menetluskuludena välja mõista 363 eurot, millest 75 eurot moodustab
menetluses tasutud riigilõiv ning 288 eurot moodustab õigusabi. Kohus peab põhjendatuks
hageja kulutusi riigilõivule summas 75 eurot.
TsMS § 175 lg 1 sätestab, kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses. Lepinguline esindaja on
menetlusosalist menetluses esindav advokaat või muu esindaja käesoleva seadustiku §-s 218
sätestatu kohaselt. Juhindudes TsMS § 175 lg-st 1 peab kohus käesolevas tsiviilasjas
põhjendatuks hageja lepingulise esindaja kulusid summas 288 eurot. Kohus arvestab lepingulise
esindaja kulude väljamõistmisel asja keerukust ja mahtu, hageja esindaja tehtud tööd ning
asjaolu, et asjas ei ole toimunud sisulist vaidlust ega istungeid.
Kokku peab kohus põhjendatuks hageja menetluskulusid summas 363 eurot.
TsMS § 177 lg 4 kohaselt kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist VÕS § 113 lõike 1 teises lauses ettenähtud ulatuses. Antud juhul on
hageja vastava taotluse esitanud, mistõttu märgib kohus menetluskulude kindlaksmääramise
lahendis, et määruse jõustumisest kuni täitmiseni tuleb kostjal tasuda hagejale hüvitamisele
kuuluvatelt menetluskuludelt (363 eurot) viivist võlaõigusseaduse § 113 lõike 1 teises lauses
ettenähtud ulatuses.
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.




/allkirjastatud digitaalselt/
Mai Grauberg
Kohtunik


                                                                                               3
4
