                                 KOHTUOTSUS
                               /ÕIGEKSVÕTUOTSUS/
                               Eesti Vabariigi nimel
Kohtuasja number                 2-16-105802

Otsuse tegemise aeg ja koht      26. mai 2016. a, Jõhvi

Kohus                            Viru Maakohus

Kohtunik                         Viljo Junolainen

Kohtuasi                         Koduliising OÜ hagi S. E. vastu 201,39 euro võlgnevuse
                                 nõudes
                                 Hagihind 201,39 eurot

Menetluse staatus                Kirjalik menetlus


                                 Hageja:             Koduliising OÜ (RK 10892531, asukoht:
Menetlusosalised
                                                     Posti 30, 90504 Haapsalu, Lääne
                                                     maakond)

                                 Hageja esindaja:    Jaana Jostmann (volikirja alusel, e-post:
                                                     jaana.jostmann@liisi.ee)

                                 Kostja:             S. E. (IK xxx, elukoht: xxx Ida-Viru
                                                     maakond, e-post: xxx)



RESOLUTSIOON


    1. Koduliising OÜ hagi rahuldada õigeksvõtuotsusega.

    2. Välja mõista S. E.lt Koduliising OÜ kasuks 201 (kakssada üks) eurot (sh
       põhivõlgnevus 151,46 eurot, viivised 6,53 eurot, intress 27,40 eurot, lepinguline
       menetluskulu 16 eurot).



1
    3. Menetluskulud jätta kostja S. E. kanda. Välja mõista S. E.lt Koduliising OÜ kasuks
       75 (seitsekümmend viis) eurot.

    4. Saata kohtuotsus menetlusosalistele teadmiseks.


EDASIKAEBAMISE KORD


Menetlusosalised võivad esitada otsuse peale apellatsioonkaebuse. Apellatsioonkaebuse
võib esitada vahetult Tartu Ringkonnakohtule 30 päeva jooksul, alates otsuse apellandile
kättetoimetamisest, kuid mitte hiljem kui viie kuu möödumisel Viru Maakohtu
kohtuotsuse     avalikult    teatavakstegemisest.   Tartu    Ringkonnakohus         võib
apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil.


Asjaolud ja menetluse käik


1. Hageja esitas Viru Maakohtule hagi kostja vastu 201,39 euro võlgnevuse nõudes.

2. Kostja esitas 24.05.2016. a kohtule kirjaliku vastuse. Vastuses tunnistab kostja nõuet ning
selgitab, et ta on töövõimetuspensionär ja omab rasket puuet ja on maksuvõimatu. Kostja on
nõus kirjaliku menetlusega.


Kohtuotsuse põhjendused


3. Kohus, tutvunud toimiku materjalidega, leiab, et hagi on põhjendatud ja kuulub rahuldamisele
õigeksvõtuotsusega.

4. Tsiviilkohtumenetluse seadustiku (TsMS) § 444 lg 4 kohaselt võib kirjeldava ja põhjendava
osa jätta välja tagaseljaotsusest ja kostja õigeksvõtul põhinevast otsusest.

5. Vastavalt TsMS § 440 lg 1, kui kostja võtab kohtuistungil või kohtule esitatud avalduses
hageja nõude õigeks, rahuldab kohus hagi.

6. Kuigi TsMS § 444 lg 3 võimaldab kohtul teha õigeksvõtul põhineva otsuse kirjeldava ja
põhjendava osata, peab kohus vajalikuks märkida, et hagi on õiguslikult põhjendatud
võlaõigusseaduse (VÕS) § 3 lg 4, § 76 lg 1, § 100, § 101 lg 1 p 1, § 108 lg 1, TsMS § 367 ja
tõendatud kostja omaksvõtuga.

7. Eeltoodust ning TsMS § 434, § 436, § 438, § 442 ja § 632 lähtudes rahuldab kohus hagi.

8. Kohus selgitab kostjale, et kostjal on õigus taotleda hagejalt võla maksmise ajatamist ning
maksegraafiku sõlmimist.



2
Menetluskulude jaotus


9. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.

Hageja menetluskulud on riigilõiv hagiavalduselt 75 eurot. Kohus mõistab kostjalt hageja
kasuks menetluskulude katteks 75 eurot.




/ allkirjastatud digitaalselt /




Viljo Junolainen
Kohtunik




3
