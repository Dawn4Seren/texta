                       KOHTUMÄÄRUS
Kohus                                Harju Maakohus, Tartu mnt kohtumaja

Kohtunik                             Merit Helm

Määruse tegemise aeg ja koht         25. mai 2016.a, Tallinn
Tsiviilasja number                   2-16-5317

Tsiviilasi                           Tallinna kohtutäitur Arvi Pink taotlus XXX
                                     suhtes vara nimekirja õigsuse kinnitamisele
                                     kohustamiseks, sundtoomise ja vajadusel aresti
                                     kohaldamiseks

Menetlusosalised ja nende            Avaldaja: Tallinna kohtutäitur Arvi Pink (asukoht: Narva
                                     mnt 7D, A korpus, 10117 Tallinn, e-post:
esindajad
                                     arvi.pink@taitur.just.ee)
                                     Puudutatud isik I (sissenõudja): Danske Bank AS
                                     Danske Bank AS Eesti filiaali kaudu (registrikood
                                     11488826, asukoht: Narva mnt 11, 15015 Tallinn, e-post:
                                     ainar.juht@danskebank.ee)
                                     Puudutatud isik II (võlgnik): XXX (isikukood
                                     XXX, elukoht: XXX, e-post: XXX)
Asja läbivaatamine                   25.05.2016

Istungil osalenud isikud             Võlgnik XXX

RESOLUTSIOON
   1. Lõpetada tsiviilasjas nr 2-16-5317 menetlus.
   2. Edastada kohtutäiturile XXXi poolt esitatud materjalid.
   3. Edastada võlgnikule ja sissenõudjale kohtumäärus ning esitatud materjalid.

Edasikaebe kord
Määrusele võivad menetlusosalised ja kohtutäitur esitada määruskaebuse Harju Maakohtu
kaudu Tallinna Ringkonnakohtule 15 päeva jooksul kohtumääruse määruskaebuse esitajale
kättetoimetamisest.

Asjaolud ja määruse põhjendused
Kooskõlas tsiviilkohtumenetluse seadustiku (TsMS) § 476 lg-ga 1 esitas Tallinna kohtutäitur
Arvi Pink taotluse võlgniku XXX’i kohustamiseks varade ja kohustuste nimekirja esitamiseks
ja nimekirja vandega kinnitamiseks ning vajadusel võlgniku suhtes sundtoomise ja aresti
kohaldamiseks. Võlgnik ei ole kohtutäiturile tähtajaks varade ja kohustuste nimekirja
esitanud.

Maakohus võttis avalduse 07.04.2016 määrusega menetlusse.

Võlgnik esitas 25.05.2016 toimunud kohtuistungil kohtutäiturile varade nimekirja ja andis
võlgniku vande.

Kohtutäitur esitas kohtule hagita asja avalduse. Kooskõlas TsMS § 477 lg 1 vaatab kohus
hagita asja läbi hagimenetluse sätete kohaselt, arvestades hagita menetluse kohta sätestatud
erisusi.

Kohus on seisukohal, et kuivõrd võlgnik on täitnud TMS § 61 sätestatud vande andmise ja
vara nimekirja esitamise kohustuse, on sellega kohtutäituri poolt kohtule esitatud nõue
täidetud, mistõttu tuleb asja menetlus lõpetada. Kohus edastab võlgniku vande ja vara
nimekirja kohtutäiturile.

Kohtutäitur esitas kohtule hagita asja avalduse. Kooskõlas TsMS § 477 lg 1 vaatab kohus
hagita asja läbi hagimenetluse sätete kohaselt, arvestades hagita menetluse kohta sätestatud
erisusi. Kuna kohtutäituri poolt esitatud avaldus on täidetud, tuleb menetlus asjas lõpetada
TsMS § 428 lg 2 alusel.


/allkirjastatud digitaalselt/
Merit Helm
kohtunik




                                                                                          2
