                           KOHTUOTSUS
                                EESTI VABARIIGI NIMEL

 Kohus                           Viru Maakohus

 Otsuse tegemise aeg ja koht     09.12.2016 Jõhvi kohtumajas

 Kriminaalasja number            1-16-10886 (16244001535)

 Kohtunik                         Larissa Prokopenko
 Kohtuistungi sekretär, tõlk     Ingrid Koddo, Olga Nõmmemees

 Kriminaalasi                    Vladimir Russkikh´i süüdistuses KarS § 424 järgi kiirmenetluse
                                 kokkuleppemenetluses
 Prokurör                        Viru Ringkonnaprokuratuuri prokurör Natalja Firsova

                                 Vladimir Russkikh, isikukood 36101012318, Venemaa
                                 kodakondsus, kesk-eriharidus, emakeel - vene keel, töötu, elukoht:
                                 xxx, varem kriminaalkorras karistatud:
 Süüdistatav                     – Viru Maakohtu 25.08.2016 otsusega KarS § 424 alusel 3 kuud
                                 vangistust katseajaga 18 kuud, lisakaristus mootorsõiduki juhtimise
                                 õiguse äravõtmine 2-ks kuuks;
                                 Tõkend – pole kohaldatud, oli kinni peetud 07-09.12.2016.
 RESOLUTSIOON                    Juhindudes KrMS § 256-1-256-5, § 249, kohus

O T S U S T A S:

VLADIMIR RUSSKIKH süüdi tunnistada KarS § 424 järgi.
Mõista karistuseks 6 (kuus) kuud vangistust.

KarS § 65 lg 2 alusel suurendada selle kuriteo eest mõistetud karistust 25.08.2016 Viru
Maakohtu otsuse järgi mõistetud karistuse ärakandmata osa, s.o 3 kuu vangistuse võrra ja
liitkaristuseks mõista 9 kuud vangistust.

KarS § 68 lg 1 alusel arvata karistuse hulka kinnipidamise aeg 07.12.2016 – 09.12.2016, s.o 3
päeva ning lõplikuks karistuseks mõista 8 kuud 27 päeva vangistust.

KarS § 69 alusel asendada mõistetud vangistus üldkasuliku tööga 267 tundi. Määrata
üldkasuliku töö tegemise tähtajaks 18 kuud alates kohtuotsuse jõustumisest.
Üldkasuliku töö tegemisel peab Vladimir Russkikh järgima KarS § 75 lg 1,2 sätestatud
kontrollnõudeid ja kohustusi:
1. Elama kohtu määratud alalises elukohas xxx.
2. Ilmuma kriminaalhooldaja määratud ajavahemike järel kriminaalhooldusosakonda
registreerimisele.
3. Alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta.
4. Saama kriminaalhooldusametnikult eelneva loa elukohast lahkumiseks kauemaks kui 15
päevaks.
5. Saama kriminaalhooldusametniku eelneva loa elu-, töö- või õppimiskoha
vahetamiseksvahetamiseks.
6. saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
7. Mitte tarvitama alkoholi.
8. Osalema sotsiaalprogrammis.

Määrata Vladimir Russkikh ÜKT ajaks Viru Vangla kriminaalhooldusosakonna juhataja
määratava kriminaalhooldusametniku järelevalve alla.

KarS § 50 lg 1 p 1 alusel võtta Vladimir Russkikh´ilt lisakaristusena ära mootorsõiduki
juhtimise õigus 4 (neljaks) kuuks.
Lisakaristus hakkab kehtima kohtuotsuse jõustumisest.

Liiklusseaduse § 127 alusel Vladimir Russkikh on kohustatud 5 (viie) tööpäeva jooksul alates
käesoleva kohtuotsuse jõustumisest loovutama oma juhiloa Maanteeametile.

Välja mõista Vladimir Russkikh´ilt riigituludesse kriminaalmenetluskulud:
322,50 eurot sundraha,
48 eurot kaitsjatasu kohtueelses menetluses.

Menetluskulud summas 370,50 eurot tuleb tasuda 12-kuulise tähtaja jooksul alates
kohtuotsuse jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700089484
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas ning süüdistataval ja kaitsjal ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsiooni õiguse kasutamise soovis ttuleb teatada Viru Maakohtule kirjalikult
seitsme päeva jooksul alates kohtuotsuse kuulutamisest.
Apellatsioon esitatakse Viru Maakohtule kirjalikult viieteistkümne päeva jooksul alates päevast
mil kohtuotsus on kohtukantseleis menetlusosalistele tutvumiseks kättesaadav. Kohtuotsus on
kättesaadav vahetult peale selle väljakuulutamist.

Kohtu tuvastatud asjaolud
Vladimir Russkikh´it süüdistatakse selles, et tema juhtis 07.12.2016 kella 14.59 paiku Ida-
Virumaal Lüganuse vallas Tallinna-Narva mnt 148. km-l mootorsõidukit xxx registrimärgiga
xxx alkoholijoobes Liiklusseaduse § 69 lg 1 ja lg 2 p 1 mõttes. Kontrollimisel tõendusliku
alkomeetri Dräger Alcotest 7110 EST seerianumber ARDf-0054 abil tuvastati Vladimir
Russkikhil alkoholisisaldus väljahingatava õhu ühes liitris 0,91 mg/l.
Seega pani Vladimir Russkikh toime mootorsõiduki juhtimise joobeseisundis, s.o. KarS
§ 424 järgi kvalifitseeritava kuriteo.

Süüdistatav tunnistas end täielikult süüdi ja jäi kokkuleppe juurde, mille kohaselt nõuab
prokurör karistada Vladimir Russkikh´it KarS § 424 järgi 6-kuulise vangistusega. KarS § 65 lg
2 alusel suurendada selle kuriteo eest mõistetud karistust 26.03.2014 Viru Maakohtu otsuse
järgi mõistetud karistuse ärakandmata osa, s.o 3 kuu vangistuse võrra ja liitkaristuseks mõista
9 kuud vangistust. KarS § 68 lg 1 alusel arvata karistuse hulka kinnipidamise aeg 07.12.2016 –
09.12.2016, s.o 3 päeva ning lõplikuks karistuseks mõista 8 kuud 27 päeva vangistust.
KarS § 69 alusel asendada mõistetud vangistus üldkasuliku tööga 267 tundi. Määrata
üldkasuliku töö tegemise tähtajaks 18 kuud. ÜKT tegemise ajal peab ta järgima KarS § 75 lg
1,2 sätestatud kontrollnõudeid ja kohustusi. Lisakaristusena võtta ära mootorsõiduki juhtimise
õigus 4 kuuks.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.

Kohtu meetmed

Kohus leiab, et Vladimir Russkikh tuleb süüdi tunnistada KarS § 424 järgi ning karistada teda
vastavalt kokkuleppele. Menetluskulud tuleb jätta Vladimir Russkikh kanda. Lubada
väljamõistetud menetluskulud tasuda 12 kuu jooksul.



/allkirjastatud digitaalselt/
Kohtunik
Larissa Prokopenko
