                                                                                 1-16-900




                              KOHTUOTSUS
                              EESTI VABARIIGI NIMEL

Kohus                           Pärnu Maakohus

Otsuse tegemise aeg ja koht     16. veebruar 2016.a Pärnu kohtumajas

Kriminaalasja number            1-16-900 (15267000453)

Kohtukoosseis                   Kohtunik Anu Tammeniit

Kohtuistungi sekretär           Kristi Haab

Kriminaalasi                    Einar Talbonen süüdistuses KarS § 199 lg 2 p 4 järgi
                                kokkuleppemenetluses

Abiprokurör                     Liisa Nuut

Süüdistatav                     EINAR TALBONEN
                                Isikukood: 36309074214; xxx
                                väärteokorras karistatud 22-l korral, kriminaalkorras
                                karistatud viiel korral:
                                - Pärnu Maakohtu 19.09.2011.a otsusega KarS § 424 alusel
                                rahalise karistusega 960 euro ulatuses;
                                - Pärnu Maakohtu 15.11.2012.a otsusega KarS § 199 lg 2 p
                                9 - § 25 lg 2 alusel 6 kuud vangistust, KarS § 74 lg 1 alusel
                                katseajaga 3 aastat (15.11.2012. a -14.11.2015. a);
                                - Pärnu Maakohtu 27.05.2013.a otsusega KarS § 199 lg 2 p
                                8,9 alusel 1 aasta ja 6 kuud vangistust, milline asendati KarS
                                § 69 alusel 1090 tunni üldkasuliku tööga;
                                - Pärnu Maakohtu 14.10.2013.a otsusega KarS § 199 lg 2 p
                                9 - § 25 lg 2 alusel 1 aasta, 4 kuud ja 20 päeva vangistust;
                                - Pärnu Maakohtu 28.09.2015.a otsusega KarS § 199 lg 2 p
                                9 - § 25 lg 2 alusel 3 kuud vangistust, milline asendati KarS
                                § 69 alusel 88 tunni üldkasuliku tööga. Kahtlustatavana kinni
                                peetud 06.07.2015 – 07.07.2015.
                                Tõkend: elukohast lahkumise keeld alates 18.01.2016.

RESOLUTSIOON                    Juhindudes KrMS § 248 lg 1 p 5, § 249 kohus otsustas:

                                                                                     Lk 1 / 4
                                                                                 1-16-900

Süüdi tunnistada Einar Talbonen KarS § 199 lg 2 p 4 järgi ning mõista karistuseks 6 (kuus)
kuud vangistust.

KarS § 65 lg 1, § 64 lg 1 alusel mõista kuritegude hiljem tuvastatud kogumi eest liitkaristus
lugedes Pärnu Maakohtu 28.09.2015.a otsusega mõistetud 3 (kolm) kuud vangistust kaetuks
6 (kuue) kuu vangistusega.

KarS § 68 lg 1 alusel arvata eelvangistuses viibitud aeg (06.07.2015-07.07.2015), so 2 (kaks)
päeva karistusaja hulka. KarS § 65 lg 1 alusel arvata maha osaliselt ärakantud karistus, so.
81 tundi üldkasulikku tööd (81 päeva vangistust) ning lugeda veel kandmisele kuuluvaks
karistuseks 3 (kolm) kuud ja 7 (seitse) päeva vangistust.

KarS § 69 ja § 74 lg 5 alusel asendada vangistus 3 kuud (3x30 = 90 päeva) ja 7 päeva, 97
(üheksakümne seitsme) tunni üldkasuliku tööga ja üldkasuliku töö tegemise tähtajaks
määrata 6 (kuus) kuud alates kohtuotsuse jõustumisest.

Üldkasuliku töö tegemise ajal on Einar Talbonen kohustatud järgima KarS § 75 lg-s 1
sätestatud järgmisi kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel määrata Einar Talbonen´ile kohustus mitte tarvitada alkoholi.

Tõkend – elukohast lahkumise keeld – kohtuotsuse jõustumisel tühistada.

KrMS § 179, § 175 alusel välja mõista Einar Talbonen´ilt riigituludesse menetluskulud:
- sundraha 645 €;
- tasu riigi õigusabi eest 120 €, kokku 765 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700012325. Selgituseks märkida: menetluskulud, isiku
nimi, kriminaalasja number.

                                                                                     Lk 2 / 4
                                                                                1-16-900
Välja mõistetud menetluskulud tasuda 30 päeva jooksul kohtuotsuse jõustumise hetkest. Kui
summad pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

EDASIKAEBAMISKORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul,
alates otsuse avalikult teatavakstegemisest. Kriminaalmenetluse kulude hüvitamise võib
vaidlustada kohtuotsusest eraldi määruskaebuse korras 15 päeva jooksul alates päevast, mil isik
sai vaidlustavast lahendist teada või pidi teada saama. Määruskaebus tuleb esitada Pärnu
Maakohtule.

ASJAOLUD JA MENETLUSE KÄIK
Kriminaalasjas nr 15267000453 on Einar Talbonen´ile esitatud süüdistus selles, et tema isikuna,
kes on Pärnu Maakohtu 14.10.2013.a otsusega süüdi tunnistatud KarS § 199 lg 2 p 9 - § 25 lg 2
alusel, olles seega KarS § 199 lg 2 p 4 täheldatud isik, 08.05.2015. a kella 12.50 ajal Pärnu linnas
Lõuna 20 asuva Sütevaka Humanitaargümnaasiumi vastas asuvast Brackmanni pargis, võttis võõra
vallasasja ebaseadusliku omastamise eesmärgil pargipingilt x kuuluva mobiiltelefoni Samsung
Galaxy S5 IMEI koodiga xxx ja sim-kaardiga maksumusega kokku 479 eurot, koos telefoni ümber
oleva S-view ümbrisega maksumusega 39 eurot ja telefoni sees olnud mälukaardiga maksumusega
15 eurot. Einar Talbonen põhjustas x le varalist kahju kokku summas 533 eurot.
Seega Einar Talbonen võõra vallasasja äravõtmisega, selle ebaseadusliku omastamise
eesmärgil, kui see on toime pandud korduvalt, pani toime KarS § 199 lg 2 p 4 alusel
kvalifitseeritava kuriteo.
Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu, kuriteo kvalifikatsiooni, tekitatud kahju laadi ja suurusega ning jõudsid kokkuleppele
prokuröri poolt kohtus nõutava karistuse liigis ja määras.

Abiprokurör Liisa Nuut tegi ettepaneku Einar Talbonen süüdi tunnistada KarS § 199 lg 2 p 4 järgi
ja nõuab kohtus süüdistatavale karistuseks 6 kuud vangistust. KarS § 65 lg 1, § 64 lg 1 alusel
mõista kuritegude hiljem tuvastatud kogumi eest liitkaristus lugedes Pärnu Maakohtu 28.09.2015.
a otsusega mõistetud kolm kuud vangistust kaetuks 6 kuu vangistusega. KarS § 68 lg 1 alusel
arvata Einar Talbonenil 06.07.2015.a kuni 07.07.2015.a eelvangistuses viibitud aeg, so. 2 päeva
karistusaja hulka. KarS § 65 lg 1 alusel arvata maha osaliselt ärakantud karistus - 81 tundi
üldkasulikku tööd ning lugeda temal veel kandmisele kuuluvaks karistuseks 3 kuud ja 7 päeva
vangistust. KarS § 69 ja § 74 lg 5 alusel asendada vangistus 97 tunni üldkasuliku tööga ja
üldkasuliku töö tegemise tähtajaks määrata 6 kuud alates kohtuotsuse jõustumisest. Üldkasuliku
töö tegemise ajal on Einar Talbonen kohustatud järgima KarS § 75 lg-s 1 sätestatud järgmisi
kontrollnõudeid: 1) elama kohtu määratud alalises elukohas; 2) ilmuma kriminaalhooldaja
määratud ajavahemike järel kriminaalhooldusosakonda registreerimisele; 3) alluma

                                                                                            Lk 3 / 4
                                                                                        1-16-900
kriminaalhooldaja kontrollile oma elukohas ning esitama talle andmeid oma kohustuste täitmise
ja elatusvahendite kohta; 4) saama kriminaalhooldusametnikult eelneva loa elukohast lahkumiseks
Eesti territooriumi piires kauemaks kui viieteistkümneks päevaks;                        5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. KarS § 75 lg 2 p 2 alusel määrata kohustus mitte tarvitada alkoholi. KarS
§ 65 lg 2 järgi mõistetava liitkaristuse lõplik kestus ja selle asendamine ÜKT-ga määratakse
kohtuotsuse tegemise kuupäeva seisuga.

KOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustub sellega. Prokurör jäi
sõlmitud kokkuleppe juurde. Kriminaaltoimiku materjalide alusel ja kohtuliku arutamise põhjal
tegi kohus järeldused, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud kokkuleppemenetluse sätteid. Kohus tuvastas
kriminaalasja menetlemisel, et tõendamiseseme asjaolud on selged ning süüdistatav tuleb süüdi
mõista vastavalt sõlmitud kokkuleppele.

Menetluskulud.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Süüdistatavale on selgitatud, et süüdimõistva kohtuotsusega kaasneb
menetluskulude hüvitamise kohustus. Käesolevas kriminaalasjas on menetluskuludeks KrMS §
179 lg 1 p 2 kohaselt sundraha 645 € seoses teise astme kuriteos süüdimõistmisega ning KrMS §
175 lg 1 p 4 kohaselt riigi õigusabi korras määratud kaitsjale makstud tasu 120 €, kokku 765 €.

/allkirjastatud digitaalselt/

Anu Tammeniit
Kohtunik




                                                                                           Lk 4 / 4
