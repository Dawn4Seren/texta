                              KOHTUOTSUS
                              EESTI VABARIIGI NIMEL
                                  (Tagaseljaotsus)

Kohus                                 Pärnu Maakohus, Pärnu kohtumaja
Kohtunik                              Heli Käpp
Otsuse tegemise aeg ja koht           12. detsember 2016, Pärnu
Tsiviilasja number                    2-16-109862
Tsiviilasi                            PlusPlus Legal OÜ hagiavaldus J. K. vastu
                                      võlgnevuse väljamõistmiseks
Tsiviilasja hind                      742,59 eurot
Menetlusosalised ja nende             Hageja: PlusPlus Legal OÜ (registrikood: 12752805,
esindajad                             asukoht Jõe 3, Tallinn) lepinguline esindaja: Triin
                                      Linholm (e-post: menetlus@plusplus.ee)
                                      Kostja: J. K. (isikukood: xxxxxxxxxxx, elukoht
                                      Rahvastikuregistris: xxxx xxx xx-x, xxxxx; e-posti
                                      aadress Rahvastikuregistris: xxx; tegelik elu- ja
                                      viibimiskoht teadmata, menetlusdokumendid kätte
                                      toimetatud avalikult)
Menetlemise viis                      Kirjalik menetlus (TsMS § 407 lg 1)

RESOLUTSIOON
 1. Hagi rahuldada tagaseljaotsusega. TsMS § 444 lg 3 alusel kohus vormistab tagaseljaotsuse
    kirjeldava ja põhjendava osata.
 2. Välja mõista J. K.lt (K., isikukood xxxxxxxxxxx) PlusPlus Legal OÜ kasuks hageja
    õiguseellase, AS-i Tele2 Eesti, ja kostja vahel 02.03.2010 sõlmitud Tele2 liitumislepingu
    nr 10437139, 11.03.2010 sõlmitud Tele2 liitumislepingu nr 10437139 ja
    järelmaksulepingu (telefon Nokia 5800 Xpressmusic) alusel tekkinud võlgnevus kokku
    703,73 eurot (millest 485,71 € on põhivõlg ja 218,02 € hagiavalduse 26.10.2016 esitamise
    seisuga sissenõutavaks muutunud, perioodi eest 19.03.2011 – 26.10.2016 põhivõlalt
    485,71 € määraga 0,022% päevas arvestatud viivis).
 3. Välja mõista J. K.lt PlusPlus Legal OÜ kasuks viivis, arvestatuna põhivõla tasumata osalt
    (otsuse tegemise seisuga 485,71 eurot) VÕS § 113 lg 1 teises lauses ettenähtud ulatuses
    (s.o Euroopa Keskpanga põhirefinantseerimisoperatsioonidele poolaasta kaupa
    kohaldatav viimane intressimäär enne iga aasta 1.jaanuari ja 1.juulit, millele lisandub 8%
    aastas) alates 27.10.2016 kuni põhivõla täieliku tasumiseni.
 4. Menetluskulud jäävad J. K. kanda.
 5. Välja mõista J. K.lt PlusPlus Legal OÜ kasuks mõistlike ja põhjendatud menetluskulude
    katteks 245 eurot (millest 125 € on maksekäsu kiirmenetluses ja hagi esitamisel tasutud
    riigilõiv, 120 € esindaja kulud, TsMS § 174 lg 10 alusel kulud ilma käibemaksuta).
                                                                         Tsiviilasi nr: 2-16-109862

   6. Väljamõistetud menetluskulude tasumisega viivitamise korral tuleb J. K.l tasuda Plusplus
      Legal OÜ-le viivist alates tagaseljaotsuse jõustumisest kuni täitmiseni VÕS § 113 lõike 1
      teises lauses ettenähtud ulatuses.
   7. Tagaseljaotsus on tagatiseta viivitamata täidetav (TsMS § 468 lg 1 p 2).
   8. Toimetada kostjale J. K.le tagaseljaotsus kätte avalikult väljaande Ametlikud Teadaanded
      kaudu (TsMS § 317 lg 1 p 1, lg-d 3 - 5).
Edasikaebamise kord
Kostja võib esitada tagaseljaotsuse peale kaja menetluse taastamiseks Pärnu Maakohtule 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada. Kohtuotsus loetakse avalikult kättetoimetatuks 15 päeva möödumisel
otsuse väljavõtte väljaandes Ametlikud Teadaanded ilmumise päevast.
Kostjal tuleb kaja esitamisel lisada kõik asja ettevalmistamise lõpule viimiseks vajalik, eelkõige
TsMS § 394 nõuetele vastav kirjalik vastus hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
SWEDBANK AS-is, või a/a EE513300333522160001 (SWIFT: FOREEE2X) Danske Bank
A/S Eesti filiaalis või a/a EE221700017003510302 (SWIFT: NDEAEE2X) Nordea Bank
Finland Plc Eesti filiaalis, viitenumbrit ei ole vaja, selgituseks märkida: kaja kautsjon, tsiviilasja
number, nimi.
Hageja võib esitada kohtuotsuse peale apellatsioonkaebuse Tallinna Ringkonnakohtule 30
päeva jooksul, alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Apellatsioonkaebus
võidakse lahendada ringkonnakohtus kirjalikus menetluses, kui kaebuse esitaja ei taotle selle
lahendamist istungil.
Menetluskulude jaotust ja hüvitatavate menetluskulude suurust saab vaidlustada ainult selle
kohtulahendi peale edasi kaevates, millega menetluskulude jaotus ja rahalise suurus kindlaks
määrati. Menetluskulude kindlaksmääramise peale võib edasi kaevata menetluskulude
hüvitamisest õigustatud või menetluskulusid kandma kohustatud isik, kui vaidlustatav
menetluskulude summa ületab 200 eurot (TsMS § 178 lg 1 ja 2).
Kohtuotsuses edasikaebekorra selgitamine ei tähenda otsuse peale edasikaebamiseks loa
andmist TsMS § 442 lg 10 ja § 637 lg 21 tähenduses.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.


/allkirjastatud digitaalselt/

Heli Käpp
Kohtunik




                                                                                                 2 (2)
