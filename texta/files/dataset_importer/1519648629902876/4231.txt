                                                               Kriminaalasi nr. 1-16-9322




                       KOHTUOTSUS
                              EESTI VABARIIGI NIMEL




Kohus                            Harju Maakohus Liivalaia Kohtumaja
Otsuse tegemise aeg ja koht      26.10.2016.a. Tallinnas

Kohtunik                        Aime Ivanson
Sekretär                        Maire Viksi
Prokurör                        Leelo Känd
Kaitsja                         Eva Rivis
Tõlk                            Maria Azman

Süüdistatav                      Roman Vukkert, isikukood, 37805020210
                                 Kriminaalkorras varem karistamata
                                 elukoht: xxxx
                                 töökoht: XXXX OÜ

Süüdistus                         KarS § 424 järgi
Kriminaalasja number             16231701579
Menetluse liik                   lühimenetlus (kiirmenetluse korras)


RESOLUTIIVOSA
Süüdi mõista Roman Vukkert KarS § 424 järgi ja karistada vangistusega 5 kuud.

KrMS § 238 lg 2 alusel vähendada mõistetavat karistust 1/3 võrra ja mõista karistuseks 3
kuud 10 päeva vangistust .

KarS § 73 lg 1, 3 järgi jätta mõistetud karistus täielikult täitmisele pööramata, kui Roman
Vukkert ei pane 1 (ühe) aasta pikkuse katseaja jooksul toime uut tahtlikku kuritegu.

KarS § 78 p 1 kohaselt hakkab katseaeg kulgema kohtuotsuse kuulutamisest, s.o
26.10.2016.a

KarS § 50 lg 1 p 1 alusel võtta Roman Vukkertilt ära lisakaristusena mootorsõiduki
juhtimise õigus 3 kuuks, alates kohtuotsuse jõustumisest.
Liiklusseaduse (LS) § 127 kohaselt on Roman Vukkert kohustatud viie tööpäeva jooksul
arvates käesoleva kohtuotsuse jõustumisest loovutama oma juhiloa Maanteeameti
liiklusbüroole.

Kriminaalmenetluse kulud:
Välja mõista Roman Vukkertilt riigituludesse:
          1) KrMS § 175 lg 1 p 9 ja § 2565 lg 2 alusel sundraha - 322.50 eurot
           2) KrMS § 175 lg 1 p 4 alusel kaitsjatasu – 120 eurot
KrMS § 180 lg 3 alusel määrata Roman Vukkertil kriminaalmenetluse kulude tasumine
kogusummas 442.50 eurot ositi 10 kuu jooksul, igas kuus tasuda 44.25 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Roman Vukkertile täiendavalt eraldi dokumendina.

Edasikaebe kord
Kohtuotsuse peale võib esitada apellatsiooni Tallinna Ringkonnakohtule kirjalikult 15 päeva
jooksul, alates motiveeritud otsuse avalikult teatavakstegemisest, teatades apellatsiooniõiguse
kasutamise soovist Harju Maakohtu Liivalaia Kohtumajale kirjalikult 7 (seitsme) päeva jooksul
alates kohtuotsuse resolutiivosa kuulutamisest. Kui üks kohtumenetluse pool on nimetatud
tähtaja jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
kohtumajale kirjalikult teatada 7 (seitsme) päeva jooksul alates kohtuotsuse kuulutamisest.

Süüdistus
Roman Vukkert´i süüdistatakse selles, et tema juhtis tahtlikult 16.10.2016 kell 18.05 ajal Harju
maakonnas Tallinnas Järvevana teel suunaga Tammsaare tee poole mootorsõidukit Audi A4,
registreerimismärgiga XXXX, olles joobeseisundis (alkoholi sisaldus väljahingatavas õhus,
lõplik tulemus 1,03 mg/l).

Sellise käitumisega rikkus Roman Vukkert´it liiklusseaduse § 69 lg 1 ja korrakaitseseaduse § 36
lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse
aine või muu joovastava aine tarvitamisest põhjustatud terviseseisund, mis avaldub väliselt
tajutavas häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1/ alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega Roman Vukkert pani toime mootorsõiduki juhtimise joobeseisundis, so KarS § 424 järgi
kvalifitseeritava kuriteo.

Kohus juhindub KrMS § 2561, § 2564 , § 2565 lg 1 p 2, § 233 – 238, § 306, § 313.


Apellatsiooniõiguse kasutamise soovist teate saabumise korral on motiveeritud kohtuotsus Harju
Maakohtu Liivalaia Kohtumaja kantselei kaudu kättesaadav alates 18.11.2016.a. kell 13.00.



(allkirjastatud digitaalselt)
Aime Ivanson
kohtunik



                                                                                                2
