                             KOHTUMÄÄRUS
 Kohus                           Harju Maakohus
 Kohtunik                        Mai Grauberg
 Kohtujurist                     Mari-Liis Kobakene
 Määruse tegemise aeg ja koht    12. august 2016. a, Tallinn, Kentmanni kohtumaja
 Tsiviilasja number              2-16-8257
 Tsiviilasi                      XXXXOÜ hagi XXXX vastu leppetrahvi ja kahju nõudes
 Menetlustoiming                 Kompromissi kinnitamine, menetluse lõpetamine
 Menetlusosalised ja nende       Hageja: XXXXOÜ (registrikood XXXX; asukoht XXXX);
 esindajad                       Hageja lepinguline esindaja: Marko Jaani (e-post:
                                 marko@be.ee);
                                 Kostja: XXXX(isikukood XXXX; elukoht XXXX);
                                 Kostja lepinguline esindaja: vandeadvokaat Olev Kuklase
                                 (e-post: olev@kuklase.ee).
 Menetluse liik                  Kirjalik menetlus


 RESOLUTSIOON

1. Lõpetada tsiviilasjas nr 2-16-8257 menetlus ning kinnitada XXXXOÜ ja
   XXXXkompromiss järgmistel tingimustel. XXXXOÜ kinnitab, et loobub XXXXvastu
   esitatud haginõudest Harju Maakohtu tsiviilasjas nr 2-16-8257 ning XXXXOÜ ja
   XXXXkinnitavad, et neil ei ole üksteise vastu enam mingeid pretensioone ega nõudeid
   tulenevalt käesoleva tsiviilasja esemeks olevast vaidlusest.
2. XXXXOÜ kinnitab, et XXXXOÜ ja XXXXloevad kompromissilepingu sõlmimisel
   täidetuks XXXXkohustuse anda Hagejale üle Poolte vahel 10.08.2015 sõlmitud müügi- ja
   asjaõiguslepingu esemeks oleva kinnistu (XXXX asuv kinnistu (registriosa nr XXXX)
   mõtteline osa (1/2)) otsese valduse (sh kinnistule juurdepääsu võimaldavad võtmed,
   kinnistu päraldiseks olevad dokumendid) ja XXXXOÜ-l ei ole peale käesoleva
   kompromissi sõlmimist XXXX enam mingeid pretensioone.
3. XXXXtasub XXXXOÜ-le kompromissina üks tuhat (1 000.-) eurot.
4. Punktis kolm (3) nimetatud summa (1 000.- eurot) tasub XXXXXXXXOÜ arvelduskontole
   XXXXXXXXXXXX Swedbangas viie päeva jooksul alates kompromissi kinnitava
   kohtumääruse jõustumisest.
5. Punktis neli (4) nimetatud kohustuse mittetäitmisel või tasumisega viivitamisel on
   XXXXOÜ-l õigus nõuda XXXXviivist null koma kolm protsenti (0,3%) tähtajaks tasumata
   summalt iga viivitatud päeva eest.
6. XXXXOÜ ja XXXXloevad tasumisele kuuluvatest maksetest tasutuks esimeses järjekorras
   viivised ja alles seejärel kompromissisumma. XXXXOÜ ja XXXXon kokku leppinud, et
   kompromissisumma eest tasumise selline järjekord kehtib sõltumata XXXXühepoolsest
                                                                                     1
   tahtest (sealhulgas sellest, mis on makse alusena märgitud XXXXpoolt maksekorraldusele),
   välja arvatud juhul, kui XXXXOÜ ja XXXXlepivad igakordselt kokku teisiti.
7. Kõik XXXXOÜ ja XXXXmenetluskulud jäävad nende endi kanda.
8. Kui kohus kompromissi ei kinnita või kui kompromissi kinnitav kohtumäärus tühistatakse,
   ei oma kompromiss tervikuna ega ükski selles sisalduv nõustumus, kinnitus ega kokkulepe
   mingit õiguslikku tähendust ning XXXXOÜ ja XXXXloevad kompromissi sel juhul
   algusest peale kehtetuks.

9. Tagastada XXXXOÜ-le riigilõiv summas 112,50 eurot XXXXOÜ arveldusarvele nr
   XXXXXXXXXXXX.

Edasikaebamise kord
Menetlusosalistel on õigus esitada määruse peale määruskaebust hiljemalt viie päeva jooksul
arvates käesoleva kohtumääruse kättetoimetamisest maakohtu kaudu Tallinna
Ringkonnakohtule. Määruskaebuse esitamisel tuleb tasuda riigilõivu 50 eurot.

Menetluse käik

1. Harju Maakohtu menetluses on XXXXOÜ hagi XXXXvastu leppetrahvi ja kahju nõudes.

2. 11.08.2016.a teatasid hageja ja kostja kohtule soovist lõpetada tsiviilasjas nr 2-16-8257
   menetlus ning kinnitada poolte vahel kompromiss. Pooled on jõudnud kokkuleppele
   lõpetada kõik käesoleva tsiviilasja vaidlused kompromissiga. Pooled kinnitasid, et nad on
   teadlikud menetluse lõpetamise tagajärgedest.

Kohtu põhjendused
3. TsMS § 430 lg 1 kohaselt võivad pooled menetluse kuni hagi kohta tehtud lahendi
   jõustumiseni lõpetada kompromissiga. Kooskõlas TsMS § 428 lg 1 p 4 lõpetab kohus
   menetluse otsust tegemata, kui pooled on sõlminud kompromissi ja kohus kinnitab selle.
   Tulenevalt TsMS § 432 menetluse lõpetamise korral kompromissiga, on lõpetamisel samad
   materiaalõiguslikud ja protsessuaalsed tagajärjed nagu menetluse lõpetamisel
   kohtuotsusega, kui seadusest ei tulene teisiti.

4. Vastavalt TsMS § 430 lõikele 3 ei kinnita kohus kompromissi, kui see on vastuolus heade
   kommetega või seadusega või rikub olulist avalikku huvi või kui kompromissi ei ole
   võimalik täita.

5. Kohus, tutvunud tsiviilasja materjalidega, asub seisukohale, et kohtule esitatud taotlus
   kompromissi kinnitamiseks ja menetluse lõpetamiseks vastab seadusest tulenevatele
   nõuetele, ei ole vastuolus heade kommetega ega riku avalikku huvi, ei esine selle
   kinnitamisest keeldumise aluseid ning kuulub rahuldamisele. Seega kuulub esitatud
   kompromiss kinnitamisele ja menetlus tsiviilasjas nr 2-16-8257 lõpetamisele.

6. Pooled kinnitavad, et nad on teadlikud tsiviilasjas nr 2-16-8257 menetluse lõpetamise
   protsessuaalsetest tagajärgedest.

7. Pooled taotlesid määruskaebuse esitamise tähtaja vähendamist viie päevani alates
   kompromissi kinnitava kohtumääruse kättetoimetamisest pooltele. Poolte taotlus


                                                                                          2
   määruskaebuse esitamise õiguse tähtaja vähendamiseks on põhjendatud ning kuulub
   rahuldamisele vastavalt TsMS § 661 lg-le 4.

8. Tulenevalt TsMS § 168 lg-st 3 kannavad pooled oma menetluskulud ise, kui nad ei ole kokku
   leppinud teisiti. Pooled on kokku leppinud, et kannavad enda menetluskulud ise.

9. TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled
   sõlmivad kompromissi. Riigilõivu tagastab kohus, kelle menetluses asi viimati oli, üksnes
   selle menetlusosalise avalduse alusel, kes riigilõivu tasus või kelle eest riigilõivu tasuti
   (TsMS § 150 lg 4). Hageja palub kohtul tagastada pool tsiviilasjas 2-16-8257 hagi esitamisel
   tasutud riigilõivust.

   Toimikust nähtub, et hageja on hagi esitamisel tasunud kokku riigilõivu summas 250 eurot.
   Kohus leiab, et hageja taotlus poole riigilõivu tagastamiseks tuleb rahuldada osaliselt
   alljärgnevatel põhjustel ning XXXXOÜ-le tuleb tagastada pool tsiviilasja 2-16-8257
   menetlemisel tasutud riigilõivust, so 112,50 eurot XXXXOÜ arveldusarvele nr
   XXXXXXXXXXX.

   Kohus selgitas hagejale menetlusse võtmise määruses, et kuivõrd käesoleva tsiviilasja
   hagihind on 1 977,33 eurot (leppetrahv summas 1 828,50 eurot ja kahju summas 148,83
   eurot), tuleb vastavalt riigilõivuseaduse (RLS) § 59 lg-le 1 hagiavalduse esitamisel tasuda
   riigilõivu lähtuvalt hagihinnast eelnimetatud seaduse lisa 1 järgi või kindla summana. RLS
   Lisa 1 kohaselt kuulub hagihinnalt summas 1 977,33 eurot tasumisele riigilõiv summas 225
   eurot. Kohtutoimikust nähtub, et hageja on hagi esitamisel tasunud riigilõivu summas 250
   eurot.

   Kohus selgitas, et vastavalt TsMS § 150 lg 1 p 1, mille kohaselt tasutud riigilõiv tagastatakse
   enam tasutud osas, kui riigilõivu on tasutud ettenähtust rohkem, on hagejal õigus taotleda
   enam tasutud osas riigilõivu tagastamist.

   Kohus märkis täiendavalt, et hagejal on võimalus kasutada vaba raha 25 euro ulatuses, mis
   on hageja ettemaksukontol ka mõne teise tsiviilasja menetluse raames, esitades kohtule
   sellekohase teate, et käesolevas tsiviilasjas enamtasutud riigilõivu summa 25 euro ulatuses
   seotakse teise menetlusega.

   Eeltoodust tulenevalt tuli hagejal käesolevas tsiviilasjas tasuda riigilõivu summas 225 eurot,
   millest kuulub kompromissi kinnitamise tõttu tagastamisele 112,50 eurot ning ülejäänud
   osas on hagejal õigus nõuda riigilõivu tagastamist.

   TsMS § 150 lg 4 sätestab, et riigilõivu tagastab kohus, kelle menetluses asi viimati oli,
   üksnes selle menetlusosalise avalduse alusel, kes riigilõivu tasus või kelle eest riigilõiv
   tasuti. Käesoleva paragrahvi lõike 1 punktides 2 ja 3 nimetatud juhul arvatakse tagastatavast
   summast maha asja läbivaatamise kulud. Riigilõiv tagastatakse menetlusosalisele, kes selle
   pidi tasuma, või tema korraldusel muule isikule. Sama paragrahvi lõike 6 kohaselt lõpeb
   riigilõivu tagastamise nõue kahe aasta möödumisel selle aasta lõpust, millal riigilõiv tasuti,
   kuid mitte enne menetluse jõustunud lahendiga lõppemist.




/allkirjastatud digitaalselt/

                                                                                                3
Mai Grauberg
Kohtunik




               4
