                                                                                    2-16-8705




                              KOHTUOTSUS
                              /TAGASELJAOTSUS/
                              EESTI VABARIIGI NIMEL

Kohus                          Viru Maakohus

Kohtunik                       Ifret Mamedguseinov

Otsuse tegemise aeg ja koht    Rakvere, 13. juuli 2016

Tsiviilasja number             2-16-8705

Tsiviilasi                     Eesti Haigekassa hagi A O vastu võla nõudes

Hagi hind                      278.90 eurot

Menetlusosalised ja nende Hageja: Eesti Haigekassa (registrikood 74000091, asukoht:
esindajad                 Lembitu 10, 10114 Tallinn), volitatud esindaja Tiivi Salvan (e-
                          post: tiivi.salvan@haigekassa.ee);
                               Kostja: A O (isikukood xxxx, elukoht: xxxx).


Asja läbivaatamise kuupäev    13. juuli 2016/ Kirjalik menetlus

Resolutsioon
   1. Rahuldada hageja        taotlus   tagaseljaotsuse   tegemiseks   ning   rahuldada   hagi
      tagaseljaotsusega.

   2. Välja mõista kostja A O’lt hageja Eesti Haigekassa kasuks 278 (kakssada seitsekümmend
      kaheksa) eurot ja 90 senti.

   3. Jätta menetluskulud kostja kanda.

   4. Tagaseljaotsus kuulub täitmisele viivitamatult.

   5. Saata kohtuotsus hageja esindajale ja kostjale teadmiseks.

   6. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.
                                                                                    1 (3)
                                                                                               2-16-8705

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Kajale tuleb lisada kõik
vajalikud dokumendid asja ettevalmistamise lõpuleviimiseks (TsMS § 394 ja TsMS § 416) ning tasuda
Rahandusministeeriumi arveldusarvele vastavalt kas nr EE571010220229377229 AS-is SEB Pank, nr
EE062200221059223099 AS-is Swedbank, nr EE513300333522160001 Danske Bank AS Eesti
filiaalis või nr EE221700017003510302 Nordea Bank AB Eesti filiaalis, kautsjon summas 100 eurot.
Maksekorraldus tuleb lisada esitatavatele dokumentidele.

ASJAOLUD
1. 03. juunil 2016 esitatud hagiavalduse kohaselt Viru Maakohtu 28.12.2015 kohtulahendist 1-15-5277
nähtub, et A O on süüdi tunnistatud põhjusel, et tekitas kannatanule, kelleks on kindlustatud isik E P
(ik xxx) tervisekahjustusi. A O 20.07.2014 teo tagajärjel osutati kannatanule tervisekahjustuse raviks
tervishoiuteenuseid AS Rakvere Haigla.

2. Tervisekahjustuste ravi tulemusel on kannatanu kindlustatud isikuna saanud Eesti Haigekassalt
ravikindlustushüvitist 20.07.2014 arve seeria PS nr 785783 alusel summas 278.90 eurot. Haigekassa
on võtnud kannatanult tervishoiuteenuse eest tasu maksmise kohustuse üle kokku summas 278.90
eurot. Haigekassa on edastanud 14.01.2016 posti teel kostjale nõudeavalduse nr 1-25/1551-2. Kostja
on nõude kätte saanud. Haigekassa on seejärel 11.03.2016 edastanud kostjale meeldetuletuse. Seisuga
30.05.2016 on nõue täitmata täies ulatuses.

3. Hageja palus lähtudes RaKS §-dest 2 lg 1, 25 lg 1, 26 lg 1, 29 lg 1, 39 ja VÕS §-st 104 välja mõista
kostjalt hageja kasuks võlgnevus 278.90 eurot.

4. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
5. Kohus saatis kostjale hagiavalduse ärakirja koos hageja nõudeid põhjendavate dokumentide
ärakirjadega, kohustades kostjat kirjalikult vastama 20 päeva jooksul alates dokumentide
kättesaamisest. Kostja on dokumendid isiklikult kätte saanud 21.06.2016. Kostja kohtule kirjalikku
vastust ei esitanud. Kohus hoiatas kostjat, et kohtu antud tähtajaks vastamata jätmise korral võib kohus
kohtuistungit pidamata, hageja taotlusel, hagi tagaseljaotsusega rahuldada.

KOHTUOTSUSE PÕHJENDUSED
6. Kohus, tutvunud tsiviilasja materjalidega, sh hagiavaldusega ja esitatud dokumentaalsete tõenditega
ning hinnanud neid kogumis, leiab, et hagi on põhjendatud ning kuulub TsMS § 407 lg 1 kohaselt
rahuldamisele tagaseljaotsusega.

7. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei esitanud kohtule

                                                                                                      2 (3)
                                                                                              2-16-8705
kirjalikku vastust hagile, asub kohus seisukohale, et tal ei ole vaidlust tema poolt kolmandale isikule
õigusvastaselt kahju tekitamise ja tekitatud kahju hageja poolt hüvitamise üle. Kohus leiab, et hagi
kuulub rahuldamisele RaKS §-de 2 lg 1, 25 lg 1, 26 lg 1, 29 lg 1, 39 ja VÕS § 104 alusel kogu haginõude
278.90 euro ulatuses.

8. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
9. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti.

10. RLS § 22 lg 1 p 12 kohaselt riigilõivu ei võeta kehavigastuse või muu terviserikkega, samuti toitja
surmaga tekitatud kahju hüvitamise hagi või kaebuse läbivaatamise eest. Et hagejal on menetluskulusid
tekkinud, ei ole teada. Menetluskulude üle tulevikus vaidluse tekkimise vältimiseks jätab kohus kõik
menetluskulud kostja kanda.

11. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 1741
lg 3; 407 lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.


/digitaalselt allkirjastatud/

Ifret Mamedguseinov
Kohtunik




                                                                                                   3 (3)
