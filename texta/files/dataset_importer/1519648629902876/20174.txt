                             KOHTUMÄÄRUS
Kohus                              Harju Maakohus
Kohtunik                           Peeter Pällin
Määruse tegemise aeg ja koht       28.03.2016, Tallinn, Tartu mnt kohtumaja
Tsiviilasja number                 2-15-126622
Tsiviilasi                         Aktsiaselts DNB Pank avaldus XXXvastu võlgnevuse
                                   nõudes
Menetlustoiming                    Kompromissi kinnitamine, asjas menetluse lõpetamine
Menetlusosalised ja nende          Avaldaja aktsiaselt DNB Pank (võlausaldaja,
esindajad                          registrikood 11315936), lepinguline esindaja Anu XXX, e-
                                   post jarelvalve@dnb.ee)
                                   Puudutatud isik XXX(võlgnik, isikukood XXX, e-post
                                   XXX)


RESOLUTSIOON
1.   Kinnitada Aktsiaselts DNB Pank ja XXX vahel sõlmitud kompromiss alljärgnevas:
     1.1 Võlgnik kohustub tasuma avaldajale võlgnevuse summas 1327,18 eurot (üks
         tuhat kolmsada kakskümmend seitse eurot ja 18 senti) (edaspidi võlgnevus),
         millest lepingu nr XXX osamaksete võlgnevus summas 931,53 eurot,
         intressimaksete võlgnevus summas 71,74 eurot ja viivised summas 13,69 eurot,
         müügiprotsessis kantud kulud summas 139,45 eurot, tasumata kindlustusmaksed
         summas 107,18 eurot, menetluskulu summas 20,00 eurot ning maksekäsu
         kiirmentluse avalduselt tasutud riigilõivust ½, so 27,95 eurot. Kohtu poolt välja
         arvestatud viivis kuni makseettepaneku tegemiseni põhinõue – 0,24% päevas
         summalt 931,53 eurot alates 08.12.2015-14.12.2015 summas 15,65 eurot. Võlgnik
         on kohustatud tasuma võlgnevuse avaldajale täielikult hiljemalt 05. märtsiks
         2017.a 13 osamaksega vastavalt allpool toodud maksegraafikule. Võlgnikul
         võlgnevuselt intressi tasuda ei tule.

         Jrk nr       Kuupäev         Tasumata      Osamakse       kokku
                                      osamaksed     (EUR)

         1            05.03.2016      1327,18       102,09         102,09

         2            05.04.2016      1225,09       102,09         102,09

         3            05.05.2016      1123,00       102,09         102,09
                                                                            2-15-12662


         4            05.06.2016    1020,91       102,09         102,09

         5            05.07.2016    918,82        102,09         102,09

         6            05.08.2016    816,73        102,09         102,09

         7            05.09.2016    714,64        102,09         102,09

         8            05.10.2016    612,55        102,09         102,09

         9            05.11.2016    510,46        102,09         102,09

         10           05.12.2016    408,37        102,09         102,09

         11           05.01.2017    306,28        102,09         102,09

         12           05.02.2017    204,19        102,09         102,09

         13           05.03.2017    102,10        102,09         102,09

     1.2 Võlgnikul on õigus võlgnevus tasuda avaldajale ennetähtaegselt.
     1.3 Osamaksega tasumisega viivitamise korral on avaldajal õigus nõuda võlgnikult
         viivist seaduses sätestatud määras.
     1.4 Juhul, kui võlgnik hilineb kompromissis nimetatud võlgnevusest ükskõik millise
         osamakse hagejale tasumisega rohkem kui 5 (viis) kalendripäeva on avaldajal,
         lisaks õigusele nõuda võlgnikult viiviseid 1.3 toodud määras, õigus nõuda
         võlgnevuse kohest tasumist ning esitada võlgnevus sissenõudmiseks
         kohtutäiturile. Võlgniku eelnev informeerimine võlgnevuse sissenõudmiseks
         esitamisest kohtutäiturile ei ole avaldajale kohustuslik.
     1.5 Võlgnik maksab kõik kompromissi alusel tasumisele kuuluvad maksed avaldaja
         arvelduskontole XXXXXXXXXX DNB Pangas, viitenumbriga: 171337,
         selgitusega: Kompromiss nr. 171337. Võlgniku poolt tehtavad maksed loetakse
         sooritatuks, kui vastava makse summa on laekunud avaldaja ülalnimetatud
         arvelduskontole.
     1.6 TsMS § 661 lg-le 4 tuginedes on avaldaja ja võlgnik kokku leppinud kompromissi
         kinnitavale kohtumäärusele määruskaebuse esitamise tähtaja lühendamises
         seaduses sätestatud 15 (viieteistkümnelt) päevalt (viiele) päevale määruse
         kättetoimetamisest.
2.   Kompromissislepingus nimetamata poolte kohtukulud ja kohtuvälised kulud jäävad
     poolte endi kanda.
3.   Lõpetada menetlus tsiviilasjas nr 2-15-12662, Aktsiaselts DNB Pank        avaldus
     XXXvastu võlgnevuse nõudes.
4.   Tagastada avaldajale pool menetluses tasutud riigilõivust, so 27,95 eurot DNB Pank
     arvelduskontole EE149609620100004866 selgitusega: riigilõivu osaline tagastamine,
     leping nr 171337.
5.   Saata kohtumäärus menetlusosalistele.

                                                                                   2/4
                                                                                  2-15-12662



Edasikaebamise kord
Määrusele ei saa esitada määruskaebust.


Asjaolud ja kohtumääruse põhjendused
Harju Maakohtule on esitatud kinnitamiseks maksekäsu kiirmenetluses poolte sõlmitud
kompromiss.
Pooled on sõlminud kompromissi, mille paluvad kohtul kinnitada ja tsiviilasja menetlus
lõpetada. Pooled paluvad kanda kohtul kompromissi kohtumääruse jõustumisel pool hageja
tasutud riigilõivust hageja osundatud arvele.

Tsiviilkohtumenetluse seadustiku (TsMS) § 486 lg 1 p3 kohaselt makseettepaneku koostanud
kohus jätkab asja menetlemist hagimenetluses või annab asja hagimenetluses menetlemiseks
üle maksekäsu kiirmenetluse avalduses nimetatud kohtule või poolte ühises taotluses
nimetatud kohtule, kui avaldaja ja võlgnik on enne maksekäsu tegemist esitanud kohtule
kirjaliku kompromissilepingu. Sama paragrahvi lg 4 sätestab, et kohus menetleb
kompromissilepingut TsMS §-des 430 ja 431 sätestatu kohaselt enne asja hagimenetluses
menetlemise alustamist. Kui kohus kompromissi ei kinnita, jätkab ta asja menetlemist
hagimenetluses käesoleva seadustiku §-s 487 sätestatu kohaselt.

Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused. Vastavalt § 430 lg-le 3 ei kinnita kohus kompromissi,
kui see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita.

Kohus leiab, et poolte poolt esitatud kompromiss vastab seadusest tulenevatele nõuetele ning
ei esine selle kinnitamisest keeldumise aluseid. Seega kuulub kohtule esitatud kompromiss
kinnitamisele ja menetlus asjas lõpetamisele enne asja hagimenetluses menetlemise
alustamist.
Kohus selgitab menetlusosalistele, et kooskõlas TsMS § 430 lg-ga 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. TsMS §-st
432 tulenevalt ei saa hageja menetluse lõpetamise korral pöörduda kohtusse hagiga sama
kostja vastu vaidluses samal alusel sama hagieseme üle. TsMS § 430 lg 8 sätestab, et
kompromissi saab tühistada ja selle tühisusele saab tugineda tsiviilseadustiku üldosa seaduses
nimetatud alustel ning kompromissist saab taganeda või selle üles öelda võlaõigusseaduses
nimetatud alustel. Kompromissi saab tühistada või selle tühisusele tugineda ning
kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses.
Kui kohus sellise hagi rahuldab, loetakse, et kompromissil ei ole täielikult või osaliselt
õiguslike tagajärgi ja menetlus asjas, milles kompromiss sõlmiti, jätkub.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled
lühendamnud edasikaebamise õigust viiele päevale.


                                                                                         3/4
                                                                                       2-15-12662

TsMS § 168 lg 3 sätestab, et kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.
TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled või
hagita menetluse osalised sõlmivad kompromissi. TsMS § 150 lg 4 tulenevalt tagastab
riigilõivu kohus, kelle menetluses asi viimati oli, üksnes selle menetlusosalise avalduse alusel,
kes riigilõivu tasus või kelle eest riigilõivu tasuti. Riigilõiv tagastatakse menetlusosalisele, kes
selle pidi tasuma, või tema korraldusel muule isikule.
Hageja palub TsMS § 150 lg 2 p 1 alusel tagastada pool menetluses tasutud riigilõivust.
Käesoleva määrusega kohus kinnitab poolte kompromissi ja lõpetab menetluse. Seega
menetluse lõpetamise määruse jõustumisel tuleb tagastada avaldajale käesolevas menetluses
tasutud riigilõivust pool, s.o 27,95 eurot.



/allkirjastatud digitaalselt/
Peeter Pällin
Kohtunik




                                                                                               4/4
