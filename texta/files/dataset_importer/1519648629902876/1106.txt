                                                                           Väärteoasi nr 4-16-8425




                              KOHTUMÄÄRUS
Kohus                             Tartu Maakohus
Määruse tegemise aeg ja koht      08. detsembril 2016.a Tartu kohtumaja, Kalevi 1.
Väärteoasja number                4-16-8425 (2602,14,001555)
Täiteasja number                  189/2014/1460

Täitmiskohtunik                   Ene Muts
Kohtuistungi sekretär             Kädi Leola

Vandetõlk                         Meeli Antonov
Väärteoasi                        Lõuna prefektuuri avaldus Vitali Butenkole määratud rahatrahvi
                                  asendamiseks arestiga KarS § 72 alusel
Menetlusalune isik                Vitali Butenko
                                  isikukood: 38712202735, elukoht: XXXX
Kohtuvälise menetleja otsus       Lõuna prefektuuri korrakaitsebüroo liiklusjärelevalvetalituse
                                  09.04.2014.a kiirmenetluse otsusega LS § 239 lg 2 järgi
                                  määratud rahatrahv 260 eurot.
Kohtutäitur                       Jane Rumjantseva

RESOLUTSIOON

KarS § 72 lg 1 ja 2 alusel asendada väärteoasjas nr 2602,14,001555 Lõuna prefektuuri 09.04.2014.a
kiirmenetluse otsusega Vitali Butenkole (isikukood: 38712202735) määratud rahatrahv tasumata 260
euro ulatuses üldkasuliku tööga 6 (kuus) tundi.
KarS § 69 lg 3 alusel määrata Vitali Butenkole üldkasuliku töö tegemiseks tähtaeg 2 (kaks) kuud
arvates kohtumääruse jõustumisest.

Üldkasuliku töö tegemiseks pöörduda Lõuna Prefektuuri Tartu politseijaoskonna ennetus- ja
menetlustalituse menetlusteenistuse vanemspetsialisti Anžela Murumägi poole aadressil Tartumaa,




                                                                                                    1
Tartu, Riia 132, telefonid: 730 8786, 5770 5922; e-posti aadress: anzela.murumagi@politsei.ee

Määruse koopia saata Lõuna prefektuurile ja kohtutäiturile Jane Rumjantsevale.

Edasikaebamise kord
Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.


Põhjendused.

Lõuna prefektuuri korrakaitsebüroo liiklusjärelevalvetalituse 09.04.2014. a kiirmenetluses tehtud
otsusega määrati Vitali Butenkole LS § 239 lg 2 järgi karistuseks rahatrahv 260 eurot. Rahatrahvi
tasumine määrati ositi, viimase osa tasumise tähtaeg hiljemalt 09.10.2014. a.
Võlgniku suhtes alustati 20.11.2014. a täitemenetlus 260 euro nõudes.
09.04.2014.a väärteoasjas nr 2602,14,001555 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Kohtutäitur
teavitas kohtuvälist menetlejat 20.11.2016.a rahatrahvi, s.o 260 euro täitmise võimatusest.
Sissenõudja tegi 21.11.2016. a taotluse 260 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.




                                                                                                       2
Kohus, ära kuulanud Vitali Butenko leiab, et sissenõudja taotlus on põhjendatud ja esitatud seaduslikul
alusel. Vitali Butenko on jätnud talle Lõuna prefektuuri 09.04.2014. a otsusega määratud rahatrahvi
tasumata. Rahatrahvi täitmise tähtaeg saabus 09.10.2014. a. Rahatrahv 260 eurot vastab 65
trahviühikule. Vitali Butenko on nõus tegema üldkasulikku tööd karistuse asendamisena.

Kohus asendab KarS § 72 alusel Vitali Butenkole väärteoasjas nr 2602,14,001555 Lõuna prefektuuri
09.04.2014. a otsusega määratud rahatrahvi arestiga ja asendab selle süüdlase nõusolekul üldkasuliku
tööga. Rahatrahvi 65 trahviühiku ulatuses asendamisel arestiga vastab see KarS § 72 lg 2 alusel
6 päevale arestile. KarS § 69 lg 1 alusel aresti üldkasuliku tööga asendamisel tuleb Vitali Butenkol
teha 6 tundi üldkasulikku tööd. Üldkasulik töö 6 tunni ulatuses võimaldab täitmist 2 kuu jooksul.



Ene Muts
täitmiskohtunik
/allkirjastatud digitaalselt/




                                                                                                     3
