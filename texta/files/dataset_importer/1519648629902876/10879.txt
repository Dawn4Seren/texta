                                                                                       3-15-3119




                                  KOHTUMÄÄRUS
Kohus                                 Tallinna Halduskohus
Kohtunik                              Kristjan Siigur
Määruse tegemise aeg ja koht          11. juuli 2016, Tallinn
Haldusasja number                     3-15-3119
Haldusasi                             OÜ Zunt kaebus Maksu- ja Tolliameti 9.
                                      septembri 2015 maksuotsuse nr 12.2-3/026420-8
                                      tühistamise nõudes.

Menetlusosalised ja nende             Kaebaja: OÜ Zunt
esindajad                                Esindaja: v.adv Elvira Tulvik
                                      Vastustaja: Maksu- ja Tolliamet
                                         Esindaja: Miiko Vainer
RESOLUTSIOON
   1. Parandada 29. aprillil 2016 haldusasjas nr 3-15-3119 tehtud kohtuotsuses
      esinev ilmsed arvutusvead ning asendada kohtuotsuse resolutsiooni punktis 1
      arv 2117,24 arvuga 2118,25 ning kohtuotsuse resolutsiooni punkti 1 alapunktis
      e. arv 1313,34 arvuga 1314,35.
   2. Saata määrus poolte esindajatele.
Edasikaebamise kord: Käesoleva määruse peale võib menetlusosaline esitada määruskaebuse Tallinna
Ringkonnakohtule Tallinna Halduskohtu kaudu 15 päeva jooksul määruse kätte toimetamisest arvates
(HkMS § 203 lg 1, § 204, TsMS § 447 lg 4.)


ASJAOLUD JA PÕHJENDUSED
1. 29. aprilli 2016 kohtuotsusega rahuldasin osaliselt OÜ Zunt kaebus Maksu- ja Tolliameti
9. septembri 2015 maksuotsuse nr 12.2-3/026420-8 tühistamise nõudes. Kohtuotsuse
resolutsiooni kohaselt tühistati maksuotsus osas, millega suurendati kaebaja maksukohustust
kokku 2117,24 euro võrra, sealhulgas osas, millega vähendati sisendkäibemaksusummat, mis on
seadusega lubatud maha arvata, 1313,34 euro võrra.
2. Maksu- ja Tolliamet esitas 6. juunil 2016 taotluse parandada kohtuotsuses esinev ilmne
arvutusviga. Taotluse kohaselt on kohtuotsuse resolutsioonis arvutusvea tõttu märgitud
tühistatud sisendkäibemaksusummaks 1313,34 eurot, kuivõrd kohtuotsuse põhjenduses esitatud
arvutuskäigu tulemusena peaks selleks olema 1314,35 eurot.
3. Leian, et Maksu- ja Tolliameti taotlus on põhjendatud ning kohtuotsuses esineb tõepoolest
ilmne arvutusviga, mis tuleb parandada. Kuna vea parandamine ei kahjusta kaebaja õigusi, ei ole
otstarbekas kaebajalt selle kohta eelnevalt seisukohta küsida. Kohtuotsuse põhjendava osa
punktist 31 ja lisatud tabelist nähtuvalt on resolutsiooni punkti 1 alapunktis e. kajastatud summa
arvutatud järgmise tehte tulemusena: 275,63+429,20+354,82+254,70=1313,34. Tegemist on
ilmselge arvutusveaga, kõnealuse liitmistehte summa peaks olema 1314,35. Kuigi selle
tulemusena muutub kohtuotsuse resolutsioon, saab seda käsitada arvutusveana, mis ei mõjuta
otsuse sisu, sest arvväärtuse muutus on väga väike ning vea parandamine toimub formaalselt
vastustaja taotlusel kaebaja kasuks. Samast arvutusveast tingituna on ekslik ka otsuse
resolutsiooni punktis 1 nimetatud kogusumma, mille ulatuses maksuotsus kehtetuks tunnistati
ning seal figureeriva arvu 2117,24 asemel peaks olema 2118,25. Juhindudes
halduskohtumenetluse seadustiku § 156 lõikest 2 ja tsiviilkohtumenetluse seadustiku § 447
lõikest 2, leian, et 29. aprilli 2016 kohtuotsuse resolutsioonis esinenud ilmsed arvutusvead tuleb
parandada.


/allkirjastatud digitaalallkirjaga/
Kristjan Siigur
kohtunik




                                                   2
