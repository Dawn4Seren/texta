                                                                                              1

                                                                   Kriminaalasi nr 1-14-10139




                                    KOHTUMÄÄRUS

26. augustil 2016 Viru Maakohtu kohtunik Heli Väinaste Rakvere kohtumajas kirjalikus
menetluses läbi vaadanud Viru Vangla kriminaalhooldusosakonna Rakvere esinduse
kriminaalhooldusametniku Krista Schönbergi erakorralise ettekande Velo Aasaväli’le KarS § 75
lg 2 p 5 alusel täiendava kohustuse määramiseks,

                                     t e g i k i n d l a k s:

Viru Maakohtu Rakvere kohtumaja kohtuotsusega nr 1-14-10139 01.12.2014 tunnistati Velo
Aasaväli süüdi KarS § 121 järgi ning karistuseks mõisteti 6 (kuus) kuud vangistust. KarS § 65
lg 1 ja 64 lg 1 alusel loeti Velo Aasavälile mõistetav karistus kaetuks 09.10.2014 Viru
Maakohtu Jõhvi kohtumaja otsusega mõistetud karistusega 11 kuud 27 päeva vangistust,
mõistes Velo Aasaväli liitkaristuseks 11 (üksteist) kuud 27 päeva vangistust. Nähti ette, et
mõistetud vangistust ei pöörata KarS § 74 lg 1,3 alusel tingimisi täitmisele, kui Velo Aasaväli
ei pane kahe aastasel katseajal toime uut kuritegu ja täidab talle KarS §-s 75 sätestatud
käitumiskontrolli ajaks pandud kontrollnõudeid ja kohustuse. Velo Aasaväli määrati
katseajaks Viru Vangla Kriminaalhooldusosakonna juhataja poolt määratava
kriminaalhooldaja käitumiskontrolli alla ühes kohustusega järgida KarS §-s 75 lg 1 sätestatud
kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
    registreerimisele;
3) alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

KarS § 75 lg 2 p 2 alusel kohustati Velo Aasaväli käitumiskontrolli ajal mitte tarvitama
alkoholi ja narkootikume.

Velo Aasavälile määratud katseaja alguseks loeti 01.12.2014.

Viru Vangla kriminaalhooldusosakonna Rakvere esinduse kriminaalhooldusametnikult Krista
Schönbergilt saabus kohtule 19.08.2016 erakorraline ettekanne kriminaalhooldusalusele Velo
Aasavälile KarS § 75 lg 2 p 5 alusel täiendava kohustuse määramiseks alluda alkoholiravile
tähtajaga 30.09.2016, sest Velo Aasaväli rikkus kohustust käitumiskontrolli ajal mitte tarvitada
alkoholi. Esitatud erakorralisest ettekandest nähtub, et 01.08.2016 tuli teade Rakvere
                                                                                             2

politseijaoskonnast selle kohta, et kriminaalhooldusalune Velo Aasaväli kõrvaldati
politseireidil „Kõik puhuvad“ 09.07.2016 Lääne-Virumaal Sõmeru vallas Pärnu-Rakvere-
Sõmeru mnt 184 km sõiduki juhtimiselt lubatud alkoholipiirmäära ületamise pärast. Velo
Aasaväli alkoholisisaldus väljahingatavas õhus oli lõpliku mõõtetulemusena 0,13 mg/l kohta,
mis mõõdeti mõõteseadmega Dräger Alcotest 7110 nr ARBK-0025, taatlustunnistus TTRC-
16-00062. Seega on isik rikkunud kohustust mitte tarvitada katseajal alkoholi. Hooldusalune
selgitas, et oli tarvitanud eelmisel õhtul õlut, kahetsedes seda. Velo Aasaväli tahab oma sõnul
minna alkoholiravile, et suudaks edaspidi alkoholi tarvitamisest hoiduda.

Velo Aasaväliga on kriminaalhooldusametnikul toimunud seni 31 kohtumist. Koostatud on
riskihindamine ja hoolduskava. Valdavalt on isik kontrollnõudeid täitnud korralikult, kuid
23.11.2015 on isikule tehtud kirjalik hoiatus, kuna isik ei ilmunud registreerimisele.
Hooldusalune on läbinud perioodil 26.02.2015-08.04.2015 Liiklusohutusprogrammi.
Kriminaalhooldusametnik lähtus kohtule ettepanekut tehes alluda alkoholiravile isiku
valmisolekust tegeleda oma alkoholiprobleemiga, isiku poolt väljendatud soovist järgida
edaspidi korralikult katseaja nõudeid, et kanda oma karistus vabaduses.

KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

KarS § 74 lg 4 sätestab, et kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele. KarS § 75 lg 3 kohaselt võib kohus kergendada
või tühistada süüdlasele käitumiskontrolli ajaks määratud kohustusi või panna süüdlasele
täiendavaid kohustusi vastavalt käesoleva paragrahvi lõikes 2 sätestatule.

Kohus leiab, et Viru Vangla kriminaalhooldusosakonna Rakvere esinduse
kriminaalhooldusametniku Krista Schönbergi erakorraline ettekanne Velo Aasavälile KarS §
75 lg 2 p 5 alusel täiendava kohustuse määramiseks alluda alkoholiravile, on põhjendatud ja
kuulub rahuldamisele, sest kriminaalhooldusalune Velo Aasaväli on rikkunud kohustust
käitumiskontrolli ajal mitte tarvitada alkoholi. Velo Aasaväli kõrvaldati politseireidil „Kõik
puhuvad“ 09.07.2016 Lääne-Virumaal Sõmeru vallas Pärnu-Rakvere-Sõmeru mnt 184 km
sõiduki juhtimiselt lubatud alkoholipiirmäära ületamise pärast. Velo Aasaväli alkoholisisaldus
väljahingatavas õhus oli lõpliku mõõtetulemusena 0,13 mg/l kohta. Kohus arvestab
erakorralist ettekannet rahuldades seda, et hooldusalune tunnistas rikkumist ja kahetses
juhtunut. Velo Aasaväli on avaldanud soovi minna alkoholiravile, et suudaks edaspidi
alkoholi tarvitamisest hoiduda. Seega on isik omalt poolt valmis tegema jõupingutusi selleks,
et mõistetud karistus ära kanda vabaduses.

Lähtudes eeltoodust ja juhindudes KarS § 74 lg 4, 75 lg 3; KrMS § 387, 427, 432 kohtunik

                                          m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Krista
Schönbergi erakorraline ettekanne 19.08.2016 rahuldada. Määrata VELO AASAVÄLI’le
(isikukood 37901105214, elukoht xxxx) Viru Maakohtu Rakvere kohtumaja otsusega nr 1-
14-10139 01.12.2014 määratud käitumiskontrolli ajaks KarS § 75 lg 2 p 5 alusel täiendavaks
kohustuseks alluda alkoholiravile. Kohustuse täitmise tähtajaks määrata 30.09.2016.
                                                                                  3



Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
