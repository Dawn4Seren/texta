                      KOHTUMÄÄRUS
Kohus                            Tartu Ringkonnakohus

Kohtukoosseis                    Üllar Roostoja, Kai Kullerkupp, Andra Pärsimägi

Määruse tegemise aeg ja koht     8. jaanuar 2016. a Tartu

Tsiviilasja number               2-15-9789

Tsiviilasi                       Guntars Kaziksi hagi Eesti Vabariigi (Justiitsministeeriumi
                                 kaudu) vastu kahju hüvitamiseks
Vaidlustatud kohtulahend         Tartu Maakohtu 16. novembri 2015. a otsus

Menetluse alus ringkonnakohtus   Guntars Kaziksi apellatsioonkaebus

Kohtuistungi toimumise aeg       Kirjalik menetlus

RESOLUTSIOON                     Keelduda menetlusse võtmast Guntars Kaziksi
                                 apellatsioonkaebust Tartu Maakohtu 16. novembri
                                 2015. a otsuse peale ja tagastada apellatsioonkaebus
                                 Guntars Kaziksile.
Edasikaebamise kord              Menetlusosalisel on õigus esitada määruskaebus
                                 Riigikohtule 15 päeva jooksul alates käesoleva määruse
                                 ärakirja kättetoimetamisest.
                                 Hagimenetluses     Riigikohtus  võib    menetlusosaline
                                 menetlustoiminguid teha ning avaldusi ja taotlusi esitada
                                 üksnes vandeadvokaadi vahendusel.
                                 Juhul, kui menetlusosaline taotleb menetlusabi, peab ta
                                 esitama tähtaja kestel määruskaebuse. Kaebuse
                                 põhjendamiseks või riigilõivu tasumiseks või kaebuses
                                      esineva sellise puuduse kõrvaldamiseks, mis on seotud
                                      menetlusabi taotlemisega, annab kohus mõistliku tähtaja
                                      pärast menetlusabi taotluse lahendamist, kui nimetatud
                                      taotlus ei ole esitatud põhjendamatult või tähtaja
                                      pikendamise eesmärgil.

ASJAOLUD JA RINGKONNAKOHTU OTSUSTUS

Ringkonnakohus tutvunud apellatsioonkaebuse ja tsiviilasja materjalidega, leiab, et
apellatsioonkaebuse menetlusse võtmisest tuleb keelduda.

Ringkonnakohus märgib, et hageja esitas maakohtule varalise nõudega hagi, mille hind on
koos kõrvalnõuetega vähem kui 4000 eurot, tegemist on TsMS § 405 mõttes lihtmenetluse
asjaga.
TsMS § 637 lg 21 kohaselt võetakse apellatsioonkaebus TsMS § 405 lõikes 1 nimetatud asjas
menetlusse üksnes juhul, kui maakohtu otsuses on antud luba edasikaebamiseks või kui
maakohtu otsuse tegemisel on selgelt ebaõigesti kohaldatud materiaalõiguse normi või on
selgelt rikutud menetlusõiguse normi või on selgelt ebaõigesti hinnatud tõendeid ja see võis
oluliselt mõjutada lahendit.

Ringkonnakohus leiab, et tsiviilasjas ei esine aluseid, mille alusel saaks väita, et maakohus
oleks selgelt ebaõigesti kohaldanud materiaal- või menetlusõiguse normi või selgelt
ebaõigesti hinnanud tõendeid. Maakohus ei ole andnud luba otsuse edasikaebamiseks
vastavalt TsMS § 442 lg-le 10 ning apellatsioonkaebuses toodud põhjendused ei anna alust
lihtmenetluse korras tehtud otsuse peale edasi kaevata.

Eeltoodust tulenevalt keeldub ringkonnakohus TsMS § 637 lg 21 alusel apellatsioonkaebuse
menetlusse võtmisest.



/digitaalselt allkirjastatud/    /digitaalselt allkirjastatud/     /digitaalselt allkirjastatud/
      Üllar Roostoja                   Kai Kullerkupp                    Andra Pärsimägi
