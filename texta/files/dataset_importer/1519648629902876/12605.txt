                                                                              2-15-119057




                               KOHTUMÄÄRUS

Kohus                           Tallinna Ringkonnakohus

Kohtuasja number                Tsiviilasi 2-15-119057

Määruse tegemise aeg ja koht    15.06.2016, Tallinn

Kohtukoosseis                   Krista Kirspuu, Tiit Kollom, Ande Tänav

Kohtuasi                        A-LV   määruskaebus          01.12.2015     maksekäsu
                                kohtumäärusele


Vaidlustatud kohtulahend        Pärnu Maakohtu maksekäsuosakonna            01.12.2015
                                kohtumäärus (maksekäsk)

Kaebuse esitaja ja kaebuse A-LV määruskaebus
liik

Menetlusosalised   ja   nende Määruskaebuse esitaja (võlgnik): A-LV (isikukood
esindajad                     XXXXXXXXXXX, elukoht XXX, e-post: XXX )

                                Vastustaja    (avaldaja/võlausaldaja):     AS      Eesti
                                Krediidipank (registrikood 10237832, asukoht Narva
                                mnt 4, Tallinn), lepinguline esindaja Jane Ristisaar (e-
                                post: XXX)

Menetluse liik                  Kirjalik menetlus

Resolutsioon:
      1. A-LV määruskaebus rahuldada.
      2. Tühistada Pärnu Maakohtu 01.12.2015 kohtumäärus, so maksekäsk
          tsiviilasjas nr 2-15-119057.
      3. Anda AS Eesti Krediidipank nõue A-LV vastu üle Harju Maakohtule
          menetluse jätkamiseks hagimenetluses.
      4. Määruse peale ei saa Riigikohtule edasi kaevata (TsMS § 489¹ lg 5).



Asjaolud


                                                                                      1 (6)
                                                                               2-15-119057

   1. AS Eesti Krediidipank (edaspidi võlausaldaja/avaldaja) esitas 08.09.2015 Pärnu
      Maakohtule maksekäsu kiirmenetluse avalduse A-LV (edaspidi võlgnik) vastu
      4197,44 euro ja kohtu poolt välja arvestatud viivise saamiseks ning menetluskulu
      hüvitamiseks. Avalduses oli võlgniku elukohana märgitud registriaadressina XXX
      ning postiaadressina XXX.
   2. Võlausaldaja nõue tuleneb 17.07.2006 VV (surnud) ja avaldaja vahel sõlmitud
      laenulepingust nr 16692 summas 3195,58 eurot. 05.12.2013 väljastatud
      pärimistunnistuse kohaselt on VV ainupärijaks A-LV. Avaldaja edastas
      pärimismenetlusse informatsiooni laenulepingust tuleneva võlgnevuse kohta ning
      teatise võlgnikule võla kohta 11.03.2014, mille võlgnik on kätte saanud.
      Laenulepingust tulenev nõue on täitmata. Võlgniku vastuväite korral palus avaldaja
      anda asi üle hagimenetlusse. Pädevaks kohtuks nimetas võlausaldaja Harju Maakohtu.
      Võlausaldaja kinnitas, et nõue on sissenõutav ega sõltu vastastikuste kohustuste
      täitmisest.
   3. 18.09.2015 koostas Pärnu Maakohus makseettepaneku summas 4356,34 eurot,
      märkides võlgniku elukohaks XXX ning toimetas kohtumääruse võlgnikule
      edasiandmisega kätte 09.11.2015. Dokumendid võttis aadressil XXX vastu MK.
   4. Võlgnik kohtule tähtaegselt vastuväidet ei esitanud.

Maakohtu määrus
  5. 01.12.2015 koostas Pärnu Maakohus maksekäsu summas 4402,18 eurot, märkides
     võlgniku aadressiks XXX. Maksekäsk on võlgnikule edasiandmisega kätte toimetatud
     04.12.2015, dokumendid võttis vastu võlgniku ema MK aadressil XXX.
  6. Maakohus kohustas võlgnikku tasuma avaldajale põhinõudeid summas 2815,64 eurot,
     kõrvalnõudeid summas 1433,83 eurot ning hüvitama riigilõivu 132,71 eurot ja
     menetluskulu 20,00 eurot. Täiendavalt on võlgnikul kohustus avaldajale tasuda
     viiviseid alates 02.12.2015 põhinõude summalt 2815,64 eurot 0,022000% päevas kuni
     põhinõude täieliku rahuldamiseni ulatuses, et kõrvalnõuded kokku ei ületa avalduses
     esitatud põhinõuet ning sissenõutavad summad kokku ei ületa 6400 eurot.
     Makseettepanekule ei ole seaduses ettenähtud tähtaja jooksul vastuväidet esitatud.
     Kohtule ei ole teatatud võla tasumisest. Maksekäsk kuulub viivitamata täitmisele,
     sõltumata selle kättetoimetamisest võlgnikule.

Määruskaebus ja menetluse edasine käik
  7. 21.03.2016 esitas võlgnik määruskaebuse maakohtu määrusele, paludes
      määruskaebuse rahuldada ja tühistada 01.12.2015 koostatud maksekäsk.
  8. Määruskaebuse esitaja tugineb TsMS § 4891 lg 2 p-le 1 ja 3 ning leiab, et talle ei ole
      makseettepanekut isiklikult allkirja vastu üle antud ega elektrooniliselt kätte
      toimetatud, avaldaja esitatud nõue on valdavas osas selgelt põhjendamatu. Võlgnikul
      puudub süü selles, et makseettepanekut ei toimetatud talle kätte õigeaegselt, mistõttu
      ei olnudki tal võimalik esitada õigeaegset vastuväidet.
  9. Määruskaebuse esitaja sai tema suhtes toimunud maksekäsu menetlusest teada alles
      kohtutäituri vahendusel. Algatatud on täiteasi nr 023/2015/2766. Määruskaebuse
      esitaja on täitmisteate saanud kätte 02.03.2016, kui pöördus kohtutäituri poole pärast
      seda, kui oli märganud enda kontode blokeerimist kohtutäituri poolt.
  10. Tutvudes täitedokumendiks oleva ning kaevatava määrusega nähtub, et määrusele on
      tema elukohaks märgitud Tallinna linn, XXX, samuti see, et maksettepanek on kätte
      toimetatud 09.11.2015.
  11. Määruskaebuse esitaja selgitab, et nimetatud aadressil elab/elas tema endine ämm, kes
      on tõenäoliselt kohtu poolt edastatud dokumente vastu võtnud, kuid jätnud need

                                                                                       2 (6)
                                                                               2-15-119057

       määruskaebuse esitajale edastamata. Määruskaebuse esitaja ja tema endise abikaasa
       AF abielulised suhted lõppesid faktiliselt oktoobris 2015 ning sama kuu lõpust
       (hiljemalt 2015 novembri alguseks) elas määruskaebuse esitaja oma endise abikaasaga
       (abielu lahutati 18.01.2016) lahus. Hiljemalt 2015 novembri alguseks ei olnud
       võlgniku ämma ja/või tema endise abikaasa puhul tegemist ühist
       elukohta/majapidamist jagavate isikutega. Samadele asjaoludele tuginevalt on
       määruskaebuse esitaja esitanud oma endise abikaasa vastu hagiavalduse Harju
       Maakohtule ühisele lapsele elatise väljamõistmiseks alates novembrist 2015.
   12. Avaldaja esitatud nõue on põhjendamata. Nõue põhineb asjaoludel, mille kohaselt on
       laenuleping sõlmitud VV poolt, kes suri 10.02.2008 ja kelle üheks pärijaks
       määruskaebuse esitaja on. Pärandi avanemise hetkel oli määruskaebuse esitaja
       alaealine. Sellises olukorras nägi pärimisseadus ette kohustusliku pärandvara
       inventuuri. Notar on väljastanud dokumendid, millest nähtuvalt on 2008 aastal viidud
       läbi pärandvara inventuur ja millega kaasnevalt on määruskaebuse esitaja vabanenud
       kohustusest vastutada pärandajast järelejäänud kohustuste täitmise eest enda isikliku
       varaga. AS Eesti Krediidipank oli kahtlemata teadlik pärandvara suhtes inventuuri
       läbiviimisest. Maksekäsu avalduse puhul on tegemist pahauskse või isegi teadvalt
       ebaõigeid andmeid sisaldava nõudega. Pärast täisealiseks saamist on määruskaebuse
       esitajale väljastatud pärimistunnistus, mille alusel on ta saanud ½ suuruse mõttelise
       osa omanikuks korteriomandist (registriosa nr 4997931). Määruskaebuse esitaja on
       valmis vastutama AS Eesti Krediidipank ees maksimaalselt ulatuses, mis laekub antud
       korteriomandi müügilt (1/2 müügisumma ulatuses) ja millest on maha arvatud antud
       korteriomandiga kaasnevad ning määruskaebuse esitaja poolt kantud kulutused.

Menetluse edasine käik
  13. Pärnu Maakohus jättis 31.03.2016 määrusega määruskaebuse käiguta ning palus
      teatada, millal sai võlgnik kätte maksekäsu ning tasuda määruskaebuselt riigilõiv.
  14. Võlgnik kõrvaldas puudused 19.04.2016, esitades määruskaebuse täienduse ja taotluse
      sundtäitmise peatamiseks. Määruskaebuse esitaja täpsustas, et sai maksekäsu kätte 05.
      või 06.03.2016.
  15. 21.04.2016 määrusega jättis Pärnu Maakohus võlgniku taotluse täitemenetluse
      peatamiseks käiguta ja määras tähtaja põhistatud avalduse esitamiseks ning tagatise
      tasumiseks.
  16. 21.04.2016 andis kohtunikuabi määruskaebuse üle lahendamiseks kohtunikule TsMS §
      663 lg 6 alusel. Pärnu Maakohus võttis määruskaebuse menetlusse ja edastas selle
      seisukoha saamiseks avaldajale.
  17. 06.05.2016 määrusega jättis Pärnu Maakohus võlgniku avalduse täitemenetluse
      peatamiseks rahuldamata, kuna võlgnik ei kõrvaldanud ühtki nimetatud puudust.
      Määrus ei olnud edasikaevatav.
  18. 16.05.2016 vastuse kohaselt palub avaldaja jätta määruskaebus rahuldamata ning
      maakohtu määrus muutmata ja menetluskulud määruskaebuse esitaja kanda. Avaldaja
      ei nõustu määruskaebuse esitaja väitega, et maksekäsk on põhjendamatu. Avaldajal oli
      põhjendatud õigus pöörduda VV pärija, st võlgniku poole nõude täitmise osas.
      Maksekäsu avalduse esitamise hetkel, so 08.09.2015, ei olnud pärandvara arvelt
      avaldaja nõuet täidetud. Pärandi inventuuriga vastuvõtmine ei vabasta pärijaid
      kohustuste täitmisest, samuti ei tähenda inventuuri läbiviimine, et kohustused oleksid
      täidetud. Avaldaja on seisukohal, et menetlusdokumendid saab võlgnikule
      kättetoimetatuks lugeda 09.11.2015, võlgniku emale MK-le allkirja vastu
      kättetoimetamisega. Ei kohus ega avaldaja ei olnud ega saanud olla teadlikud, et
      võlgnikul on perekondlikud probleemid. Võlgniku poolt esitatud määruskaebus

                                                                                       3 (6)
                                                                                 2-15-119057

       sisaldab valeinformatsiooni. Võlgnik väidab, et kohtu poolt edastatud dokumendid on
       vastu võtnud tõenäoliselt tema endine ämm, kuid 09.11.2015 väljastusteatest nähtub,
       et dokumendid on vastu võtnud allkirja vastu MK, kes on võlgniku ema.
   19. Pärnu Maakohus jättis 17.05.2016 kohtumäärusega võlgniku määruskaebuse
       rahuldamata ning edastas vastavalt TsMS § 663 lg-le 5 lahendamiseks Tallinna
       Ringkonnakohtule.
   20. Tallinna Ringkonnakohus palus menetlusosalistel esitada menetluskulude nimekirjad.
       Kumbki menetlusosaline menetluskulude nimekirja ei esitanud.

Ringkonnakohtu põhjendused
   21. Tallinna Ringkonnakohus, tutvunud tsiviilasja materjalidega, leiab, et määruskaebus
       kuulub rahuldamisele. Ringkonnakohus tühistab TsMS § 657 lg 1 p 2 ja § 667 lg 2
       alusel Pärnu Maakohtu maksekäsuosakonna 01.12.2015 kohtumääruse (maksekäsu)
       ning saadab avaldaja nõude TsMS § 489¹ lg 4 1. lause alusel hagimenetluse
       alustamiseks Harju Maakohtule.
   22. Määruskaebuse esitaja on leidnud, et määruskaebus kuulub rahuldamisele TsMS §
       489¹ lg 2 p 1 ja p 3 alusel. Ringkonnakohus nõustub eeltooduga.
   23. TsMS § 4891 lg 2 p 1 kohaselt võib määruskaebus tugineda asjaolule, et
       makseettepanek toimetati võlgnikule kätte muul viisil kui isiklikult allkirja vastu
       üleandmisega või elektrooniliselt ja võlgniku süüta ei toimetatud seda kätte õigel ajal
       ning seetõttu ei olnud võlgnikul võimalik esitada õigeks ajaks vastuväidet. TsMS § §
       4891 lg 2 p 3 kohaselt võib määruskaebus tugineda asjaolule, et maksekäsu
       kiirmenetluse eeldused ei olnud täidetud või rikuti muul olulisel viisil maksekäsu
       kiirmenetluse tingimusi või nõue, mille sissenõudmiseks maksekäsu kiirmenetlus läbi
       viidi, on selgelt põhjendamatu.
   24. Käesolevas asjas vaieldakse selle üle, kas makseettepaneku saab võlgnikule
       kättetoimetatuks lugeda 09.11.2015.
   25. Tsiviilasja materjalidest nähtuvalt on makseettepanek 09.11.2015 allkirja vastu üle
       antud MK-le, aadressil XXX, Tallinn (tlk 1, 17) ning kättetoimetamist tõendavale
       sedelile on märgitud MK nime juurde märge „ema“. Võlgnik on määruskaebuses
       väitnud, et seoses abieluliste suhete lõppemisega endise abikaasaga ei ela ta enam
       XXX, Tallinn aadressil hiljemalt 2015 novembri algusest.
   26. TsMS § 307 lg 3 lg 1 kohaselt on menetlusdokument kätte toimetatud alates
       dokumendi või selle kinnitatud ärakirja või väljatrüki üleandmisest saajale, kui
       seaduses ei ole ette nähtud teisiti. TsMS § 322 lg 1 kohaselt kui menetlusdokumendi
       saajat ei saada tema eluruumis kätte, loetakse dokument saajale kättetoimetatuks ka
       kättetoimetamisega tema eluruumis elavale või perekonda teenivale vähemalt
       neljateistkümneaastasele isikule.
   27. Riigikohus on lahendis 3-2-2-2-14 leidnud, et makseettepaneku kättetoimetamist
       võlgniku emale saab TsMS § 322 lg 1 alusel võlgnikule kättetoimetamiseks lugeda
       üksnes juhul, kui tegu oli võlgniku eluruumiga (p 8). Tsiviilasjas nr 3-2-2-1-13 asus
       Riigikohus seisukohale, et võlgniku isale viimase elukohta makseettepaneku
       kättetoimetamist saab lugeda kättetoimetamiseks võlgnikule vaid siis, kui tegemist oli
       võlgniku eluruumiga TsMS § 322 lg 1 mõttes (p 11). Vastasel juhul tuleb lähtuda
       võlgniku väitest makseettepaneku faktiliselt kättesaamise kohta.
   28. TsMS § 322 lg 1 kohaldamise kohta on Riigikohus lahendis 3-2-1-16-10 märkinud
       järgnevat: …/“Muuks isikuks on TsMS § 322 lg 1 järgi mh menetlusosalisega ühes
       eluruumis elav isik. Kui isikut, kellele tuleb menetlusdokument kätte toimetada, ei
       saada tema eluruumis kätte, loetakse dokument TsMS § 322 lg 1 järgi saajale
       kättetoimetatuks ka kättetoimetamisega tema eluruumis elavale isikule. Selles normis

                                                                                         4 (6)
                                                                             2-15-119057

    on ammendavalt sätestatud isikud, kellele võib menetlusdokumendi kätte toimetada
    selliselt, et see loetakse kättetoimetatuks menetlusosalisele endale. Seega peab kohus
    TsMS § 322 lg 1 alusel menetlusdokumendi kättetoimetamise korral olema
    veendunud, et muu isik, kes menetlusdokumendi vastu võttis, ka selles eluruumis
    tegelikult elab. Ainult sellisel juhul saab lugeda menetlusdokumendi kättetoimetatuks
    menetlusosalisele endale./“(p 9).
29. Eeltoodust tulenevalt saaks maakohtu poolt asjas 18.09.2015 tehtud makseettepaneku
    võlgnikule 09.11.2015 kättetoimetatuks lugeda ainult juhul, kui on täidetud eeldus:
    makseettepaneku kättetoimetamise aadress XXX, Tallinn oli dokumendi
    kättetoimetamise hetkel nii võlgniku kui dokumendi vastu võtnud isiku, MK, ühiseks
    elukohaks.
30. TsMS § 477 lg 7 tuleneva uurimisprintsiibi alusel kontrollis ringkonnakohus võlgniku
    poolt määruskaebuses esitatud väidet selle kohta, et XXX, Tallinn ei olnud hiljemalt
    novembrist 2015 alates enam tema elukoht ning tuvastas, et määruskaebuses viidatud
    elatise nõude tsiviilasjas (nr 2-16-4111) kinnitas võlgniku endine abikaasa AV(elukoht
    XXX, Tallinn), et alates novembrist 2015 elab ta võlgnikuga lahus.
31. Eeltoodust tulenevalt leiab ringkonnakohus, et kuivõrd makseettepaneku
    kättetoimetamise aadress ei olnud võlgniku eluruumiks, ei saa makseettepaneku
    09.11.2015 üleandmist MK-le TsMS § 322 lg 1 alusel lugeda menetlusdokumendi
    võlgnikule kättetoimetamiseks. Makseettepanekut ei ole võlgnikule isiklikult allkirja
    vastu üleandmisega kätte toimetatud ning võlgnik ei ole saanud maksekäsu
    kiirmenetluses osaleda. Asjas puuduvad tõendid, mis lubaks makseettepaneku
    võlgnikule kättetoimetatuks lugeda muul alusel.
32. Vastuseks määruskaebuse väidetele seoses nõude põhjendamatusega märgib
    ringkonnakohus, et maksekäsu kiirmenetluses nõuet sisuliselt ei kontrollita (vt
    Riigikohtu lahend nr 3-2-2-1-16 p 8). Võlgnik saab vastuväited võlausaldaja esitatud
    nõudele esitada menetluse jätkumisel hagimenetluses.
33. Lisaks juhib ringkonnakohus tähelepanu, et tsiviilasja pabertoimikus ei sisaldu
    maksekäsu kättetoimetamist tõendavat dokumenti. E-toimikus sisalduval maksekäsu
    kättetoimetamise sedelil puudub märge, kellele on maksekäsk kätte toimetatud.
34. Eeltoodust tulenevalt rahuldab ringkonnakohus määruskaebuse ja tühistab TsMS §
    4891 lg 4 alusel 01.12.2015 maksekäsu.
35. Ringkonnakohus juhib ühtlasi tähelepanu, et TMS § 48 lg 1 p 4 alusel lõpetab
    kohtutäitur täitemenetluse kohtulahendi esitamisel, millega täitmisele võetud
    täitedokument või kohustus see viivitamata täita on tühistatud või sundtäitmine on
    tunnistatud lubamatuks või on määratud sundtäitmise lõpetamine.
36. TsMS § 4891 lg 4 2. lause kohaselt maksekäsu tühistamise korral lõpetab kohus
    maksekäsu kiirmenetluse või alustab hagimenetlust. Maksekäsu kiirmenetluse
    avalduses on avaldaja pädevaks kohtuks nimetanud Harju Maakohtu, millest
    tulenevalt annab ringkonnakohus asja üle pädevale kohtule menetluse jätkamiseks
    hagimenetluses.
37. TsMS § 172 lg 9 sätestab, et maksekäsu kiirmenetluse kulud kannab maksekäsu
    tegemise korral ja käesoleva seadustiku §-s 4881 sätestatud juhul võlgnik, muul juhul
    avaldaja, kui seadusest ei tulene teisiti. Muus osas kohaldatakse hagimenetluses
    menetluskulude kohta sätestatut. Asja edasisel lahendamisel hagimenetluses arvatakse
    maksekäsu kiirmenetluse kulud hagimenetluse kulude hulka. Eeltoodust tulenevalt
    ringkonnakohus menetluskulude jaotust ei märgi ega menetluskulusid kindlaks ei
    määra.
38. Käesoleva määruse peale ei saa esitada määruskaebust (TsMS § 489¹ lg 5).


                                                                                     5 (6)
                                                                                    2-15-119057




/allkirjastatud digitaalselt/   allkirjastatud digitaalselt/   allkirjastatud digitaalselt/
      Krista Kirspuu                 Tiit Kollom                    Ande Tänav
      kohtunik                       kohtunik                       kohtunik




                                                                                              6 (6)
