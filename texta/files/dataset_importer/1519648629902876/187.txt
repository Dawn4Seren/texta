                    KOHTUMÄÄRUS
Kohus                                Viru Maakohus

Toimiku number                       1-14-4588

Määruse tegemise aeg ja koht         27.12.2016 Jõhvi kohtumaja

Kohtunik                             Anne PALMISTE
                                     Viru Vangla kriminaalhooldusosakonna Jõhvi esinduse
                                     kriminaalhooldusametnik      Anastassia    POSPELOVA
Erakorraline ettekanne               23.12.2016 erakorraline ettekanne Tatiana IVANOVALE
                                     Harju Maakohtu 16.10.2014 kohtuotsusega määratud
                                     katseajaks täiendava kohustuse määramiseks
                                     Tatiana IVANOVA
Süüdimõistetu                        sünd. 18.12.1984, isikukood 48412182232, Vene
                                     Föderatsiooni kodanik, põhiharidus, emakeel vene keel,
                                     elukoht xxx
                                     Viru Vangla kriminaalhooldusosakonna             Jõhvi
                                     esinduse      kriminaalhooldusametnik        Anastassia
                                     POSPELOVA 23.12.2016 erakorraline ettekanne
                                     rahuldada.

                                     Määrata Tatiana IVANOVALE katseajaks täiendav
RESOLUTSIOON                         kohustus vastavalt Karistusseadustiku §75 lg.2 p.5 –
                                     läbida narkorehabilitatsioon hiljemalt 01.10.2017.

                                     Käesolevale kohtumäärusele on kohtumenetluse poolel
                                     õigus esitada määruskaebus Viru Maakohtule
                                     viieteistkümne päeva jooksul alates päevast, mil ta sai
                                     kohtumäärusest teada või pidi teada saama.


Asjaolud

Tatiana Ivanova tunnistati süüdi Harju Maakohtu 16.10.2014 otsusega KarS §184 lg.2 p.1
järgi kokkuleppemenetluse korras ja karistati 3-aastase vangistusega. KarS §74 lg.2 alusel
kuulus koheselt ärakandmisele 3 kuud vangistust. KarS §68 lg.1 alusel arvestati karistusaja
hulka eelvangistuses viibitud aeg, s.o 1 päev ja koheselt ärakandmisele kuuluvaks karistuseks
jäi 2 kuud 29 päeva vangistust. KarS §74 lg.1, 3 alusel määrati, et ülejäänud karistus, 2
aastat 9 kuud vangistust, jäetakse tingimisi täitmisele pööramata katseajaga 3 aastat. Katseaja
jooksul pidi Tatiana Ivanova järgima KarS §75 lg.1 p.1 – 6 sätestatud kontrollnõudeid ja
KarS §75 lg.2 p.2, 7 sätestatud lisakohustusi. Kohtuotsus jõustus 12.12.2014.

                                                                                             1
Erakorraline ettekanne

Kriminaalhooldusametnik Anastassia Pospelova esitas 23.12.2016 maakohtule erakorralise
ettekande, milles palub määrata kriminaalhooldusalusele Tatiana Ivanovale katseaajaks
täiendav kohustus – läbida narkorehabilitatsioon hiljemalt 01.10.2017.

Kriminaalhooldusosakonna erakorralise         ettekande kohaselt ei ilmu Tatiana Ivanova
kriminaalhooldaja   poolt  määratud             ajavahemike   järel kriminaalhooldusosakonda
registreerimisele.

Vastavalt erakorralisele ettekandele on Tatiana Ivanova rikkunud                registreerimiskohustust
järgmistel kuupäevadel:
    - Registreerimine oli määratud 16.04.2015, ilmus registreerimisele          22.04.2015.
    - Registreerimine oli määratud 21.09.2015, ilmus registreerimisele          28.09.2015.
    - Registreerimine oli määratud 07.12.2015, ilmus registreerimisele          09.12.2015.
    - Registreerimine oli määratud 20.06.2016, ilmus registreerimisele          21.06.2016.
    - Registreerimine oli määratud 05.09.2016, ilmus registreerimisele          06.09.2016.

22.04.2015 antud kirjalikus seletuses selgitas Tatiana Ivanova, et ei ilmunud 16.04
registreerimisele kuna jäi haigeks. Tõendit esitada ei ole, kuna arst ütles, et kõik tõendid on
digitaalsed.

28.09.2015 antud kirjalikus seletuses selgitas Tatiana Ivanova, et ei ilmunud 21.09
registreerimisele kuna ajas kuupäevad segamini.

09.12.2015 antud kirjalikus seletuses selgitas Tatiana Ivanova, et ei ilmunud 7. detsembril
registreerimisele kuna ajas kuupäevad segamini.

21.06.2016 antud kirjalikus seletuses selgitas Tatiana Ivanova, et hilines 20.06.2016
registreerimisele, jõudis kohale kell 16.45. Kriminaalhooldusametnik ütles, et enam kedagi
tööl ei ole ja peab tulema järgmisel päeval.

06.09.2016 antud kirjalikus seletuses selgitas Tatiana Ivanova, et ei ilmunud 05.06.2016
registreerimisele kuna ajas kuupäevad segamini.

05.09.2016 registreerimiskohustuse     rikkumise      eest   on     kriminaalhooldusametnik       teinud
06.09.2016 kirjaliku hoiatuse.

Lisaks ei allu Tatiana Ivanova kohustusele mitte tarvitada narkootikume

Alkoholi või narkootikumide tarvitamise kontrollimise protokollist nähtub, et 22.11.2016 kell
15.35 tuvastati aadressil xxx Tatiana Ivanoval indikaatorivahendite 8 Panel Urine Drug Test
Dip Card (järgmise kontrolli aeg 03/2018) ja FYL RAPID TEST DIPSTICK (URINE) DFY-
101 (seeria nr FYL 16030001, järgmise kontrolli aeg 2017/12) abil narkootikumi FYL
(fentanüül) tarvitamine bioloogilises vedelikus (uriin). Narkootikumide tarvitamisele viitavad
tunnused: paremal käel süstejäljed, silmade punetus, väikesed pupillid, häiritud reaktsioon,
kiire kõne, kerged tasakaalu- ja koordinatsioonihäired.
Kontrollile allutatud isiku selgitus – Ma ei ole viimasel pikemal ajal midagi tarvitanud ja
pole ka sellist soovi.

29.11.2016   antud   kirjalikus   seletuses    selgitas   Tatiana    Ivanova,     et   tarvitas   21.11.
                                                                                                       2
narkootikumi, mida varem tarvitanud ei ole. Konkreetset põhjust öelda ei oska.

Alkoholi või narkootikumide tarvitamise kontrollimise protokollist nähtub, et 29.11.2016 kell
15.51 tuvastati aadressil Kooli 2a Jõhvi vald Tatiana Ivanoval indikaatorivahendi Rapid Test
Dipstik (urine) (järgmise kontrolli aeg 2017/12) abil narkootikumi FYL (fentanüül)
tarvitamine bioloogilises vedelikus (uriin). Narkootikumide tarvitamisele viitavaid tunnuseid
märgitud ei ole.
Kontrollile allutatud isiku selgitus – Tarvitasin narkootikumi, fentanüül, eelmisel nädalal.

29.11.2016 antud kirjalikus seletuses selgitas Tatiana Ivanova, et tarvitas 29.11. narkootikumi
fentanüül. Ostis tänavalt. Palub kohtul mitte täitmisele pöörata talle määratud reaalset
karistust kuna tunnistab oma eksimust. Palub talle määrata kohustuseks minna
rehabilitatsioonikeskusesse ravile.

Esimesel registreerimisel 02.02.2015 selgitas kriminaalhooldusametnik Tatiana Ivanovale
põhjalikult kriminaalhooldusaluse õiguseid ja kohustusi, kohustuste sisu ja võimalikke
tagajärgi kriminaalhooldusega kaasnevate nõuete rikkumise korral. Tatiana Ivanova kinnitas
oma allkirjaga, et on õiguste ja kohustustega tutvunud ning need on talle arusaadavad.

Kriminaalhooldusametnik märgib, et katseajal on Tatiana Ivanovaga korduvalt vesteldud
narkootikumide tarvitamisest ja sellega kaasnevatest tagajärgedest. Vestluste ajal on
kriminaalhooldusalune väitnud, et mõistab mõnuainete tarvitamise negatiivseid mõjusid ja
võimalikke tagajärgi. Vaatamata sellele nähtub viimastest rikkumistest, et Tatiana Ivanova
vajab narkootikumide tarvitamisest loobumiseks kõrvalist sekkumist. Tatiana Ivanova avaldas
soovi       asuda       narkovõõrutusravile.   21.12.2016     helistas   Tatiana      Ivanova
kriminaalhooldusametnikule ja teavitas, et sai Viljandi haigla sõltuvushaigete ravi- ja
rehabilitatsioonikeskusesse koha ning alates 28.12.2016 peab pöörduma sinna ravile. Samal
päeval helistas kriminaalhooldusametnik Viljandi haigla sõltuvushaigete ravi- ja
rehabilitatsioonikeskusesse, et selgitada välja kas Tatiana Ivanova on keskusega ühendust
võtnud. Sealne tegevusjuht kinnitas, et Tatiana Ivanova pöördub alates 28.12.2016 nende
juurde ravile.
Ülaltoodut arvestades leiab kriminaalhooldusametnik, et Tatiana Ivanovale täiendava
kohustuse määramine annab võimaluse elustiili muutmiseks ning teadvustada rikkumise
tõsidust, distsiplineerides teda suhtuma tõsiselt kohtu poolt määratud kohustuste täitmisesse.
Juhindudes KarS §75 lg.2 p.5 ja KrHS §31 lg.1, teeb kriminaalhooldusametnik ettepaneku
määrata Tatiana Ivanovale täiendavaks kohustuseks läbida narkorehabilitatsioon hiljemalt
01.10.2017.


Maakohtu määruse põhjendused

Vastavalt KarS §74 lg.4, kui süüdimõistetu katseajal ei järgi kontrollnõudeid või ei täida
talle pandud kohustusi, võib kohus kriminaalhooldusametniku ettekande alusel määrata
täiendavaid kohustusi vastavalt KarS §75 lg.2 sätestatule, pikendada katseaega kuni ühe aasta
võrra või pöörata karistuse täitmisele.

Vastavalt KrMS §427 lg.1 otsustab KarS §74 lg.4, §75 lg.3, §76 lg.7 või §871 lg.4 või 5
kohaselt süüdimõistetule täiendavate kohustuste määramise või kohustuste kergendamise või
tühistamise või katseaja pikendamise või karistuse täitmisele pööramise süüdimõistetu elukoha
järgse maakohtu täitmiskohtunik oma määrusega.

KrMS §432 lg.1 kohaselt lahendab kohtulahendi täitmisega seonduvad küsimused, mis ei
                                                                                   3
käsitle vabaduse võtmist, täitmiskohtunik määrusega kirjalikus menetluses kohtumenetluse
pooli kohtusse kutsumata.

Maakohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu on rikkunud kohustust mitte tarvitada narkootikume ning kohustust ilmuda
kriminaalhooldaja poolt määratud määratud ajavahemike järel registreerimisele ja selle peale
tuleb reageerida.

Arvestades seda, et süüdimõistetu katseaeg on kulgenud mõningate mööndustega, kuid
kriminaalhooldusalune mõistab oma rikkumiste tõsidust, oleks karistuse täitmisele pööramine
siiski ennatlik. Kohus nõustub kriminaalhooldusametniku erakorralises ettekandes toodud
põhjendustega, mille kohaselt tuleb Tatiana Ivanovale anda võimalus oma rikkumistest
järelduste tegemiseks. Nii tuleb talle katseajaks määrata täiendavaks kohustuseks läbida
etteantud tähtajaks sõltuvusravi. See aitaks süüdimõistetul edaspidiselt järgida kainet eluviisi,
täita korrektselt katseaja tingimusi ning saavutada tõhusamalt hoolduskavas sätestatud
eesmärke. Seda enam, et kriminaalhoolduse mõte on suunata isik õiguskuulekale käitumisele
ja distsiplineerida teda ühiskonnas kehtivatest reeglistest kinni pidama.

Seoses eeltooduga peab kohus võimalikuks edaspidiste rikkumiste vältimiseks ning
hoolduskavas püstitatud eesmärkide elluviimiseks määrata Tatiana Ivanovale lisakohustuseks
läbida narkorehabilitatsioon hiljemalt 01.10.2017.

Maakohus lähtus määruse tegemisel eeltoodust ja juhindus KarS §74 lg.4 ning KrMS §387
lg.1, §427, §432 lg.1.



(allkirjastatud digitaalselt)

Anne PALMISTE
kohtunik




                                                                                               4
