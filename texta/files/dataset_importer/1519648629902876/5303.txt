                                                                                 1-16-8754




                         KOHTUOTSUS
                              EESTI VABARIIGI NIMEL
                                 RESOLUTIIVOSA

Kohus                            Harju Maakohus

Otsuse tegemise aeg ja koht      11.10.2016. a Tallinnas Liivalaia kohtumajas

Kriminaalasja number             1-16-8754 (kohtueelses menetluses 16230200893)

Kohtukoosseis                    Kohtunik Velmar Brett

Kohtuistungi sekretär            Leili Merila

Kriminaalasi                     Matti Tirman süüdistus KarS §                  424   järgi
                                 lühimenetluses (kiirmenetluse korras)

Abiprokurör                      Kersti Reinuste

Süüdistatav                      MATTI TIRMAN

                                 isikukood: 36410150290, Eesti Vabariigi kodanik,
                                 emakeel: eesti keel, keskharidus, töökoht: XXXXOÜ,
                                 autojuht, elukoht: XXXX, kriminaal- ja väärteokorras
                                 karistamata, tõkendit ei ole kohaldatud, kahtlustatavana
                                 kinni peetud 09.10.2016. a – 10.10.2016. a.

Kaitsja                          vandeadvokaat Leelo Viil

RESOLUTSIOON                     Juhindudes KrMS § 256'1, § 256'4 lg 4, § 256'5 lg 1 p 2,
                                 lg 2, § 179 lg 1 p 2, § 180 lg 1, 3, § 306, § 311, § 313, §
                                 238 lg 1 p 4 ja lg 2 kohus otsustas:

   1. Tunnistada MATTI TIRMAN (i.k. 36410150290) KarS § 424 järgi
      kvalifitseeritud kuriteo toimepanemises süüdi ja mõista talle karistuseks 1 (üks)
      aasta vangistust.
   2. KrMS § 238 lg 2 alusel vähendada mõistetavat karistust 1/3 võrra, mõistes Matti
      Tirman’ile vähendatud karistuseks 8 (kaheksa) kuud vangistust.
   3. KarS § 68 lg 1 alusel arvata Matti Tirman’i karistusaja hulka tema eeluurimisel
      kahtlustatavana kinnipidamise aeg 09.10.2016. a – 10.10.2016. a, s.o 2 (kaks)
      päeva ja lõplikuks karistuseks mõista 7 (seitse) kuud vangistust ja 28
      (kakskümmend kaheksa) päeva vangistust.
   4. KarS § 73 lg-te 1 ja 3 kohaselt jätta mõistetud karistus Matti Tirman’i suhtes
      täielikult täitmisele pööramata, kui ta ei pane 2 (kahe) aasta pikkuse katseaja
      jooksul toime uut tahtlikku kuritegu. KarS § 78 p 1 alusel hakkab katseaeg
1-16-8754
       kulgema käesoleva kohtulahendi kuulutamisest, s.t alates 11.10.2016. a.
   5. KarS § 50 lg 1 p 1 alusel võtta Matti Tirman’ilt lisakaristusena ära
      mootorsõiduki juhtimisõigus 2 (kaheks) kuuks.
   6. KrMS § 180 lg 1, § 175 lg 1 ja § 179 lg 1 p 2 alusel välja mõista Matti Tirman’ilt
      riigituludesse menetluskuludena:
   •   kaitsjatasu summas 144 eurot ja
   •   sundraha summas 322,50 eurot.
   7. Võttes aluseks KrMS § 180 lg 3 tuleb Matti Tirman’il tasuda menetluskulud
      kokku summas 466,50 eurot ositi 12 kuu jooksul arvates kohtuotsuse
      jõustumisest esimesed 11 kuud igakuiselt 38,90 eurot viimasel kuul 38,60 eurot.

Kohus selgitab, et vastavalt Liiklusseaduse §-le 127 on isik, kelle suhtes on jõustunud
mootorsõiduki juhtimisõiguse äravõtmise otsus, kohustatud viie tööpäeva jooksul otsuse
jõustumisest arvates loovutama oma juhiloa Maanteeametile.
Vastavalt KrMS § 159 lg-le 3 sisalduvad menetluskulude nõude täitmiseks vajalikud andmed
kohtuotsuse lisaks olevas eraldi dokumendis (makseinfo leht). Kohus annab makseinfo lehe
kätte kas koos kohtuotsusega, saadab isikule tema poolt avaldatud posti- või e-postiaadressile
või kinnipidamisasutusse.
Võttes aluseks KrMS § 424 ja § 423 võib süüdimõistetu mõjuvate põhjuste olemasolu korral
taotleda elukohajärgselt täitmiskohtunikult kriminaalmenetluse kulude ja muude rahaliste
nõuete tasumise tähtaja pikendamist või ajatamist kuni ühe aasta võrra.
Edasikaebamise kord
Käesolev otsus on kuulutatud resolutiivosas.
Kohtumenetluse pool, kes soovib otsust vaidlustada apellatsiooni korras on kohustatud sellest
Harju Maakohtule kirjalikult teatama 7 päeva jooksul alates kohtuotsuse kuulutamisest.
Apellatsiooniteate esitamise korral koostab kohus motiveeritud otsuse, mis on kättesaadav
Harju Maakohtu Liivalaia kohtumaja kriminaalkantseleis 01.11.2016. a kell 16:00. Otsusele
võib esitada Tallinna Ringkonnakohtule apellatsioonkaebuse 15 päeva jooksul alates päevast,
mil kohtumenetluse poolel on võimalik kohtus tutvuda motiveeritud kohtuotsusega.
Kriminaalmenetluse kulude hüvitamist võib vaidlustada kohtuotsusest eraldi KrMS 15.
peatüki kohaselt. Sellisel juhul tuleb esitada 7 päeva jooksul alates kohtuotsuse resolutiivosa
kuulutamisest teade, et soovitakse vaidlustada menetluskulusid. Seejärel koostab kohus
motiveeritud kohtuotsuse ainult menetluskulude osas, mis on kättesaadav Harju Maakohtu
Liivalaia kohtumaja kriminaalkantseleis 01.11.2016. a kell 16:00. Määruskaebus
menetluskulude osas tuleb esitada Harju Maakohtule 15 päeva jooksul alates päevast, mil
motiveeritud otsus menetluskulude osas oli kohtumenetluse pooltele kohtus tutvumiseks
kättesaadav.

SÜÜDISTUS
Matti Tirmani süüdistatakse selles, et tema juhtis tahtlikult 09.10.2016 kella 20.37 paiku
Harjumaal Aegviidu alevikus, Piibe mnt 3 juures mootorsõidukit Volkswagen Golf
registreerimisnumbriga XXXX, olles joobeseisundis (alkoholijoove 0,91 mg/l
laiendmääramatusega ± 0,09 mg/l, lõplik tulemus 0,82 mg/l).
Sellise käitumisega rikkus Matti Tirman liiklusseaduse § 69 lg 1 /Juht ei tohi olla
joobeseisundis. Joobeseisundi või käesoleva paragrahvi lõikes 3 nimetatud piirmäära
ületamine tuvastatakse korrakaitseseaduses sätestatud korras/ ja § 69 lg 2 p 1 /Alkoholijoobes

                                           2 (3)
                                                                                   1-16-8754
olevaks loetakse mootorsõidukijuht, trammijuht ja maastikusõidukijuht järgmistel juhtudel:
juhi ühes grammis veres on vähemalt 1,50 milligrammi alkoholi või tema väljahingatavas
õhus on alkoholi 0,75 milligrammi ühe liitri kohta või rohkem/ ning korrakaitseseaduse § 36
lg 1 /Joobeseisund on alkoholi, narkootilise või psühhotroopse aine või muu joovastava aine
tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes ja psüühilistes funktsioonides ja reaktsioonides/ ning § 36 lg 4 p 1 /Joobeseisundi
liigid on: alkoholijoove/ nõudeid.
Seega pani Matti Tirman toime mootorsõiduki juhtimise joobeseisundis s.o. KarS § 424
järgi kvalifitseeritava kuriteo.



Velmar Brett
kohtunik
(allkirjastatud digitaalselt)




                                            3 (3)
