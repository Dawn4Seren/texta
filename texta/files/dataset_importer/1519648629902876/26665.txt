                               KOHTUOTSUS
                               EESTI VABARIIGI NIMEL



 Kohus                          Tartu Maakohus Tartu kohtumaja

 Otsuse tegemise aeg ja koht    11. jaanuaril 2016. a Tartu Kalevi 1

 Kriminaalasja number           1-15-10663

 Kohtukoosseis                  kohtunik Ingeri Tamm

 Kohtuistungi sekretär          Kristi Suvi

                                Tauris Vassila süüdistuses KarS § 264 lg 1 p 2, 3 järgi
 Kriminaalasi
                                kokkuleppemenetluses

 Prokurör                       abiprokurör Jüri Vissak

 Süüdistatav                    Tauris Vassila
                                elukoht: XXXX; isikukood: 37812162717; kodakondsus:
                                XXXX; haridus: XXXX; emakeel: XXXX; töö- või
                                õppimise koht: XXXX
                                varasem karistatus: kriminaalkorras karistatud 1 kord - Tartu
                                Maakohtu 11.04.2014. a otsusega KarS § 263 p 3 järgi 10
                                kuu vangistusega. Ärakandmisele kuuluvaks karistuseks jäi
                                9 kuud 28 päeva, mis määrati kandmisele tingimisi KarS §
                                73 lg 1, 3 alusel 3 aasta pikkuse katseajaga;
                                tõkend: ei ole kohaldatud

 Kaitsja                        vandeadvokaat Anu Pärtel

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Tauris Vassila KarS § 264 lg 1 p 2, 3 järgi ning mõista karistuseks 8
(kaheksa) kuud vangistust.


                                              1
KarS § 65 lg 2 alusel mõista Tauris Vassilale liitkaristuseks 1 (üks) aasta 5 (viis) kuud 28
(kakskümmend kaheksa) päeva vangistust, suurendades käesoleva kohtuotsusega
mõistetud 8 kuu pikkust vangistust Tartu Maakohtu 11.04.2014. a kohtuotsusega
kriminaalasjas nr 1-14-3265 mõistetud vangistuse ärakandmata osa, 9 (üheksa) kuu 28
(kakskümmend kaheksa) päeva, võrra.

KarS § 74 lg 5 ja § 69 lg 1 alusel asendada Tauris Vassilale mõistetud 1 aasta 5 kuu 28
päeva pikkune vangistus 538 (viiesaja kolmekümne kaheksa) tunni üldkasuliku tööga.

KarS § 69 lg 3 alusel määrata, et Tauris Vassilal tuleb üldkasuliku töö tunnid ära teha 1
(ühe) aasta 6 (kuue) kuu jooksul alates kohtuotsuse jõustumisest.

KarS § 69 lg 4 alusel kohustada Tauris Vassilat üldkasuliku töö tegemise ajal järgima
kontrollnõudeid ja täitma talle pandud kohustusi vastavalt KarS §-s 75 sätestatule:
   1. elama kohtu määratud alalises elukohas – XXXX;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2 ja 8 alusel määrata Tauris Vassilale käitumiskontrolli ajaks järgmised
kohustatud:
   1. mitte tarvitama alkoholi;
   2. osaleda kriminaalhooldusametniku poolt pakutavas sotsiaalprogrammis.

KrMS § 180 lg 1 alusel välja mõista Tauris Vassilalt riigituludesse menetluskuludena sundraha
osa 300 (kolmsada) eurot. Jätta KrMS § 180 lg 3 alusel muud menetluskulud 399 (kolmsada
üheksakümmend üheksa) eurot riigi kanda.

Määrata KrMS § 180 lg 3 alusel menetluskulud 300 (kolmsada) eurot tasumisele ositi 12
(kaheteist) kuu jooksul alates kohtuotsuse jõustumisest.
Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Tauris Vassilal tuleb menetluskulude tasumisel märkida viitenumber: 99916700000405.

Juhul kui menetlusosalised kohtuotsust ei vaidlusta, jõustub see 27.01.2016. a ja
menetluskulude tasumise lõpptähtaeg on 26.01.2017. a.

                                             2
Riigituludesse välja mõistetud rahaliste kohustuste tasumisel tuleb märkida maksekorraldusele
kohtulahendi number ja nõude liik, mida tasutakse. Kui makse teostatakse kolmanda isiku
poolt, siis tuleb märkida veel isiku ees- ja perekonnanimi, kelle eest makse teostatakse.

Edasikaebamise kord
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on kriminaalmenetluse seadustiku 9. peatüki 2. jao sätete või
§ 339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see
on karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Tauris Vassilat süüdistatakse selles, et tema
• 28.07.2015. a päeval Tartumaal XXXX külalistemaja juures hoidis jõuga kinni ega lasknud
   vabaks Vassilate pere koera nimega Robi, olles tal kõhuli peal ja surus küljeli pikali olevat
   koera jõuga vastu asfaltteed, seejärel, kui samas üks piknikku pidanud inimestest hakkas
   sekkuma, läks Tauris Vassila koeraga Emajõe äärde, kus peksis koera suurema jämedama
   puuoksaga vastu koonu, hoides samal ajal koeral kaelarihmast kinni, millega pani toime
   LoKS § 4 lg 1 sätestatud looma suhtes lubamatu teo - põhjustas koerale valu ja välditavaid
   füüsilisi ja vaimseid kannatusi;
• 29.07.2015. a päeval Tartumaal XXXX Emajõe ääres uputas jõkke Vassilate pere koera
   nimega Robi, laskmata vette hüpanud koeral veest välja tulla, kuni koer väsis ja uppus,
   millega pani toime LoKS § 4 lg 1 sätestatud looma suhtes lubamatu teo - põhjustas koerale
   välditavaid füüsilisi ja vaimseid kannatusi ja tema hukkumise.
Sellega pani Tauris Vassila toime julma kohtlemise, mis on toime pandud avalikus kohas ja
julmal viisil, s.o KarS § 264 lg 1 p 2 ja 3 järgi kvalifitseeritava kuriteo.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ja hüvitamisele kuuluvates kriminaalmenetluse kuludes.


KarS § 264 lg 1 p 2 ja 3 ettenähtud kuriteo toimepanemise eest nõuab prokurör kohtus Tauris
Vassilale 8 kuud vangistust. KarS § 65 lg 2 alusel moodustada liitkaristus mõistetud
üksikkaristustest raskeima suurendamise teel liites Tartu Maakohtu Jõgeva kohtumaja
11.04.2014. a otsusega mõistetud karistuse ära kandmata osale - 9 kuud 28 päeva vangistust -
käesolevalt mõistetava karistuse - 8 kuud vangistust ja mõista Tauris Vassilale ärakandmisele
kuuluvaks liitkaristuseks 1 aasta 5 kuud ja 28 päeva vangistust. KarS §-de 74 lg 5 ja 69 alusel
asendada Tauris Vassilale mõistetud 1 aasta 5 kuud ja 28 päeva vangistust 538 tunni üldkasuliku
tööga, mille Tauris Vassila on kohustatud ära tegema 1 aasta ja 6 kuu pikkuse tähtaja jooksul.
Üldkasuliku töö tegemisel peab ta järgima kontrollnõudeid ning täitma talle pandud kohustusi

                                               3
vastavalt KarS §-s 75 sätestatule. KarS § 75 lg 2 p 2 ja 8 alusel, arvestades kuriteo
toimepanemise asjaolusid ning süüdlase isikut määrata, et Tauris Vassila on käitumiskontrolli
ajal kohustatud mitte tarvitama alkoholi ning kohustatud osalema kriminaalhooldusametniku
poolt määratud sotsiaalprogrammis.


Tsiviilhagi esitatud ei ole. Konfiskeerimisele kuuluvat vara ei ole.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör ja kaitsja jäid sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on seisukohal, et Tauris Vassila on sõlminud
kokkuleppe oma tõelise tahte kohaselt. Kriminaalasjas kogutud tõendid annavad aluse Tauris
Vassila süüdi tunnistada KarS § 264 lg 1 p 2, 3 järgi ning mõista talle karistus vastavalt
kokkuleppele.

III Kohtu seisukoht menetluskulude osas

Tauris Vassila menetluskuludeks on kohtueelses menetluses makstud kaitsjatasu 120 eurot (tl
21-22, 39-42), ekspertiisikulu 255 eurot (tl 30-31), kohtumenetluses makstud kaitsjatasu 24
eurot ja sundraha, mis teise astme kuriteo toimepanemises süüdimõistmise korral on 1,5
kuupalga alammäära, s.o 645 eurot (palga alammäär on alates 1. jaanuarist 2016. a 430 eurot).
Tauris Vassila menetluskulud kokku on 1044 eurot.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. KrMS § 180 lg 3 alusel võib kohus jätta osa menetluskulusid riigi kanda, kui
menetluskulude hüvitamine käib süüdimõistetule ilmselt üle jõu või määrata need tasumisele
ositi.

Tauris Vassila kaitsja taotles menetluskulude vähendamist 2/3 võrra ja võimalust tasuda neid
seejärel ositi aasta jooksul. Kohus leiab, et kaitsja taotlus menetluskulude vähendamiseks tuleb
KrMS § 180 lg 3 alusel rahuldada, kuna kõigi menetluskulude hüvitamine käib Tauris Vassilale
ilmselgelt üle jõu. Tauris Vassilal on raske puue, ta on XX töövõimetu. Tema ainsaks
sissetulekuks on pension ca 200 eurot. Eeltoodut arvestades peab kohus põhjendatuks jätta
õigusabikulud ja ekspertiisitasu riigi kanda, välja mõista sundrahast 300 eurot ning anda selle
ositi tasumiseks aega 12 kuud.

/allkirjastatud digitaalselt/

Ingeri Tamm
kohtunik




                                                4
