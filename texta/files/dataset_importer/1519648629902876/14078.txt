                          KOHTUOTSUS
                              EESTI VABARIIGI NIMEL
                                    Tagaseljaotsus

Kohus                              Pärnu Maakohus
Kohtunik                           Ruth Sild
Otsuse tegemise aeg ja koht        30. mai 2016. a Haapsalu kohtumaja
Tsiviilasja number                 2-16-3067
Tsiviilasi                         Imatra Elekter Aktsiaselts hagi Kalmer Kuusemets'a
                                   vastu tarbitud elektrienergia eest võlgnevuse
                                   väljamõistmise nõudes
Tsiviilasja hind                   219,59 eurot
Menetlusosalised ja nende          Hageja Imatra Elekter Aktsiaselts, registrikood 10224137,
esindajad                          asukoht Tööstuse 2, 90506 Haapsalu
                                   Hageja lepinguline esindaja Andrus Post, isikukood
                                   36704214716, aadress Tööstuse 2, 90506 Haapsalu, e-post
                                   *
                                   Kostja Kalmer Kuusemets, isikukood *, elukoht
                                   hagiavalduse järgi *, rahvastikuregistrijärgne elukoht *, e-
                                   post *
Menetluse staatus                  Kirjalik menetlus
RESOLUTSIOON
1. Rahuldada hagi tagaseljaotsusega.
2. Välja mõista kostjalt Kalmer Kuusemets 25.07.2002. a Fortum Läänemaa AS (käesoleval
ajal Imatra Elekter Aktsiaselts) ja Kalmer Kuusemets'a vahel sõlmitud tähtajatu elektrienergia
ostu-müügi lepingu nr 3012611 alusel hageja Imatra Elekter Aktsiaselts kasuks võlgnevus
summas 148,05 (ükssada nelikümmend kaheksa eurot 5 senti) eurot ja sissenõutavaks
muutunud viivis seisuga 26.02.2016. a summas 71,54 (seitsekümmend üks eurot 54 senti)
eurot.
3. Tunnistada otsus tagatiseta viivitamata täidetavaks.
4. Edastada otsus menetlusosalistele.



Menetluskulude jaotus ja rahalise suuruse kindlaksmääramine

                                                                                          1
1. Jätta hageja Imatra Elekter Aktsiaselts menetluskulud kostja Kalmer Kuusemets
kanda.
2. Välja mõista kostjalt Kalmer Kuusemets hageja Imatra Elekter Aktsiaselts kasuks
hageja menetluskulud summas 75 (seitsekümmend viis) eurot, s.o hagi esitamisel tasutud
riigilõiv.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega
kirjalikus menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kajale tuleb lisada kõik asja ettevalmistamise lõpuleviimiseks vajalik koos
dokumentide ja nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).

1. Kirjeldav ja põhjendav osa
1.1. 26.02.2016. a esitas hageja Imatra Elekter Aktsiaselts esindaja vahendusel Pärnu
Maakohtu Haapsalu kohtumajja hagiavalduse kostja Kalmer Kuusemets'a vastu tarbitud
elektrienergia eest võlgnevuse väljamõistmise nõudes. Hagiavaldusest nähtuvalt sõlmisid
25.07.2002. a Fortum Läänemaa AS (nüüd Imatra Elekter AS) ja Kalmer Kuusemets tähtajatu
elektrienergia ostu-müügi lepingu nr *, mille kohaselt müüja müüb ja klient ostab müüja poolt
tarnitavat elektrienergiat aadressil *. Kostja ei ole lepingut nõuetekohaselt täitnud ja hagi
esitamise seisuga on täies ulatuses või osaliselt tasumata nelja arve eest kogusummas 148,05
eurot. Hageja palub kostjalt hageja kasuks välja mõista võlgnevus tasumata elektrienergia eest
summas 148,05 eurot ja viivis 71,54 eurot, kokku 219,59 eurot. Hageja on nõus asja
lahendamisega kirjalikus menetluses. Kui kostja ei vasta hagile kohtule määratud tähtajaks, palub
hageja teha antud asjas tagaseljaotsus.



                                                                                              2
1.2. Kohus toimetas hagiavalduse koos menetlusse võtmisega määrusega kostjale kätte
elektrooniliselt e-posti teel ning kostja kinnitas menetlusdokumentide kättesaamist samuti
elektrooniliselt, s.o e-posti teel 18.04.2016. a /tlk 50/. Kohus määras kostjale vastamiseks tähtaja
28 päeva /tlk 23-26/, mistõttu kostja kirjaliku vastuse esitamise tähtaeg oli 16.05.2016. a. Kostja
ei ole kohtule esitanud kirjalikku vastust hagiavaldusele, seega loetakse hageja faktiväited kostja
poolt omaks võetuks TsMS § 407 lg 1 alusel.
1.3. Tsiviilkohtumenetluse seadustiku § 444 lg 3 alusel teeb kohus käesolevas tsiviilasjas
tagaseljaotsuse ilma põhjendava osata.
TsMS § 468 lg 1 p 2 kohaselt tunnistab kohus tagaseljaotsuse omal algatusel tagatiseta
viivitamata täidetavaks.


(allkirjastatud digitaalselt)
Ruth Sild
kohtunik




                                                                                                3
