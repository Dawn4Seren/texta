                                    MÄÄRUS
Kohus                               Tartu Ringkonnakohus
Kohtukoosseis                       Maili Lokk, Einar Vene, Tiina Pappel
Määruse tegemise aeg ja koht        21.01.2016, Tartu
Haldusasja number                   3-15-583
Haldusasi                           OÜ Lutella kaebus Põllumajanduse Registrite ja
                                    Informatsiooni ameti 01.12.2012. a otsuse nr 13-6/1698
                                    ja 27.01.2015. a vaideotsuse nr 13-4/15/7-1
                                    tühistamiseks
Vaidlustatud kohtulahend            Tartu Halduskohtu 18.08.2015. a otsus
Menetluse alus ringkonnakohtus      OÜ Lutella apellatsioonkaebus
Menetlusosalised                    Kaebaja OÜ Lutella
                                    Esindaja juhatuse liige Huko Aaspõllu
                                    Vastustaja Põllumajanduse Registrite ja Informatsiooni
                                    Amet

RESOLUTSIOON
Tagastada OÜ Lutella apellatsioonkaebus.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse ärakirja
kättetoimetamisest.

 ASJAOLUD

        1.     Tartu Halduskohus jättis 18.08.2015. a otsusega OÜ Lutella kaebuse
        rahuldamata.

        2.     Tartu Halduskohtu 18.08.2015. a otsus tehti avalikult teatavaks
        kohtukantselei kaudu. Halduskohtumenetluse seadustiku (HKMS) § 181 lg 1
        esimese lause kohaselt tuleb apellatsioonkaebus esitada 30 päeva jooksul otsuse
        avalikult teatavakstegemisest arvates. Apellatsioonkaebuse esitamise tähtaeg hakkas
        kulgema 19.08.2015 ja apellatsioonkaebuse esitamise viimaseks kuupäevaks oli
        17.09.2015.

 3. 02.11.2015 saabus Tartu Ringkonnakohtusse OÜ Lutella apellatsioonkaebus Tartu
 Halduskohtu 18.08.2015. a otsuse peale. Seega oli apellatsioonkaebus esitatud hilinemisega.
4.   04.11.2015. a määrusega jättis ringkonnakohus apellatsioonkaebuse käiguta ning andis
kaebajale tähtaja 10 päeva alates määruse kättesaamisest apellatsioonitähtaja ennistamise
taotluse esitamiseks.

5.   Kaebaja sai Tartu Ringkonnakohtu 04.11.2015. a määruse kätte 04.01.2016, kui
TsMS § 326 lg 1 kohaselt pandi määrus pärast kahte ebaõnnestunud kätte toimetamise katset
kaebuses ja apellatsioonkaebuses kaebaja aadressiks märgitud asukoha juurde kuuluvasse
postkasti. Kaebajal oli tulenevalt määruse resolutsiooni punktist 2 kohustus esitada
apellatsioonkaebuse tähtaja ennistamise avaldus hiljemalt 14.01.2016. Kuni käesoleva
määruse tegemiseni ei ole kaebaja apellatsioonkaebuse tähtaja ennistamise avaldust kohtule
esitanud.

RINGKONNAKOHTU PÕHJENDUSED

6. HKMS § 187 lg 3 p 2 kohaselt tagastab kohus apellatsioonkaebuse määrusega apellandile,
kui apellatsioonkaebus on esitatud pärast apellatsioonitähtaja möödumist ja ringkonnakohus ei
ennista apellatsioonitähtaega. Tartu Ringkonnakohus on 04.11.2015. a määrusega andnud
kaebajale tähtaja apellatsioonkaebuse tähtaja ennistamise avalduse esitamiseks. Kaebaja on
nimetatud määruse 04.01.2016 kätte saanud. Sama määruse põhjendavas osas (p 5) on
ringkonnakohus kaebajale selgitanud, et kui kaebaja jätab apellatsioonkaebuse tähtaja
ennistamise avalduse kohtule esitamata, tagastab kohus apellatsioonkaebuse määrusega
kaebajale.

           7.      Tulenevalt HKMS § 181 lg-st 3 otsustab ringkonnakohus juhul, kui
           apellatsioonkaebus      esitatakse      pärast    apellatsioonitähtaja    möödumist,
           apellatsioonkaebuse tähtaja ennistamise sama seadustiku §s 71 sätestatut arvestades.
           HKMS § 71 lg 1 sätestab, et kui menetlusosaline lasi mööda seaduses sätestatud
           menetlustähtaja, ennistab kohus tähtaja menetlusosalise avalduse alusel, kui
           menetlusosaline ei saanud tähtaega järgida mõjuval põhjusel. Tulenevalt sellest, et
           kaebaja ei ole apellatsioonkaebuse tähtaja ennistamise avaldust kohtule esitanud,
           puudub        ringkonnakohtul alus apellatsioonitähtaja ennistamiseks. Kuna
           ringkonnakohus ei saa menetleda apellatsioonkaebust, mis on esitatud pärast
           apellatsioonitähtaja möödumist ja mille apellatsioonitähtaega ringkonnakohus ei ole
           ennistanud, tuleb kaebaja apellatsioonkaebus HKMS § 187 lg 3 p 2 alusel kaebajale
           tagastada. Ringkonnakohus selgitab, et HKMS § 187 lg 2 teise lause alusel loetakse,
           et apellatsioonkaebust ei ole esitatud. Kuna kaebaja ei tasunud apellatsioonkaebuselt
           riigilõivu, puudub ringkonnakohtul alus riigilõivu tagastamiseks.

8. HKMS § 187 lg 7 kohaselt võib apellant määruse peale, millega kohus keeldub
apellatsioonkaebust menetlusse võtmast, esitada määruskaebuse Riigikohtule.




     /allkirjastatud digitaalselt/   /allkirjastatud digitaalselt/   /allkirjastatud digitaalselt/
              Maili Lokk                      Einar Vene                     Tiina Pappel
