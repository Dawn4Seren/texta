                                                                                               1

                                                                     Kriminaalasi nr 1-12-3982




                                    KOHTUMÄÄRUS
26. augustil 2016 Viru Maakohus koosseisus
kohtunik              Heli Väinaste
sekretäri             Enjar Malm, tõlgi Riina Palmi                            juuresolekul
avalikul kohtuistungil Rakvere kohtumajas läbi vaadanud Eesti Vabariigi (Riigi Tugiteenuste
Keskuse kaudu) avalduse Andrei Šalavin’ile asenduskaristuse määramiseks,

                                 t e g i    k i n d l a k s:

Harju Maakohtu kohtuotsusega nr 1-12-3982 31.05.2012 kokkuleppemenetluses tunnistati
Andrei Šalavin süüdi KarS § 202 lg 2 p 1 järgi ja teda karistati rahalise karistusega 100
(ükssada) päevamäära. KarS § 44 lg 2,3 järgi võeti päevamäära arvutamise aluseks
miinimumpäevamäär 3,20 eurot. Seega tuli Andrei Šalavinil kanda rahaline karistus 320
eurot. KarS § 66 lg 1,3 järgi määrati, et Andrei Šalavin tasub talle mõistetud rahalise karistuse
ositi 10 (kümne) kuu jooksul. Igakuise makse suurus oli mitte vähem kui 32 eurot.

11.02.2016 saabus Harju Maakohtule Eesti Vabariigi (Riigi Tugiteenuste Keskuse kaudu)
avaldus ühes lisaga Andrei Šalavinile mõistetud rahalise karistuse maksmata jäägi summas
312,71 eurot asendamiseks TMS § 206 lg 2 alusel. Vastavalt Harju Maakohtu 15.02.2016
määrusele edastati avaldus Andrei Šalavinile asenduskaristuse määramiseks Viru Maakohtu
Rakvere kohtumajale menetlemiseks. 23.02.2016 tagastas Viru Maakohtu Rakvere kohtumaja
oma kirjaga kriminaalasja nr 1-12-3982 menetlemiseks Harju Maakohtule. 03.03.2016
tagastas Harju Maakohus oma kirjaga kriminaalasja nr 1-12-3982 menetlemiseks Viru
Maakohtu Rakvere kohtumajale. Viru Maakohtu Rakvere kohtumaja 09.03.2016 määrusega
vaidlustati Harju Maakohtust saadud kriminaalasja nr 1-12-3982 kohtualluvus ja edastati
kriminaalasi kohtualluvuse kindlaksmääramiseks Riigikohtu esimehele. Riigikohtu esimehe
määrusega nr 7-3/16-7 28.03.2016 saadeti kriminaalasi nr 1-12-3982 arutamiseks Viru
Maakohtule. Esitatud avaldusest nähtub, et asjas on toimunud üks laekumine. Tasumata on
ka sama kriminaalasja raames riigi kasuks väljamõistetud muud rahalised kohustused ning
kohtukulud teises kohtuasjas. Võlgnikul on 1445,69 euro ulatuses tasumata riiginõudeid.

Rakvere kohtutäitur Raigo Pärs on 26.04.2013 algatanud täitemenetluse Andrei Šalavini
suhtes täiteasjas nr 158/2013/817. Täitemenetluse algatamise aluseks on Harju Maakohtu
31.05.2012 kohtuotsus nr 1-12-3982 rahalise karistuse 320 eurot nõudes ja sissenõudja Eesti
Vabariik (Riigi Tugiteenuste Keskuse kaudu) avaldus. Täitmisteade on võlgnikule kätte
toimetatud allkirja vastu 23.05.2013. Rahalist karistust on tasutud 7,29 eurot. Rahalise
karistuse tasumata jääk on 312,71 eurot. Kohtutäitur on kontrollinud võlgniku vara olemasolu
ning temale teadaolevatel andmetel puudub võlgnikul ametlik töökoht ning registrijärgne
vallas- ning kinnisvara, millele sissenõuet pöörata või ei ole olemasoleva vara väärtus
küllaldane katmaks vara realiseerimisega tekkivaid kulutusi. Võlgnikule kuuluvad
pangakontod on arestitud, kuid neil puuduvad piisavad rahalised vahendid. 03.02.2016 teatas
kohtutäitur sissenõudjale rahalise karistuse täitmise võimatusest.
                                                                                               2



Sissenõudja on kohtule avalduse esitamisel juhindunud TMS § 206 lg 2 sätetest. TMS § 206
lg 2 sätestab, et kui rahalise karistusena või varalise karistusena mõistetud rahasummat
määratud tähtpäevaks ei tasuta või kui osastatud rahalise karistuse tasumise tähtaega ei järgita
ja rahalise karistusena või varalise karistusena mõistetud rahasumma tasumise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt
kolme aasta möödumisel rahalise karistuse või varalise karistuse kohtutäituri menetlusse
võtmisest, kuid mitte hiljem kui seitsme aasta möödumisel kohtuotsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahalise karistuse või varalise karistuse asendamiseks
vangistusega vastavalt karistusseadustiku §-des 70 ja 71 sätestatule kohtuotsuse täitmisele
pööranud maakohtule. Sissenõudja teatab avalduse esitamisest võlgnikule ja kohtutäiturile.
Võlgnikule Andrei Šalavinile on teatatud avalduse esitamisest kohtule.

Kohtuistungile 18.04.2016 kell 15.30 süüdimõistetu Andrei Šalavin ei ilmunud, ehkki
kohtukutse on ta 06.04.2016 isiklikult allkirja vastu kätte saanud. Andrei Šalavin ei teatanud
kohtule oma mitteilmumise põhjust ega ole ka hiljem kohtuga ühendust võtnud.

Kohtuistungile 05.05.2016 kell 14.00 süüdimõistetu Andrei Šalavin ei ilmunud. Tema
kohtukutse tagastati kohtule märgetega „hoiutähtaja möödumisel, kaks kättetoimetamise
katset ebaõnnestunud“. Kuna ilma süüdimõistetu Andrei Šalavini osavõtuta ei saanud kohus
esitatud avaldust läbi vaadata, leidis kohus kohtuistungil 05.05.2016, et Andrei Šalavini
suhtes, kes hoidub kohtuotsuse täitmisest kõrvale ning kelle suhtes on kohtule seetõttu
esitatud avaldus asenduskaristuse määramiseks, tuleb kohaldada sundtoomist, et oleks tagatud
järgmise kohtuistungi toimumine. Viru Maakohtu määrusega nr 1-12-3982 05.05.2016
kohaldas kohus süüdimõistetu Andrei Šalavini suhtes sundtoomist kohtuistungile 19.05.2016
kell 13.30. Määruse täitmine tehti ülesandeks Ida prefektuuri Rakvere politseijaoskonnale. Ida
prefektuuri Rakvere politseijaoskonnal ei õnnestunud kohtu sundtoomise määrust täita, sest
süüdimõistetu Andrei Šalavin ei viibinud oma elukohas aadressil xxxx. Tema ema G Š teatas,
et Andrei Šalavin oli sõitnud koos sõpradega, kelle nimesid ta öelda ei osanud, xxxx
tööotsingutele. Ema väitel oli Andrei Šalavin lahkunud kodunt aprillikuus 05. või 06.
kuupäeval. Andrei Šalavini telefon on välja lülitatud ja ta ise pole ühendust võtnud.

Sissenõudja on kohtule esitatud avalduses märkinud, et kui isik jääb kohtumenetluses
kättesaamatuks, siis taotletakse isiku tagaotsitavaks kuulutamist tulenevalt KrMS § 140 lg 1.

Arvestades asjaolu, et esimeseks kohtuistungiks 18.04.2016 kell 15.30 sai süüdimõistetu
Andrei Šalavin kohtukutse isiklikult allkirja vastu kätte 06.04.2016, peale mida lahkus
koheselt samal päeval väidetavalt xxxx tööotsingutele, oli kohtul põhjendatult alust arvata, et
Andrei Šalavin hoidub kõrvale Harju Maakohtu 31.05.2012 kohtuotsuse nr 1-12-3982
täitmisest. Viru Maakohtu määrusega nr 1-12-3982 19.05.2016 kuulutati süüdimõistetu
Andrei Šalavin tagaotsitavaks. Süüdimõistetu Andrei Šalavini tabamisel nähti ette ta
vahistada.

24.08.2016 süüdimõistetu Andrei Šalavin tabati ja vahistati.

Süüdimõistetu Andrei Šalavin kinnitas kohtuistungil 26.08.2016, et ta peeti xxxx kinni
16.04.2016, mistõttu ta ei saanud 18.04.2016 kohtuistungile tulla. Nüüdseks on ta olnud
kodus 2 kuud. Andrei Šalavini sõnul kaotas ta töö, mistõttu tal puuduvad rahalised vahendid
rahalise karistuse täielikuks tasumiseks. Andrei Šalavini väitel võib rahalisest karistusest olla
                                                                                          3

tasutud 7,29 eurot ja tasumata on 312,71 eurot. Andrei Šalavin taotleb kohtult vangistuse
asendamist üldkasuliku tööga.

KarS § 70 lg 1 sätestab, et kui süüdlane ei tasu talle mõistetud rahalise karistuse summat,
asendab kohus rahalise karistuse vangistusega või süüdlase nõusolekul üldkasuliku tööga
käesoleva seadustiku §-s 69 sätestatud korras või käesoleva seadustiku §-s 692 sätestatud
narkomaanide sõltuvusraviga. KarS § 70 lg 2 kohaselt rahalise karistuse kolmele
päevamäärale vastab üks päev vangistust.

Kohus leiab, et Eesti Vabariigi (Riigi Tugiteenuste Keskuse kaudu) avaldus Andrei Šalavinile
mõistetud rahalise karistuse maksmata jäägi summas 312,71 eurot asendamiseks on
põhjendatud ja kuulub rahuldamisele, sest Andrei Šalavinil puuduvad rahalised vahendid
rahalise karistuse täielikuks tasumiseks, samuti puudub tal vara, millele oleks võimalik
sissenõuet pöörata. Kohus ei nõustu Andrei Šalavini taotlusega asendada vangistus
üldkasuliku tööga, sest isiku eelnevat käitumist arvestades on tõenäoline, et ta hakkab ka
nimetatud karistuse kandmisest kõrvale hoiduma. Kohus rahuldab Eesti Vabariigi (Riigi
Tugiteenuste Keskuse kaudu) avalduse 11.02.2016 Andrei Šalavinile asenduskaristuse
määramiseks ja asendab Andrei Šalavinile Harju Maakohtu kohtuotsusega nr 1-12-3982
31.05.2012 KarS § 202 lg 2 p 1 järgi mõistetud rahalise karistuse 100 (ükssada)
miinimumpäevamäära, s.o 320 eurot maksmata jäägi summas 312,71 eurot 1 (ühe) kuu 2
päevase vangistusega.

Lähtudes eeltoodust ja juhindudes KarS § 70; TMS § 206 lg 2; KrMS § 417, 432 lg 3
kohtunik

                                       m ä ä r a s:

Rahuldada Eesti Vabariigi (Riigi Tugiteenuste Keskuse kaudu) avaldus 11.02.2016 Andrei
Šalavin’ile asenduskaristuse määramiseks ja asendada ANDREI ŠALAVIN’ile (isikukood
38712085236, elukoht xxxx, ei tööta) Harju Maakohtu kohtuotsusega nr 1-12-3982
31.05.2012 KarS § 202 lg 2 p 1 järgi mõistetud rahalise karistuse 100 (ükssada)
miinimumpäevamäära, s.o 320 eurot maksmata jääk summas 312,71 eurot 1 (ühe) kuu 2
päevase vangistusega.

Andrei Šalavini karistuse kandmise alguseks lugeda 24.08.2016.

Tõkend vahistamine Andrei Šalavini suhtes tühistada kohtumääruse jõustumisel või karistuse
ärakandmisel.

Määruse väljatrükk saata menetlusosalistele ja Rakvere kohtutäitur Raigo Pärs’ile.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
