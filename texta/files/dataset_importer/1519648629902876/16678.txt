                  KOHTUMÄÄRUS
Kohus                          Viru Maakohus

Määruse tegemise aeg           02.05.2016
                               Jõhvi kohtumaja
ja koht

Kohtuasja number               1-14-5530

Kohtunik                       Anne PALMISTE

Kohtuistungi sekretär          Jane VÄLI

Tõlk                           Marina DAVÕDOVITŠ

Asja läbivaatamise             26.04.2016
kuupäev
Kohtuasi                       Viru Vangla materjalid Andrei KOKAREVI
                               vangistusest tingimisi enne tähtaega vabastamiseks
                               Andrei KOKAREV
                               sünd. 27.10.1989, isikukood 38910272235, Vene
Süüdimõistetu
                               Föderatsiooni kodanik, elukoht Puru tee 35 xxx AS
                               Karistuse kandmise algus 31.03.2014 ja lõpp 31.03.2017
                               Jätta Andrei KOKAREV vangistusest tingimisi
                               enne tähtaega vabastamata.
RESOLUTSIOON                   Kohtumäärusele on õigus esitada määruskaebus
                               Viru Maakohtule 15 päeva jooksul alates päevast,
                               mil isik sai vaidlustatavast kohtumäärusest teada
                               või pidi teada saama.
Asjaolud

Viru Vangla esitas 29.03.2016 Viru Maakohtule materjalid kinnipeetav Andrei
Kokarevi vangistusest tingimisi enne tähtaega vabastamiseks.

Andrei Kokarev on süüdi tunnistatud Viru Maakohtu 04.09.2014 otsusega
Karistusseadustiku (KarS) §200 lg.2 p.4, 8, 10 ja §209 lg.1 järgi ning karistatud KarS
§65 lg.1 ja §64 lg.1 kohaldamisega vangistusega 3 aastat alates 31.03.2014.

Viru Vangla iseloomustusest nähtub, et kinnipeetaval distsiplinaarkaristused puuduvad.
Kinnipeetav on kriminaalkorras karistatud kolm korda, vanglas viibib teist korda.
Kuritegude laad ja muster on samalaadsed. Kõikide kuritegude puhul on olemas
vägivald, viimase kuriteo ajal kasutas nuga, soodusteguriks on sõltuvusainete
tarvitamine. Vangistuses paiknes kinnipeetav sõltuvusrehabilitatsiooniosakonnas, töötas

                                                                                     1
majandustöödel      koristajana, xxx   tugigrupis    ja   xxx Kinnipeetav        paigutati
avavanglaosakonda ja ta töötab väljaspool vanglat. Vabanemise korral läheb elama
tädi juurde 2-toalisesse korterisse, kus elab tädi koos oma alaealise pojaga.
Kinnipeetaval on põhiharidus ja pottsepp – müürsepa eriala, riigikeelt valdab
minimaalselt. Kinnipeetava materiaalse toimetuleku oskus on nõrk, puudub oskus
tulusid ja kulusid tasakaalus hoida. Toimetulekut mõjutas sõltuvusprobleem, raha
saamiseks on kinnipeetav kasutanud vägivalda. Vabanemise korral on kinnipeetavale
garanteeritud töökoht xxxs. Kinnipeetava sotsiaalse võrgustiku moodustavad ema, kes
on kriminaalhooldusel, vanaema, vanaisa, onu ja tädi. Kinnipeetaval on ka poolvend,
kellega suhtleb vähe. Kuna kinnipeetava emal oli alkoholisõltuvus, sattus kinnipeetav
14-aastaselt lastekodusse. Kinnipeetava suhted sugulastega on keerulised, tal on palju
kriminaalkorras karistatud tuttavaid. Kinnipeetava süstemaatilised õiguserikkumised
viitavad riskivale ja hoolimatule elustiilile. Kinnipeetav on ühe kuriteo ja mitmed
väärteod sooritanud alkoholijoobes, kuid ise ta alkoholi tarvitamist suureks
probleemiks ei pea. Narkootikume hakkas tarvitama 14-aastaselt, esmalt suitsetas
kanepit, seejärel hakkas tarvitama amfetamiini ja valget hiinlast, praktiliselt iga päev.
Kinnipeetaval on diagnoositud sõltuvus. Kinnipeetava suhtlemisoskused vastavad tema
vanusele, tal on nõrk probleemide lahendamise oskus ja konfliktide äratundmine.
Kinnipeetav on kasutanud teiste suhtes vägivalda, on käitunud impulsiivselt.
Kinnipeetav on ühiskonnas avalikkusele ohtlik, oht seisneb vägivallaga ähvardamises
ning vägivalla kasutamises. Uue kuriteo toimepanemise tõenäosus 2 aasta jooksul on
74%, vägivaldse kuriteo toimepanemise tõenäosus on 43%. Viru Vangla ei toeta
kinnipeetava vabastamist vangistusest tingimisi enne tähtaega.

Kriminaalhooldaja oma kirjalikus arvamuses märgib, et kinnipeetav on vallaline,
ülalpeetavaid tal ei ole. Kinnipeetava sotsiaalse võrgustiku moodustavad
kriminaalkorras karistatud ema, noorem vend, vanaema, vanaisa, onu ja tädi. Karistuse
kandmise ajal suhtleb kinnipeetav oma sugulastega lühiajaliste kokkusaamiste ja
telefoni teel. Kinnipeetava tädi, ema ja vanaema on valmis kinnipeetavat igati
toetama. Kinnipeetava tutvusringkonda kuuluvad kriminaalse taustaga isikud.
Kinnipeetav ei elanud emaga koos juba alates varasest lapsepõlvest, 14-aastaselt
sattus lastekodusse, kuna emalt võeti vanemlikud õigused ära. Kinnipeetav on elanud
ühiselamus, erinevates üürikorterites, xxx, xxx ning lühikest aega tädi juures.
Kinnipeetav soovib vabanemise korral asuda elama tädi juurde, tegemist on 2-toalise
tädile kuuluva korteriga, kus elab lisaks tädile ja tema alaealine poeg. Tädi on nõus
kinnipeetavat enda juurde elama võtma. Kinnipeetava tädi, ema ja vanaema on nõus
kinnipeetavat vabanemise korral moraalselt ja materiaalselt toetama. Kinnipeetava
elamisloakaart kehtib kuni 09.05.2016. Vabanemise korral on kinnipeetavale
garanteeritud xxx seda kinnitas suuliselt personalispetsialist. Kinnipeetav on korduvalt
kriminaalkorras karistatud ning korduvalt kandnud vangistust. Kriminaalhoolduse all
on kinnipeetav varem olnud, mitte ükski katseaeg ei kulgenud rahuldavalt.




Maakohtu istung

Kinnipeetav Andrei Kokarev seletas maakohtu istungil, et varasemad teod olid toime
pandud rumalusest ja noorusest, praegu on ta vastutustundlik. Samuti kinnitas


                                                                                        2
kinnipeetav, et varasemad katseajad kulgesid ebarahuldavalt, kuna ta ei täitnud
käitumiskontrolli nõudeid.

Prokuröri abi Maarja Talts maakohtu istungile ei ilmunud, oma kirjalikus seisukohas
ta kinnipeetava vabastamist vangistusest tingimisi enne tähtaega ei toetanud.


Maakohtu määruse põhjendused

Maakohus, tutvunud asja materjalidega ja ära kuulanud menetlusosalised, leidis, et
taotlus ei ole põhjendatud ja ei kuulu rahuldamisele.

Vastavalt Karistusseadustiku §76 lg.4 katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid,
süüdimõistetu isikut, varasemat elukäiku ning käitumist karistuse kandmise ajal,
samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

Käesoleva asja materjalidest nähtub, et kinnipeetav on kriminaalkorras karistatud
kolm korda ning vangistuses viibib juba teist korda. Käesoleval ajal kannab
liitkaristust muuhulgas I astme varavastase kuriteo toimepanemise eest,
Kriminaalhooldusametniku kirjalikust arvamusest nähtub, et kinnipeetavat on
kriminaalhoolduse alla määratud ka varem, mingeid järeldusi ta sellest teinud ei ole,
katseajad kulgesid ebarahuldavalt ning ta pani taas toime uued kuriteod. Katseaja
ebarahuldavaid tulemusi kinnitas maakohtu istungil ka kinnipeetav ise.

Vangistusest tingimisi enne tähtaega vabastamisega kaasneb samuti katseaeg koos
käitumiskontrolli   nõuete    ja   võimalike   lisakohustuste täitmisega. Arvestades
kinnipeetava varasemat elukäiku ja käitumist eelnevalt puudub maakohtul igasugune
veendumus selles, et kinnipeetav seekord on suuteline katseaja nõuetekohaselt läbima.
Maakohus arvestab siinkohal ka asjaolu, et kuritegude toimepanemist jätkas
kinnipeetav ka peale reaalse vangistuse kandmist, samuti ei saa kõrvale jätta
toimepandud kuritegude vägivaldsust.

Vabanemise korral soovib kinnipeetav asuda elama tädile kuuluvasse korterisse, kus
lisaks tädile endale elab ka alaealine laps. Kriminaalhooldusametniku kirjalikust
arvamusest nähtub, et tädi koos ema ja vanaemaga on valmis kinnipeetavat
moraalselt ka toetama. Maakohus ei pea sellist elukohta ja nõrka sotsiaalset
võrgustikku resotsialiseerumiseks piisavaks. Kinnipeetava ema on kriminaalkorras
karistatud, lisaks sellele on tal alkoholisõltuvus ja vanemlikud õigused ära võetud.
Sellest nähtuvalt ei ole ema kunagi kinnipeetavat toetanud. Kinnipeetava tädi ja
vanaema toetus on olnud ilmselgelt mittepiisavad, kuna vaatamata nende lähedaste
olemasolule on kinnipeetav korduvalt toime pannud kuritegusid. Lisaks leiab
maakohus, et kriminaalkorras korduvalt karistatud isikuga tema vangistusest võimaliku
ennetähtaegse vabanemise korral kooselamine ei avalda kuidagi positiivset mõju
alaealisele lapsele.

Viru Vangla iseloomustuse kohaselt hakkas kinnipeetav narkootikume tarvitama 14-
aastaselt, käesolevaks ajaks on tal diagnoositud sõltuvus. Maakohus peab positiivseks
kinnipeetava motivatsiooni sõltuvusainetest loobumiseks, kuid leiab, et selle
probleemiga jätkuvalt tegelemiseks on kindlam karistuse kandmise jätkamine

                                                                                   3
vangistusest. Kinnipeetava      sotsiaalne   lähivõrgustik   ja   tutvusringkond   ei   toeta
sõltuvusest vabanemist.

Positiivsete asjaoludena käsitleb maakohus kinnipeetava osalemist kahes sõltuvusega
seotud sotsiaalprogrammis ning töökoha olemasolu. Siinkohal nõustub maakohus aga
abiprokuröri seisukohaga, et kuna kinnipeetava tööstaaž ettevõttes on vähene, siis ei
ole tööharjumus veel välja kujunenud ning puudub veendumus, et vabaduses jätkab
kinnipeetav töötamist.

Ülaltoodu alusel jätab maakohus kinnipeetava vangistusest tingimisi enne tähtaega
vabastamata.

Maakohus lähtus määruse tegemisel eeltoodust ja juhindus Karistusseadustiku §76
ning Kriminaalmenetluse seadustiku §426, §383, §384 ja §387.




(allkirjastatud digitaalselt)
Anne PALMISTE
kohtunik




                                                                                           4
