                         KOHTUMÄÄRUS


Kohus                           Viru Maakohus
Määruse tegemise aeg ja koht    30. august 2016, Rakvere kohtumajas

Kriminaalasja number            1-15-2324
Kohtunik                        Kristel Vedro

Kohtuasja nimetus               Allan Vara süüdistatuna KarS § 215 lg 2 p 1, KarS § 424
                                järgi / Erakorraline ettekanne Allan Vara osas

Süüdimõistetu                   ALLAN VARA, isikukood 39503185228, elukoht xxxx
                                Viru Vangla kriminaalhooldusosakonna

Kriminaalhoodaja                Kriminaalhooldusametnik Carmen Kond
                                29.08.2016

Kohtuistung

Kohtumääruse õiguslik alus      KrMS § 428 lg 1, KarS § 69 lg 6

RESOLUTSIOON

    1. Viru Vangla Kriminaalhooldusosakonna Rakvere esinduse
        kriminaalhooldusametniku Carmen Kondi erakorraline ettekanne rahuldada.
    2. Pöörata täitmisele Viru Maakohtu 23.03.2015 kohtuotsusega nr 1-15-2324
        Allan Varale mõistetud ja ärakandmata karistuse osa 5 (viis) kuud ja 27
        (kakskümmend seitse) päeva vangistust.
    3. Allan Vara karistuse kandmise algust arvestada alates tema poolt karistuse
        kandmisele asumisest.
        Määruse väljatrükk toimetada kätte Allan Varale ja kriminaalhooldusametnikule.




                                                                                      1
   Edasikaebamise kord
   Kohtumäärusele on õigus esitada määruskaebus Viru Maakohtule 15 päeva jooksul alates
   päevast, mil isik sai vaidlustatavast kohtumäärusest teada või pidi teada saama.


Kohtumääruse asjaolud ja põhjendused


1. Viru Maakohtu 23.03.2015 kohtuotsusega mõisteti Allan Vara süüdi KarS § 215 lg 2 p 1 ja
KarS § 424 järgi ja KarS § 63 lg 1 alusel mõisteti karistuseks 1 (üks) aasta vangistust. KarS §
65 lg 2 alusel suurendati karistust Viru Maakohtu 28.11.2013 otsusega mõistetud kandmata
karistuse 5 kuud vangistuse võrra ja liitkaristuseks mõisteti 1 (üks) aasta 5 (viis) kuud vangistust.
KarS § 69 lg 1 ja 3 alusel asendati vangistus 515 tunni üldkasuliku tööga, mille tegemise ajaks
määrati 1 aasta ja 6 kuud. Üldkasuliku töö tegemise ajaks allutati Allan Vara kriminaalhooldaja
käitumiskontrollile. Kriminaalhoolduse algus oli 08.04.2015 ja lõpuks on 07.10.2016.

2. Viru Maakohtu 12.11.2015 määrusega jäeti kriminaalhooldusametniku taotlus Allan Varale
mõistetud karistuse täitmisele pööramiseks rahuldamata. Määrus jõustus 30.11.2015.


3. Viru Maakohtu 16.05.2016 määrusega jäeti kriminaalhooldusametniku taotlus Allan Varale
mõistetud karistuse täitmisele pööramiseks rahuldamata. Määrus jõustus 08.06.2016.


4. 02.08.2016 esitas kriminaalhooldusametnik Carmen Kond kohtule erakorralise ettekande
taotlusega karistuse täitmisele pööramiseks, kuna Allan Vara on rikkunud 01.08.2016
registreerimiskohustust ja hoidub üldkasuliku töö sooritamisest. Erakorralises ettekandes esitatu
kohaselt pidi hooldusalune juulis ajakava kohaselt sooritama 76,5 ÜKT tundi, kuid ei sooritanud
ühtegi tundi.


5. Esmakohtumine hooldusalusega toimus 24.04.2015. Hooldusalusele selgitati üldkasuliku töö
olemust ja sellega kaasnevaid õigusi-kohustusi. Hooldusalune allkirjastas ÜKT tegija õiguste ja
kohustuste lehe esmakohtumisel. Hooldusalune broneeriti tööle xxxx juurde, kus ta sooritas ÜKT
tunde kuni jaanuarini 2016. xxxx lõpetas hooldusalusega koostöö, kuna isik ei pidanud kinni
kokkulepetest ning ei sooritanud määratud ajal ÜKT tunde. Alates veebruarist 2016 broneeriti
hooldusalune tööle xxxx juurde.


                                                                                                2
Seisuga 02.08.2016 on Allan Vara määratud 515 üldkasuliku töö tunnist sooritanud 333 ÜKT
tundi, seega tegemata on 182 ÜKT tundi. Eelnevalt on A. Varale koostatud kaks hoiatust
10.07.2015 ja 10.09.2015.


6. Kriminaalhooldusametnikule 02.08.2016 antud kirjalikus seletuses põhjendas hooldusalune
juulis   2016    ÜKT    tundide    mittesooritamist     sellega,   et   ei   viitsinud   tunde   teha.
Registreerimiskohustuse rikkumist 01.08.2016 põhjendas hooldusalune sellega, et oli Tartus
komandeeringus. Teatada ei saanud, kuna ei ole telefoni. Kriminaalhooldusametnik teeb
ettepaneku pöörata Allan Varale mõistetud karistus täitmisele.


7. 29.08.2016 kohtuistungil jäi kriminaalhooldusametnik ettepaneku juurde. Allan Vara juulis
üldkasuliku töö tunde ei sooritanud, augustis talle ajakava ei koostatud.


8. Allan Vara tunnistas, et juulis ja augustis ta üldkasuliku töö tunde ei ole sooritanud. Kinnitas,
et ta ei soovi üldkasuliku töö tunde enam edasi teha.


9. KrMS § 428 lg 1 kohaselt kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise    ettekande   süüdimõistetule   täiendavate     kohustuste     määramiseks    vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.


10. KarS § 69 lg 6, et kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt KarS § 75
lõikes 2 sätestatule, pikendada töö tegemise tähtaega, arvestades KarS § 75 lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.


11. Kohus, tutvunud erakorralise ettekande ja kriminaalasja materjalidega ning kuulanud ära
menetlusosaliste arvamused, on seisukohal, et kriminaalhooldusametniku taotlus on põhjendatud.




                                                                                                 3
Allan Vara oli teadlik, et talle määrati Viru Maakohtu 23.03.2015 otsusega liitkaristuseks 1 aasta
5 kuud vangistust, mis asendati 515 tunni üldkasuliku tööga. Üldkasuliku töö tegemise ajaks
allutati ta kriminaalhooldaja käitumiskontrollile ja kohustati teda üldkasuliku töö tegemise ajal
järgima KarS § 75 lg 1 toodud kontrollnõudeid. KarS § 75 lg 2 p 2 alusel kohustati Allan Vara
üldkasuliku töö tegemise ajal mitte tarvitama alkoholi. Allan Varale anti Viru Maakohtu
23.03.2015 otsusega võimalus jätkata elu vabaduses sooritades üldkasuliku töö tunde ja elades
seaduskuulekalt, kuid Allan Vara on kriminaalhooldusametnikule teatanud, et ta ei soovi rohkem
kriminaalhooldusel olla ega sooritada üldkasuliku töö tunde. Seega ei ole Allan Vara teinud
temale kohtu poolt määratud karistuse osas mingeid järeldusi ning teadlikult hoidunud kõrvale
üldkasuliku töö tegemisest.
Kohtu hinnangul ei suhtunud Allan Vara täie vastutustundega talle antud võimalusele oma
karistust vabaduses kanda. Eeltoodu alusel peab kohus põhjendatuks rahuldada Viru Vangla
Kriminaalhooldusosakonna Rakvere esinduse kriminaalhooldusametniku Carmen Kondi
erakorraline ettekanne ja pöörata Allan Varale mõistetud karistus täitmisele.


12. Kohaldades KarS § 69 lg 6 tuleb Allan Varale mõistetud karistus pöörata täitmisele
arvestusega, et ta on sooritanud 515-st üldkasuliku töö tunnist 333 tundi, mis vastab vangistusele
11 kuud ja 3 päeva. Lähtudes eeltoodus tuleb pöörata täitmisele Viru Maakohtu 23.03.2015
kohtuotsusega nr 1-15-2324 Allan Varale mõistetud ja ärakandmata karistuse osa 5 kuud ja 27
päeva vangistust.


(allkirjastatud digitaalselt)
Kristel Vedro
kohtunik




                                                                                             4
