                                 TARTU HALDUSKOHUS
                                    Tartu kohtumaja
                           KOHTUMÄÄRUS
Kohtuasja number         3-15-1076
Määruse kuupäev          17.03.2016
Kohtunik                 Mare Priks
Kohtuasi                 Ülenurme valla kaebus Haridus- ja Teadusministeeriumi vastu
                         aastatel 2011-2014 erakooliseaduse § 222 alusel tehtud kulutuste
                         tasumiseks kohustamiseks või alternatiivselt tekkinud kahju
                         hüvitamiseks koos viivitusintressi tasumisega
Menetlusosalised         Kaebaja – Ülenurme vald
                         Vastustaja – Haridus- ja Teadusministeerium
 Resolutsioon
 1. Kinnitada alljärgnev Ülenurme valla ning Haridus- ja Teadusministeeriumi vaheline
    kompromiss:
 1.1. Haridus-ja Teadusministeerium hüvitab Ülenurme vallale punktis 1.2 kirjeldatud
 põhimõtete alusel eraüldhariduskoolide tegevuskulude katmises osalemisel aastatel 2011–
 2014 kantud kulud summas 114 718,73 eurot (ükssada neliteist tuhat seitsesada
 kaheksateist eurot ja seitsekümmend kolm senti) lähtudes Riigikohtu lahendist
 haldusasjas nr 3-3-1-41-15.
 1.2. Põhisumma tasumine:
 1) kulud hüvitatakse kuni Vabariigi Valitsuse kehtestatud õppekoha tegevuskulu
 piirmääras ühe kuu kohta vastaval aastal ja kohalike omavalitsuste tasutud arvete alusel
 (aluseks on erakoolidele tehtud väljamakseid tõendavad dokumendid või
 koondväljavõtted tehtud väljamaksetest, mille alusel on võimalik tõendada, et
 väljamaksed erakoolidele on tehtud);
 2) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes
 nimetatud hariduslike erivajadustega õpilaste puhul Vabariigi Valitsuse kehtestatud
 õppekoha tegevuskulu piirmäärast ühe kuu kohta, vaid kulud hüvitatakse kohalike
 omavalitsuste tasutud arvete alusel (s.t kulud hüvitatakse tegelikult tehtud kulude alusel,
 sealhulgas Vabariigi Valitsuse kehtestatud piirmäära ületavas osas);
 3) eraõigusliku juriidilise isiku, mille üheks asutajaks, osanikuks, aktsionäriks või
 liikmeks on kohalik omavalitsus, peetava erakooli kulusid alates 01.09.2013 ei hüvitata
 (siis jõustus erakooliseaduse § 1 lõige 22, mille kohaselt kohaliku omavalitsuse loodud era-
 kooli rahastatakse samadel alustel munitsipaalkooliga, s.t et ka tegevuskulude katmises
 osalemisel käsitletakse kohaliku omavalitsuse loodud erakooli munitsipaalkoolina);
 4) kulud hüvitatakse kohalikule omavalitsusele ühekorraga 90 päeva jooksul alates
 kompromissi kinnitava määruse jõustumisest haldusasjas nr 3-15-1076.
 1.3. Viivitusintressi tasumine: kompromissi korral viiviseid ei maksta.
 1.4. Menetluskulude jagamine: Haridus-ja Teadusministeerium hüvitab Ülenurme vallale
 pool asjas tasutud riigilõivust, s.o 375 (kolmsada seitsekümmend viis) eurot, 14 päeva
 jooksul arvates kompromissi kinnitava määruse jõustumisest haldusasjas nr 3-15-1076.
 Ülejäänud riigilõiv tagastatakse kaebajale vastavalt seadusele. Muud menetluskulud
 jäävad menetlusosaliste endi kanda.
 2. Lõpetada menetlus haldusasjas 3-15-1076.
 3. Tagastada Ülenurme vallale pool asjas tasutud riigilõivust, s.o 375 eurot (kolmsada
    seitsekümmend viis eurot) Ülenurme Vallavalitsuse arveldusarvele nr
    EE791010102034606009 AS-is SEB Pank.


 Edasikaebamise kord
 Kohtumäärusele võib esitada määruskaebuse Tartu Ringkonnakohtule Tartu Halduskohtu
 kaudu 15 päeva jooksul arvates määruse kättesaamisest.

Asjaolud

1. Ülenurme vald esitas 24.04.2015 Tartu Halduskohtule kaebuse Haridus- ja
Teadusministeeriumi kohustamiseks tasuda kaebajale perioodil 2011-2014 erakooliseaduse § 222
rakendamisel tasutud 115 008,89 eurot. Alternatiivselt esitati sama summa ulatuses kahju
hüvitamise nõue. Lisaks esitati kaebuses viivitusintressi tasumise nõue summas 28 276,61 eurot.

2. Riigikohtu halduskolleegiumi 12.01.2016 otsusega asjas nr 3-3-1-41-15 kohustati Haridus- ja
Teadusministeeriumi tasuma Tallinna linnale ajavahemikul 01.01.2013 kuni 17.11.2014 EraKS
§ 222 rakendamisel kantud kulud 618 720 eurot. Ühtlasi jäeti muutmata Tartu Ringkonnakohtu
otsus haldusasjas nr 3-13-1329 selles osas, millega jäeti läbi vaatamata viivitusintressi
väljamõistmise nõue ning kohustati Haridus- ja Teadusministeeriumi tasuma Tallinna linnale
ajavahemikul 01.09.2011 kuni 31.12.2012 EraKS § 222 rakendamisest tulenevad kulud
1 375 879,93 eurot.

3. Tartu Halduskohus tegi menetlusosalistele ettepaneku kompromissi sõlmimiseks järgnevatel
tingimustel:
1) Haridus-ja Teadusministeerium hüvitab Ülenurme vallale punktis 2 kirjeldatud põhimõtete
alusel eraüldhariduskoolide tegevuskulude katmises osalemisel aastatel 2011–2014 kantud kulud
summas 115 008,89 eurot lähtudes Riigikohtu lahendist haldusasjas nr 3-3-1-41-15.
2) Põhisumma tasumine:
a) kulud hüvitatakse kuni Vabariigi Valitsuse kehtestatud õppekoha tegevuskulu piirmääras ühe
kuu kohta vastaval aastal ja kohalike omavalitsuste tasutud arvete alusel (aluseks on erakoolidele
tehtud väljamakseid tõendavad dokumendid või koondväljavõtted tehtud väljamaksetest, mille
alusel on võimalik tõendada, et väljamaksed erakoolidele on tehtud);
b) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes nimetatud
hariduslike erivajadustega õpilaste puhul Vabariigi Valitsuse kehtestatud õppekoha tegevuskulu
piirmäärast ühe kuu kohta, vaid kulud hüvitatakse kohalike omavalitsuste tasutud arvete alusel (s.t
kulud hüvitatakse tegelikult tehtud kulude alusel, sealhulgas Vabariigi Valitsuse kehtestatud
piirmäära ületavas osas);
c) eraõigusliku juriidilise isiku, mille üheks asutajaks, osanikuks, aktsionäriks või liikmeks on
kohalik omavalitsus, peetava erakooli kulusid alates 01.09.2013 ei hüvitata (siis jõustus
erakooliseaduse § 1 lõige 22, mille kohaselt kohaliku omavalitsuse loodud erakooli rahastatakse
samadel alustel munitsipaalkooliga, s.t et ka tegevuskulude katmises osalemisel käsitletakse
kohaliku omavalitsuse loodud erakooli munitsipaalkoolina);


                                                2
d) kulud hüvitatakse kohalikule omavalitsusele ühekorraga 90 päeva jooksul alates kompromissi
kinnitava määruse jõustumisest haldusasjas nr 3-15-1076.
3) Viivitusintressi tasumine: kompromissi korral viiviseid ei maksta.
4) Menetluskulude jagamine: Haridus-ja Teadusministeerium hüvitab Ülenurme vallale pool asjas
tasutud riigilõivust, s.o 375 eurot, 14 päeva jooksul arvates kompromissi kinnitava määruse
jõustumisest haldusasjas nr 3-15-1076. Ülejäänud riigilõiv tagastatakse kaebajale vastavalt
seadusele. Muud menetluskulud jäävad menetlusosaliste endi kanda.

4. Haridus-ja Teadusministeerium teatas 10.03.2016 kohtule, et ministeerium on põhimõtteliselt
nõus kompromissettepanekuga, s.h ollakse nõus hüvitama Ülenurme vallale pool tasutud
riigilõivust, kuid vastuväide esitati hüvitamisele kuuluva summa osas. Vastustaja oli nõus
hüvitama Ülenurme vallale 114 718,73 eurot.

5. Ülenurme valla esindaja teatas 02.03.2016 ja 16.03.2016 kohtule, et kompromissettepanekuga
ollakse nõus ning samuti ollakse nõus sellega, et hüvitamisele kuulub 114 718,73 eurot.

Kohtu seisukoht

6. Vastavalt halduskohtumenetluse seadustiku (HKMS) § 154 lg-le 1 võivad pooled kuni kaebuse
kohta tehtud lõpliku lahendi jõustumiseni lõpetada menetluse kompromissiga. Kui kompromiss
piirab kolmanda isiku õigusi, peab kompromissiga nõustuma ka kolmas isik. Kohus ei kinnita
kompromissi, kui see on õigusvastane, riivab menetlusse kaasamata isiku õigusi või kui
kompromissi ei ole võimalik täita.

Kohus leiab, et puuduvad poolte sõlmitud kompromissi kinnitamist takistavad asjaolud.
Käesolevas asjas ei ole jõustunud kohtulahendit ning kompromissi on võimalik täita.

7. HKMS § 152 lg 1 p 3 kohaselt lõpetab kohus määrusega menetluse, kui kohus võtab vastu
kaebusest loobumise või kinnitab kompromissi. HKMS § 155 lg 4 kohaselt kohus võtab vastu
kaebusest loobumise ja kinnitab kompromissi määrusega, millega ta ühtlasi lõpetab asja
menetluse.

Eeltoodust tulenevalt kinnitab kohus poolte vahel sõlmitud kompromissi ja lõpetab haldusasja nr
3-15-1076 menetluse.

8. Kohus selgitab, et vastavalt HKMS § 43 lg 1 p-le 2 ei ole menetluse lõpetamise korral samas
asjas halduskohtule kaebuse esitamine lubatud.

(allkirjastatud digitaalselt)

Mare Priks
kohtunik




                                              3
