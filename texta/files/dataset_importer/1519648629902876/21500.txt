                               KOHTUOTSUS
                               EESTI VABARIIGI NIMEL



 Kohus                         Tartu Maakohus Tartu kohtumaja

 Otsuse tegemise aeg ja koht   11. märtsil 2016. a Tartu Kalevi 1

 Kriminaalasja number          1-16-1171

 Kohtukoosseis                 kohtunik Ingeri Tamm

 Kohtuistungi sekretär         Kristi Suvi

                               Viktor Romanenkovi        süüdistuses   KarS    §   424    järgi
 Kriminaalasi
                               kokkuleppemenetluses

 Prokurör                      abiprokurör Maarja-Liisa Sari

 Süüdistatav                   Viktor Romanenkov
                               elukoht: XXXX; isikukood: 38007142713; kodakondsus:
                               XXXX; haridus: XXXX; emakeel: XXXX; töö- või õppimise
                               koht: XXXX
                               varasem karistatus: kriminaalkorras karistatud 2 korda, viimati
                               Tartu Maakohtu 23.11.2009. a otsusega KarS § 424 järgi 1
                               aasta vangistusega. KarS § 65 lg 2 alusel liitkaristus 1 aasta 7
                               kuud vangistust, mis asendati1150 tunni üldkasuliku tööga.
                               Lisakaristusena võttis kohus ära juhtimisõiguse 2 aastaks.
                               Tõkend: elukohast lahkumise keeld kohaldatud 27.12.2015

 Kaitsja                       advokaat Marko Paabumets

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Viktor Romanenkov KarS § 424 järgi ja mõista karistuseks 9 (üheksa)
kuud vangistust.

                                             1
KarS § 68 lg 1 alusel arvata kahtlustatavana kinnipidamise aeg 25.12. – 27.12.2015. a, s.o
3 (kolm) päeva karistusaja, Viktor Romanenkovi poolt ärakandmisele kuuluv karistus on
8 (kaheksa) kuud 27 (kakskümmend seitse) päeva vangistust.

KarS § 74 lg 1, 2, 3 alusel määrata, et mõistetud karistust ei pöörata osaliselt täitmisele.
Viktor Romanenkovil tuleb koheselt ära kanda 2 (kaks) kuud vangistust. Ülejäänud 6
(kuut) kuud ja 27 (kahtekümmend seitset) päeva vangistust ei pöörata täitmisele, kui
Viktor Romanenkov ei pane 2 (kahe) aasta pikkuse katseaja jooksul toime uut kuritegu
ja täidab KarS § 75 lg-s 1 sätestatud järgmisi kontrollnõudeid:
    • elab kohtu määratud alalises elukohas XXXX;
    • ilmub kriminaalhooldaja määratud ajavahemike järel kriminaalhooldusosakonda
        registreerimisele;
    • allub kriminaalhooldaja kontrollile oma elukohas ning esitab talle andmeid oma
        kohustuste täitmise ja elatusvahendite kohta;
    • saab kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    • saab kriminaalhooldusametnikult eelneva loa elu-, töö- või õppimiskoha vahetamiseks;
    • saab kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

KarS § 75 lg 2 p 2 ja p 8 alusel määrata Viktor Romanenkovile katseajaks järgmised
kohustused:
   • mitte tarvitada alkoholi;
   • osaleda sotsiaalprogrammis.

KarS § 78 p 1 alusel hakkab katseaeg kulgema alates kohtuotsuse kuulutamisest. KarS §-s 75
toodud käitumiskontrolli nõudeid hakatakse kohaldama alates kohtuotsuse jõustumisest.


KrMS § 414 lg 1 alusel saadab kohtulahendit täitmisele pöörav maakohus süüdimõistetule
täitmisplaani järgi koostatud teatise selle kohta, mis ajaks ja millisesse vanglasse ta peab
karistuse kandmiseks ilmuma.
Karistuse kandmise algusaega lugeda alates Viktor Romanenkovi karistuse kandmisele
ilmumisest.

KarS § 50 lg 1 p 1 alusel võtta Viktor Romanenkovilt ära mootorsõiduki juhtimise õigus
6 (kuueks) kuuks.

Lisakaristuse kandmise aeg hakkab kulgema alates kohtuotsuse jõustumisest. Juhul kui
kohtumenetluse pooled ei kasuta apellatsiooniõigust, jõustub kohtuotsus 29.03.2016. a.

Liiklusseaduse § 127 alusel on isik, kelle suhtes on jõustunud juhtimisõiguse äravõtmise otsus,
kohustatud viie tööpäeva jooksul otsuse jõustumisest arvates loovutama oma juhiloa
Maanteeameti liiklusregistri büroosse.

Viktor Romanenkovile kohaldatud tõkend, elukohast lahkumise keeld, tühistada
kohtuotsuse jõustumisel.

KrMS § 180 lg 1 alusel välja mõista Viktor Romanenkovilt riigituludesse menetluskuludena
                                              2
sundraha 645 (kuussada nelikümmend viis) eurot ja muud menetluskulud 120 (ükssada
kakskümmend) eurot.

Määrata KrMS § 180 lg 3 alusel menetluskulud 765 (seitsesada kuuskümmend viis) eurot
tasumisele ositi 12 (kaheteistkümne) kuu jooksul alates kohtuotsuse jõustumisest.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Viktor Romanenkovil tuleb menetluskulude tasumisel märkida viitenumber: 99916700017883.

Juhul kui menetlusosalised kohtuotsust ei vaidlusta, on menetluskulude tasumise lõpptähtaeg
28.03.2017. a.

Kohtulahendi alusel riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on       kokkuleppemenetlust       reguleerivate      menetlusnormide        rikkumisega       või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.



KOHTUOTSUSE PÕHIOSA
I Kokkuleppe sisu

Viktor Romanenkovit süüdistatakse KarS § 424 järgi selles, et tema juhtis mootorsõidukit Audi
A4 Avant registreerimismärgiga XXXX, põhjustades liiklusõnnetuse 25.12.2015. a kella 20.43
paiku Tartu linnas XXXX maja juures, olles alkoholijoobes, kui tõendusliku alkomeetri lõpliku
mõõtetulemuse kohaselt oli Viktor Romanenkovi poolt väljahingatava õhu alkoholisisaldus
1,03 mg/l kohta. Viktor Romanenkov rikkus kuriteo toime panemise ajal kehtinud
                                                3
liiklusseaduse § 69 lg 1 nõudeid, mille kohaselt ei tohi mootorsõidukijuht olla joobeseisundis.
Liiklusseaduse § 69 lg 2 p 1 järgi loetakse mootorsõidukijuht alkoholijoobes olevaks, kui juhi
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo asjaolude ja kvalifikatsiooniga, jõudsid kokkuleppele prokuröri poolt kohtus nõutavas
karistuse liigis ja määras ning hüvitamisele kuuluvates kriminaalmenetluse kuludes.

KarS §-s 424 ettenähtud kuriteo toimepanemise eest küsib prokurör kohtus Viktor
Romanenkovile karistuseks 9 kuud vangistust. KarS § 68 lg 1 alusel arvata karistusaja hulka 3
päeva, s.o 25.12-27.12.2015. a, mille vältel oli Viktor Romanenkov kahtlustatavana kinni
peetud, mistõttu lõplikuks ärakandmisele kuuluvaks karistuseks mõista Viktor Romanenkovile
8 kuud 27 päeva vangistust.

KarS § 74 lg-te 1, 2, 3 alusel määrata, et vangistust ei pöörata osaliselt täitmisele, millest
kohesele ärakandmisele kuulub 2 kuud vangistust ja 6 kuud 27 päeva vangistust tingimisi
täitmisele ei pöörata, kui Viktor Romanenkov ei pane 2 aasta pikkuse katseaja jooksul toime
uut kuritegu ja täidab talle katseajaks kooskõlas KarS §-ga 75 pandud kontrollnõudeid ja
kohustusi. Viktor Romanenkov on käitumiskontrolli ajal kohustatud täitma järgmisi KarS § 75
lg-st 2 tulenevaid kohustusi: osalema sotsiaalprogrammis ja mitte tarvitama alkoholi. KarS §
50 lg 1 p 1 alusel võtta Viktor Romanenkovilt lisakaristusena ära mootorsõiduki juhtimise õigus
6 kuuks.

Menetluskuludeks on määratud kaitsjale kohtueelses menetluses makstud tasu 96 eurot (tl 36-
42) ja süüdimõistva kohtuotsusega kaasnev sundraha 645 eurot. Seega on Viktor Romanenkovi
menetluskulud kokku 741 eurot. Kohtumenetluses lisandus kaitsjatasu 24 eurot. Pooled leppisid
kokku, et Viktor Romanenkov hüvitab kõik tekkinud menetluskulud 12 kuu jooksul.


Tsiviilhagi esitatud ei ole. Konfiskeerimisele kuuluvat vara ei ole.


II Kohtu seisukoht kokkuleppe osas


Kokkulepe oli süüdistatavale arusaadav ja ta jäi kohtus selle juurde.
Prokurör ja kaitsja jäid sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe KrMS
§-de 239-245 sätteid järgides. Kohus on seisukohal, et Viktor Romanenkov on kokkuleppe
sõlmimisel väljendanud oma tõelist. Kriminaalasjas kogutud tõendid annavad aluse tunnistada
Viktor Romanenkov süüdi KarS § 424 järgi ning mõista talle karistus vastavalt kokkuleppele.

                                                4
Menetluskuludeks on kohtueelses menetluses makstud kaitsjatasu 96 eurot, kohtumenetluses
makstud kaitsjatasu 24 eurot ja sundraha, mille suuruseks teise astme kuriteo toimepanemises
süüdimõistmise korral on 1,5 kuupalga alammäära, s.o 645 eurot (palga alammäär on alates 1.
jaanuarist 2015. a 430 eurot). Vastavalt kokkuleppele tuleb Viktor Romanenkovil hüvitada
KrMS § 180 lg 1 ja 3 alusel menetluskulu 765 eurot 12 kuu jooksul.


/allkirjastatud digitaalselt/

Ingeri Tamm
kohtunik




                                             5
