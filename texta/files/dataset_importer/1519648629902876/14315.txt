                           KOHTUOTSUS
                                  EESTI VABARIIGI NIMEL


Kohus                           Tallinna Ringkonnakohus
Otsuse tegemise aeg ja koht     27. mai 2016, Tallinn
Väärteoasja number              4-16-1852
Kohtukoosseis                   Eesistuja Andres Parmas, liikmed Meelika Aava ja Urmas
                                Reinola
Kohtuistungi sekretär           Elina Huobolainen
Väärteoasi                      Aleksei Mihhailitšenko väärteoasi NPALS § 151 lg 1 järgi
Apelleeritud kohtuotsus         Harju Maakohtu 16. märtsi 2016. a otsus
Kaebuse esitaja                 Menetlusalune    isik     Aleksei    Mihhailitšenko        (ik
                                38802090355, viibib Tallinna Vanglas), apellatsioon
Kohtuistungil osalenud          Menetlusalune isik Aleksei Mihhailitšenko
isikud



RESOLUTSIOON

1. Muuta Harju Maakohtu 16. märtsi 2016. a põhiosa ning jätta sellest välja asjaolud, et
Aleksei Mihhailitšenko pani toime väärteo tarvitades metadooni, tramadooli,
klonasepaami ning metaboliiti.
2. Muus osas jätta Harju Maakohtu 16. märtsi 2016. a otsus muutmata. Apellatsioon
rahuldada osaliselt.


Edasikaebamise kord

Kohtuotsuse peale võib esitada kassatsiooni Riigikohtule kirjalikult 30 päeva jooksul alates
otsuse avalikult teatavakstegemisest. Kassatsiooni esitamise õigus on menetlusaluse isiku
advokaadist kaitsjal, kohtuvälisel menetlejal või tema advokaadist esindajal.


ASJAOLUD JA MENETLUSE KÄIK

1.    Politsei- ja Piirivalveameti Põhja Prefektuuri Lääne-Harju politseijaoskonna
vanemväärteomenetleja Oleg Klok koostas 19. veebruaril 2016 väärteoprotokolli

1                                                                                           1
nr AB1440838, millest nähtuvalt viibis A. Mihhailitšenko 31. oktoobril 2015 Pärnu mnt 328
maja juures seisundis, millest nähtuvalt oli ta eelnevalt tarvitanud narkootilist ainet –
fentanüüli – ilma arsti ettekirjutuseta. Sellega rikkus ta NPALS § 3 lg-s 1 sätestatud keeldu ja
pani toime NPALS § 151 lg-s 1 ettenähtud kuriteo. Protokolli kohaselt on tõenditeks
joobeseisundi tuvastamise saatekiri nr 2636t, kutse, tunnistaja ütlused.

2.     Harju Maakohtu 16. märtsi 2016. a otsusega tunnistati A. Mihhailitšenko süüdi
NPALS § 151 lg 1 järgi ja karistati arestiga 12 päeva. Arest kuulub täitmisele pööramisele
pärast A. Mihhailitšenko suhtes kriminaalasjas nr 1-15-8712 mõistetud ja 1. veebruari 2016. a
määruse nr 1-15-8715 alusel täitmisele pööratud karistuse ärakandmist. A. Mihhailitšenkolt
mõisteti riigi tuludesse välja ekspertiisitasu 35 eurot.

2.1. Maakohus leidis, et A. Mihhailitšenkole NPALS § 151 lg 1 järgi kvalifitseeritud väärteo
toimepanemine on tõendatud ja õigesti kvalifitseeritud. Arvestades narkootilise aine
tuvastamist organismis luges maakohus tõendatuks A. Mihhailitšenko poolt narkootikumide
tarvitamise 31. oktoobril 2015. Asjaolusid, et menetlusaluse isiku narkojoove oli tekkinud
muul moel kui narkootikumi ise tarbides, käesoleval juhul väärteoasja materjalidest ei nähtu.
Joobeseisundi tuvastamise saatekirjast nähtub, et 31. oktoobril 2015 suunati menetlusalune
isik ekspertiisi, millega tuvastati tema uriinist fentanüüli, metadooni, tramadooli,
klonasepaami ning metaboliidi sisaldus. Sotsiaalministri 18. mai 2005. a määruse nr 73 järgi
„Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja
psühhotroopsete ainete nimekirjad“ § 3 lg 1 järgi on narkootilised ja psühhotroopsed ained
määruse lisas 1 kehtestatud nimekirjas loetletud ained ja nende ainete isomeerid, estrid, eetrid
ja soolad ning nimetatud aineid sisaldavad ravimid. Fentanüül, metadoon, tramadool,
klonasepaam ning metaboliit kuuluvad narkootiliste ja psühhotroopsete ainete nimekirja ning
on seega narkootilised ained. Väärteoasja materjalidest ei nähtu, et menetlusalusel isikul oli
olemas arsti ettekirjutus tema organismis tuvastatud aine tarvitamiseks. Maakohus leidis, et
kuna sellise loa eeldamiseks puudub alus, tuleb lugeda tõendatuks loa puudumine. Maakohtu
hinnangul oli süütegu toime pandud kavatsetusega, kuivõrd A. Mihhailitšenko tarvitas
narkootikume teadlikult, seega seadis eesmärgiks süüteokoosseisule vastava asjaolu
teostamise ning teadis, et see saabub või vähemalt peab seda võimalikuks. Teo õigusvastasust
välistavad asjaolud puuduvad. Isik on süüvõimeline ning süüd välistavad asjaolud puuduvad.

2.2. Karistuse mõistmisel arvestas maakohus asjaoluga, et A. Mihhailitšenko pani NPALS
§ 151 lg 1 järgi kvalifitseeritava teo toime kavatsetult. Karistust kergendavad ning
raskendavad asjaolud puuduvad. Maakohtu hinnangul ei ole A. Mihhailitšenkole trahvi
määramine või siis ühiskondlikult kasuliku töö kohaldamine põhjendatud, kuna A.
Mihhailitšenkot on varasemalt väärtegude toimepanemise eest karistatud, sh korduvalt
NPALS § 151 lg 1 järgi. Lisaks pöörati talle kriminaalkorras mõistetud karistus täitmisele.
Viimati karistati menetlusalust isikut sarnase väärteo eest 10-päevase arestiga. Eelnevalt
mõistetud karistused ei ole A. Mihhailitšenko suhtes oma eesmärki täitnud, seega pidas
maakohus ainuvõimalikuks mõjutusvahendiks aresti 12 päeva.



MENETLUSOSALISTE SEISUKOHAD RINGKONNAKOHTUS




2                                                                                             2
3.      Harju Maakohtu 16. märtsi 2016. a otsusele on apellatsiooni esitanud menetlusalune
isik A. Mihhailitšenko, kes taotleb maakohtu otsuse tühistamist talle mõistetud karistuse osas
ning palub vähendada talle mõistetud karistust.

3.1. Apellant on seisukohal, et karistuseks 12 päeva aresti mõistmine on liiga range meede.
Rahumäe teel asuva arestikambri tingimused ei vasta Euroopa standarditele ning inimlikele
vajadustele. See muudab ühekordse rikkumise eest mõistetud karistust veelgi raskemaks.
A. Mihhailitšenko palub arvestada ka asjaolu, et proovi andmisel tunnistas ta toimepandut,
mistõttu ei olnud ekspertiisi läbiviimine vajalik. Ta märgib, et metadooni, tramadooli ja
klonasepaami tarvitas ta arsti ettekirjutuse alusel. Seda fakti oleks menetleja pidanud
arvestama ja juhul, kui seda peeti ebausaldusväärseks, oleks seda saanud kontrollida.
Metadooni sai ta narkosõltuvuse ravina Sõle tn 63 asuvast polikliinikust. Tramadooli ja
klonasepaami kirjutas talle retsepti alusel välja perearst Maria Pärna. Seega maakohtu otsuses
märgitu, et A. Mihhailitšenkol eeltoodud ainete tarvitamiseks arsti ettekirjutus puudus, on
väär. Apellant vaidlustab maakohtu otsust osas, millega maakohus on nende ainete tarvitamist
käsitlenud narkootiliste ainete tarbimisena ning on seda arvestanud karistuse mõistmisel.
A. Mihhailitšenko selgitab, et ta ei eita fentanüüli tarvitamist ilma arsti ettekirjutuseta, milles
ta tunnistas oma süüd koheselt.


RINGKONNAKOHTU SEISUKOHT

4.     Ringkonnakohus käsitleb esmalt apellatsioonis esitatud väiteid seoses
A. Mihhailitšenkole etteheidetava NPALS § 15 1 lg 1 järgi kvalifitseeritava väärteo
asjaoludega. Seejärel vastab kohus apellandi argumentidele seoses talle mõistetud karistusega
ja lõpuks võetakse kokku apellatsioonimenetluse tulemus.

5.     Maakohtu otsusega mõisteti A. Mihhailitšenko süüdi NPALS § 151 lg 1 järgi ja otsuse
põhiosast nähtub, et maakohus on arvestanud väärteo asjaoludena fentanüüli, metadooni,
tramadooli, klonasepaami ja metaboliidi tarvitamist. Maakohus märkis, et väärteoasja
materjalidest ei nähtu, et A. Mihhailitšenkol oli olemas arsti ettekirjutus tema organismis
tuvastatud ainete tarvitamiseks. Apellant aga rõhutab, et metadooni, tramadooli ja
klonasepaami tarvitas ta arsti ettekirjutuse alusel. Kriminaalkolleegiumi hinnangul väärivad
apellandi väited tähelepanu.

5.1. 19. veebruaril 2016 koostatud väärteoprotokollist nr AB1440838 nähtuvalt heidetakse
A. Mihhailitšenkole ette 31. oktoobril 2015 Pärnu mnt 328 maja juures viibimist seisundis,
millest nähtuvalt oli ta eelnevalt tarvitanud narkootilist ainet – fentanüüli – ilma arsti
ettekirjutuseta /tl 3/. Väärteotoimikusse on tõendina lisatud joobeseisundi tuvastamise
saatekiri-uuringuakt nr 2636T, mille kohaselt võeti A. Mihhailitšenkolt 31. oktoobril 2015
uriiniproov ja selles tuvastati fentanüüli, metadooni, tramadooli, klonasepaami ning
metaboliidi sisaldus. Viidatud ainete puhul on tegemist sotsiaalministri 18. mai 2005. a
määruse nr 73 „Narkootiliste ja psühhotroopsete ainete meditsiinilistel ja teaduslikul
eesmärgil käitlemise ning sellealase arvestuse ja aruandluse tingimused ja kord ning
narkootiliste ja psühhotroopsete ainete nimekirjad“ lisas 1 loetletud ainetega, mistõttu on
nende käitlemine NPALS § 3 lg 1 alusel keelatud.

5.2. VTMS § 87 näeb ette, et väärteoasja arutatakse menetlusaluse isiku suhtes ja
väärteoprotokollis sätestatud ulatuses. See tähendab, et kohus on asja arutamisel seotud
väärteoprotokolli teokirjeldusega ehk faktiliste asjaoludega ja tal puudub õigus tuvastada

3                                                                                                3
väärteoprotokollis kajastamata koosseisulisi asjaolusid (RKKKo nr 3-1-1-88-14, p 6.3).
Sisuliselt kannab väärteoprotokoll väärteomenetluses samasugust funktsiooni, nagu
süüdistusakt kriminaalmenetluses (samas). Ringkonnakohus selgitab, et kuna
väärteoprotokollis heideti A. Mihhailitšenkole ette fentanüüli tarvitamist, ei saanud kohus
väljuda väärteoprotokolli piiridest ning tuvastada väärteoprotokollis kajastamata asjaolusid
ehk A. Mihhailitšenko poolt ka teiste narkootiliste ainete tarvitamist. A. Mihhailitšenko on
juba väärteoprotokolliga tutvudes 19. veebruaril 2016 andnud ütluseid, et metadooni,
tramadooni ja klonasepaami tarvitas ta arsti ettekirjutuse alusel. Kuna talle tutvustatud
väärteoprotokolli teokirjelduses nende ainete tarvitamisele viiteid ei olnud, oli nende
tarvitamise süüteokoosseisu asjaoludena tuvastamine maakohtu poolt A. Mihhailitšenkole ka
üllatav. Samas on maakohus nõuetekohaselt lugenud tõendatuks A. Mihhailitšenko poolt talle
väärteoprotokollis ette heidetud fentanüüli tarvitamist ilma arsti ettekirjutuseta, mis on
väärteona kvalifitseeritav NPALS § 151 lg 1 järgi. Seda asjaolu ei vaidlusta apellatsioonis ka
A. Mihhailitšenko. Kuna ringkonnakohus saab VTMS § 147 lg 1 p-le 3 tuginedes muuta
maakohtu otsuse põhiosa, jättes sellest välja väärteoprotokolli välised asjaolud, ei tingi
maakohtu poolt osaline väärteoprotokolli piiridest väljumine A. Mihhailitšenko
süüdimõistmise tühistamist.

6.      Järgmiseks selgitab ringkonnakohus, kas esineb aluseid A. Mihhailitšenkole NPALS
     1
§ 15 lg 1 alusel mõistetud 12 päeva aresti vähendamiseks. Maakohus on karistuse mõistmisel
arvestanud KarS §-s 56 sätestatud asjaolusid. Karistust kergendavaid ja raskendavaid
asjaolusid maakohus ei tuvastanud. Väärteo pani A. Mihhailitšenko toime kavatsetult. Trahvi
ega ühiskondlikult kasuliku töö määramist ei pidanud maakohus põhjendatuks, kuna
A. Mihhailitšenkot on korduvalt varem väärteokorras karistatud, sh korduvalt NPALS § 15 1
lg 1 järgi. Lisaks pöörati täitmisele talle mõistetud kriminaalkaristus. Viimati karistati teda
NPALS § 151 lg 1 järgi arestiga 10 päeva. Sellest tulenevalt leidis maakohus, et
A. Mihhailitšenkot on võimalik mõjutada vaid aresti mõistmisega. Kriminaalkolleegium
märgib, et kuigi maakohus on A. Mihhalitšenkole metadooni, tramadooli, klonasepaami ning
metaboliidi tarvitamise etteheitmisega väljunud väärteoprotokolli piiridest, ei ole maakohus
otsusest nähtuvalt arvestanud neid asjaolusid karistuse mõistmisel. Kuigi A. Mihhailitšenko
selgitas ringkonnakohtu istungil, et ta on vahepeal läbinud rehabilitatsiooni ja narkootiliste
ainete sõltuvusest vabanenud, nähtub karistusregistrist, et teda on NPALS § 15 1 lg 1 alusel
arestiga karistatud ka 3. detsembril 2015. Karistusregistrist nähtuvalt asus A. Mihhailitšenko
täitmisele pööratud karistust kandma 22. jaanuaril 2016. Seega ei olnud A. Mihhailitšenkol
31. oktoobril 2015. a toime pandud väärteo, 3. detsembri 2015. a väärteokaristuse ja
kriminaalkaristuse täitmisele pööramise vahel piisavalt aega oma sõltuvusprobleemiga
tõsikindlalt tegelemiseks. Karistusregistrist nähtuvalt ei ole A. Mihhailitšenkole 18. septembri
2015. a väärteootsusega KarS § 218 lg 1 alusel mõistetud rahatrahv tasutud. Märkimist väärib,
et maakohtu poolt mõistetud karistus (arest 12 päeva) jääb alla sanktsiooni keskmise määra.
Seega arvestades A. Mihhailitšenko kriminaal- ja väärteokaristusi, sh samalaadsete süütegude
toimepanemist ja asjaolu, et varasemad karistused ei ole hoidnud A. Mihhailitšenkot
väärtegude toimepanemisest, jagab ringkonnakohus maakohtu seisukohta ning peab NPALS §
151 lg 1 alusel mõistetud 12-päevast aresti põhjendatuks.

7.      Ringkonnakohus ei nõustu apellandi väitega, et kuna ta tunnistas fentanüüli
tarvitamist, ei olnud uriinis narkootilise või psühhotroopse aine tuvastamiseks uuringu
läbiviimine vajalik. Kriminaalkolleegium märgib, et isikule etteheidetavad süüteod peavad
olema igakülgselt ja tõsikindlalt tõendatud. Juhul, kui uuringud ja ekspertiisid on vajalikud
tõendamiseseme asjaolude tuvastamiseks, on kohtuvälisel menetlejal väärteo asjaolude


4                                                                                             4
väljaselgitamisel õigus otsustada, kas tõendite kogumiseks uuringuid ja ekspertiise teostatakse
või mitte.

8.    Eeltoodust tulenevalt ja juhindudes VTMS §147 lg 1 p-st 3 muudab ringkonnakohus
Harju Maakohtu 16. märtsi 2016. a põhiosa ning jätab sellest välja asjaolud, et
A. Mihhailitšenko pani toime väärteo tarvitades metadooni, tramadooli, klonasepaami ning
metaboliiti. Muus osas jätab ringkonnakohus Harju Maakohtu 16. märtsi 2016. a otsuse
muutmata. Apellatsioon kuulub rahuldamisele osaliselt.


/allkirjastatud digitaalselt/




5                                                                                            5
