                                    MÄÄRUS
Kohus                                 Tartu Ringkonnakohus
Kohtukoosseis                         Maili Lokk, Agu Timmi, Tiina Pappel
Määruse tegemise aeg ja koht          19.01.2016, Tartu
Haldusasja number                     3-14-52447
Haldusasi                             Aleksandr Sinetski kaebus Tallinna Vangla vastu kahju
                                      hüvitamise nõudes summas 6600 eurot seoses
                                      ebainimlike kinnipidamistingimustega
Vaidlustatud kohtulahend              Tartu Halduskohtu 26.08.2015. a otsus
Menetluse alus ringkonnakohtus        Tallinna Vangla apellatsioonkaebus
Asja läbivaatamine                    Kirjalik menetlus
Menetlusosalised                      Kaebaja Aleksandr Sinetski
                                      Esindaja v.adv Denis Piskunov
                                      Vastustaja Tallinna Vangla
RESOLUTSIOON
     1.      Tühistada Tartu Halduskohtu 26.08.2015. a otsus ja lõpetada asja
     menetlus.
     2.      Tagastada Advokaadibüroo Magnusson OÜ-le 15.12.2014 tasutud
     riigilõiv summas 25 eurot.
     3.      Ülejäänud osas jäävad menetluskulud (õigusabikulud) kaebaja enda
     kanda.

EDASIKAEBAMISE KORD
Määruse peale võib esitada määruskaebuse otse Riigikohtule 15 päeva jooksul määruse
teatavakstegemisest.


ASJAOLUD JA MENETLUSE KÄIK

1. Tallinna Vangla registreeris 25.03.2014 A. Sinetski kahju hüvitamise nõude, milles ta
leidis, et teda on hoitud Tallinna Vanglas ebainimlikes kinnipidamistingimustes, sest
kinnipeetava isiklik ruum kambrites jääb alla 3 m². Lisaks märkis A. Sinetski järgmisi
asjaolusid: talle võimaldati ainult 20-minutiline dušikord nädalas olukorras, kus kambrites
puudus soe vesi; kambri õhuaknad olid kaetud perforeeritud metallist plaatidega, mis
takistasid õhuvahetust. A. Sinetski taotles alates 2007. aastast Tallinna Vanglas viibitud 22
kuu eest välja mõista iga kuu eest 500 eurot. Tallinna Vangla andis 13.05.2014. a kirjaga nr 5-
18/14/8958-2 A. Sinetskile kahju hüvitamise nõudes esinevate puuduste kõrvaldamiseks 10
päeva alates kirja kättesaamisest. A. Sinetski esindaja vangla kirjale ei vastanud. Tallinna
Vangla tagastas 29.09.2014. a vastusega nr 5-18/14/8958-3 A. Sinetski kahju hüvitamise
taotluse perioodi 29.01.2008-25.02.2009 osas läbivaatamatult ning perioodi 13.09.2012-
17.07.2013 osas jättis taotluse rahuldamata.

2. A. Sinetski esitas 15.10.2014 Tartu Halduskohtule kaebuse ja 20.11.2014 kohandatud
kaebuse Tallinna Vangla vastu perioodidel 02.2008-02.2009 ja 09.2012-07.2013
inimväärikust alandavates tingimustes hoidmisega tekitatud kahju hüvitamiseks summas 6600
eurot, s.o 300 eurot iga kuu eest. Lisaks taotles kaebaja viivist seadusjärgses määras
põhinõudest alates kaebuse esitamisest kuni põhinõude rahuldamiseni. Kaebaja hinnangul on
kahju tekkinud tema kinnipidamise tõttu Tallinna Vangla inimväärikust alandavates
tingimustes, mis põhjustasid kaebajale stressi ja allasurutuse tunde. Kaebaja viitas
ebapiisavale põrandapinnale ning Euroopa Inimõiguste Kohtu (EIK) praktikale selles vallas.
Kaebaja märkis, et Tallinna Vangla 6-kohalistes kambrites on üldpinda enamasti umbes 2,5 m²
või natuke vähem inimese kohta ning vaba pinda, kust on maha arvutatud mööbli ja inventari
alla jääv ruum, on vähem kui 1,5 m² inimese kohta. Kaebaja viitas ka muudele puudustele
vangla olmetingimustes: vanemas eluosakonnas on ooteaeg tualeti kasutamiseks
ebamõistlikult pikk; vahistatute kambrites ja kinnipeetavate ootekambrites on inimesed
lukustatud 23 tundi ööpäevas; kinnipeetavatele on ette nähtud 1-tunnine jalutuskäik boksis,
mille suurus jääb alla 15 m²; riideid tuli pesta ja kuivatada kambris, mistõttu on seal pidevalt
niiske ning kambrite seintel võib kohata hallitust; kambri ventilatsioon on puudulik; tagatud ei
ole piisavad pesemisvõimalused, kuna vangla võimaldab 20-minutilist duširuumi külastust
nädalas ja seda olukorras, kus kambrites on ainult külm vesi; kambri valgustus ei vasta
vangistusseaduse (VangS) § 45 lg-s 1 sätestatud nõuetele.

3. Tartu Halduskohus tagastas 28.11.2014. a määrusega kaebuse osaliselt, s.o kahju
hüvitamise nõudes perioodi 29.01.2008-25.02.2009 osas. Tartu Halduskohus võttis
22.12.2014. a määrusega kaebuse menetlusse perioodi 13.09.201217.07.2013 osas.

4. Tartu Halduskohus jättis 26.08.2015. a otsusega kaebuse läbi vaatamata osas, milles
kaebaja taotleb mittevaralise kahju hüvitamist seoses Tallinna Vangla kambrite ebapiisava
valgustatuse, liigniiskuse ja hallitusega ning WC-sse saamise pika ooteajaga kinnipeetavate
eluosakonnas; rahuldas A. Sinetski kaebuse osaliselt; mõistis Tallinna Vanglalt A. Sinetski
kasuks välja 240 eurot ja ülejäänud osas jättis kaebuse rahuldamata; menetluskulud jättis
kohus poolte endi kanda. Otsuse põhjendused:
1) Isikliku ruumi pindala arvutamisel tuleb kambri üldpindalast välja jätta tualeti alune pind.
Nii EIK lahendites kui ka vangla sisekorraeeskirja (VSkE) § 6 lg-s 6 on räägitud kas 3- või
2,5ruutmeetrisest põrandapinnast isiku kohta, mitte kambri sisustusest vabast põrandapinnast.
Kaebaja viibis 120 päeva olukorras, kus talle oli tagatud vähem kui 3 m² põrandapinda, sellest
47 päeva olukorras, kus tagatud oli vähem kui 2,5 m² põrandapinda. Seega jäi isiklik ruum
alla minimaalse lubatavaks peetava määra, mille tõttu EIK praktika kohaselt tuleb
kinnipidamistingimusi pidada Euroopa inimõiguste ja põhivabaduste kaitse (EIÕK) art-st 3
tuleneva inimväärikust alandava kohtlemise keeluga vastuolus olevaks. Riigivastutuse
seaduse (RVastS) § 7 lg-s 1 viidatud õiguskaitsevahendite kasutamata jätmine ei takista
hüvitusnõude rahuldamist. Kaebaja kasuks tuleb välja mõista 2 eurot päeva eest, mil talle ei
olnud tagatud minimaalselt nõutav isiklik ruum, s.o kokku 240 eurot.
2) Kaebaja ei ole väitnud, et hüvitise maksmisega viivitamine oleks tema jaoks kaasa toonud
varalise kahju tekkimise, mille hüvitamiseks oleks kohane ja vajalik viivise kohaldamine.
Kahju puudumise tõttu ei ole täidetud RVastS § 7 lg-s 1 sätestatud eeldused ja vastavalt
puudub alus viivise nõude rahuldamiseks.

MENETLUSOSALISTE PÕHJENDUSED RINGKONNAKOHTUS


                                               2
5. Tallinna Vangla esitas 08.09.2015 apellatsioonkaebuse, milles ta palub tühistada Tartu
Halduskohtu 26.08.2015. a otsus osas, millega kohus rahuldas osaliselt A. Sinetski kaebuse ja
mõistis kaebaja kasuks välja 240 eurot mittevaralise kahju tekitamise eest ning teha asjas uus
otsus, millega jätta A. Sinetski kaebus täies ulatuses rahuldamata. Vastustaja leiab, et kohus on
ebaõigesti arvestanud põrandapinna arvestamisel kambri üldpindalast maha WC alla jääva
pinna ning kaebaja oli paigutatud kambritesse, mis vastasid siseriiklikes õigusaktides
sätestatud põrandapinna ruutmeetritele, mistõttu ei ole kaebajat inimväärikust alandavates
tingimustes hoitud. Vastustaja märgib, et kohus on jätnud isikuõiguste riive tuvastamisel
muude kinnipidamistingimustega ja asjas tähtsust omavate asjaoludega arvestamata ega
nõustu kohtu seisukohaga, et vangla ei ole tõendanud süü puudumist. Vastustaja leiab, et
kohus on jätnud arvestamata seisukohad, mis välistavad võimaluse lugeda alla 3 m²
põrandapinda isiku kohta kambris automaatselt EIÕK art 3 rikkumiseks..

6. A. Sinetski esitas 12.10.2015 vastuse apellatsioonkaebusele, milles ta märgib, et ei nõustu
vastustaja käsitlusega, et WC alune pind tuleb maha arvata kambri pindalast. Kaebaja on
seisukohal, et Eesti riik pidi teada saama inimõiguste rikkumisest hiljemalt 05.03.2004, mil
võeti vastu CPT 2004. a raport. Kaebaja leiab, et vastustajal olid võimalused vähendada
ruumipuudusest tulenevaid kannatusi rohkem väljas viibimise võimaldamisega, kuid seda ei
tehtud, seega on vastustaja olnud tegevusetu ja käitunud süüliselt.

7. A. Sinetski esitas 24.09.2015 apellatsioonkaebuse, milles ta palus tühistada Tartu
Halduskohtu 26.08.2015. a otsus ja teha uus otsus, millega kaebus rahuldada või
alternatiivselt saata asi tagasi halduskohtule uueks läbivaatamiseks. Tartu Ringkonnakohus ei
jätkanud 08.10.2015. a määrusega kaebajale menetlusabi andmist riigilõivu tasumisest
vabastamiseks apellatsioonkaebuse esitamisel, jättis kaebaja apellatsioonkaebuse käiguta ja
andis 10 päeva määruse jõustumisest arvates täiendava riigilõivu 82,80 euro tasumiseks.
Kaebaja esindaja sai ringkonnakohtu 08.10.2015. a määruse kätte 08.10.2015. Määrus jõustus
24.10.2015, kuna seda ei vaidlustatud. Kuna kaebaja ei tasunud nõutud riigilõivu, siis tagastas
ringkonnakohus 23.11.2015. a määrusega kaebaja apellatsioonkaebuse. Kaebaja esindaja sai
23.11.2015. a määruse kätte 23.11.2015 ning ei ole seda vaidlustanud. Seega on
ringkonnakohtu 23.11.2015. a määrus jõustunud.

8. A. Sinetski esitas 17.12.2015 seisukoha, milles ta leidis, et kaebus on esitatud tähtaegselt,
mistõttu ei ole vajalik kaebuse esitamise tähtaja ennistamise taotluse esitamine. Kaebaja
märkis, et ta esitas taotluse vastustajale 25.03.204, seega pidi vastustaja lahendama taotluse
hiljemalt 25.05.2014 (RVastS § 18 lg 1), kuid tegi seda alles 29.09.2014, mistõttu
halduskohtumenetluse seadustiku (HKMS) § 47 lg-t 3 arvestades oli kaebajal aega kohtusse
pöördumiseks kuni 25.05.2015, kuid kaebaja esitas kaebuse kohtusse 20.11.2014, seega
tähtaegselt. Kaebaja viitab HKMS-i kommenteeritud väljaandes viidatule, mille kohaselt
HKMS § 47 lg 3 ja RVastS § 18 lg 2 vahel on vastuolu, mis tuleks lahendada ilmselt HKMS-i
sätete ülimuslikkust tunnistades.

9. Tallinna Vangla esitas 22.12.2015 seisukoha, milles ta palub jätta A. Sinetski taotlus
rahuldamata ja lõpetada kaebuse menetlemine ning menetluskulud jätta kaebaja kanda.
Vastustaja leiab, et kaebaja ei ole esitanud ühtegi mõjuvat põhjust kaebuse esitamise tähtaja
ennistamiseks ning lähtuda tuleb RVastS § 18 lg-s 2 toodud regulatsioonist, mis on HKMS
§ 47 lg 3 suhtes erisäte. Vastustaja hinnangul vangla viivitus kahju hüvitamise nõude
lahendamisega ei anna alust kaebajale kaebuse esitamisega viivitada, kuivõrd sellisel juhul on
seadusandja ette näinud võimaluse pöörduda kohtusse.


                                               3
RINGKONNAKOHTU PÕHJENDUSED

10. Ringkonnakohus leiab, et Tartu Halduskohtu 26.08.2015. a otsus tuleb tühistada
olenemata vastustaja apellatsioonkaebuse sisust ja lõpetada asja menetlus.

11. HKMS § 197 lg 1 kohaselt kontrollib ringkonnakohus apellatsiooni korras halduskohtu
otsuse seaduslikkust ja põhjendatust üksnes apellatsioonkaebusega vaidlustatud ulatuses ning
lg 2 kohaselt ei ole ringkonnakohus seotud apellatsioonkaebuse õiguslike põhjendustega.
Kohtupraktikas on selgitatud, et ulatuses, milles esimese astme kohtu lahend on vaidlustatud,
kontrollib ringkonnakohus otsuse seaduslikkust kõigist asja lahendamisel olulistest
materiaalõiguslikest, protsessuaalsetest ja tõendamisse puutuvatest aspektidest lähtudes
(Riigikohtu 15.01.2014. a otsus nr 3-3-1-71-12, p 13.3; 13.11.2008. a otsus nr 33126-08, p 11;
11.03.2004. a otsus nr 3-3-1-8-04, p 24; 16.10.2002. a otsus nr 3314102, p 15). Seega on
ringkonnakohtul käesolevas asjas õigus kontrollida, kas halduskohus on A. Sinetski
hüvitamiskaebuse õigesti menetlusse võtnud.

12. Asja materjalidest nähtuvalt on Tallinna Vangla registreerinud kaebaja poolt esitatud kahju
hüvitamise nõude 25.03.2014 ning seejärel on vangla 13.05.2014 andnud puuduste
kõrvaldamiseks tähtaja, kuid A. Sinetski ei ole puudusi kõrvaldanud. Kaebuse halduskohtusse
on kaebaja esitanud 15.10.2014.

13. Hüvitamiskaebusega halduskohtusse pöördumisel näeb VangS § 1¹ lg 8 ette, et vangla
tekitatud kahju hüvitamiseks on kinnipeetaval või vahistatul õigus halduskohtu poole
pöörduda tingimusel, et kinnipeetav või vahistatu on eelnevalt esitanud RVastS-is sätestatud
korras kahju hüvitamise taotluse vanglale ning vangla on taotluse tagastanud või rahuldamata
või tähtaegselt läbi vaatamata jätnud. RVastS § 18 lg-st 1 tuleneb vanglale 2kuuline tähtaeg
taotluse lahendamiseks. Kohtupraktikas on sedastatud, et VangS § 1¹ lg-s 8 toodud kohtueelse
menetluse läbimise järgselt kohtusse pöördumisele kehtib RVastS § 18 lg-st 2 tulenev
30päevane kohtusse pöördumise tähtaeg. RVastS § 18 lg 2 reguleerib kohtusse pöördumist ka
taotluse tähtaegselt lahendamata jätmise korral (Riigikohtu 08.10.2008. a määrus nr 3314108,
p 9; 04.06.2013. a määrus nr 3-3-1-86-12, p 11). Seega peab kinnipeetav või vahistatu
kohtusse pöörduma hiljemalt 30 päeva jooksul vanglale esitatud taotluse läbivaatamiseks
ettenähtud 2-kuulise tähtaja möödumisest. Eelnevast lähtuvalt oli kaebajal kohustus esitada
halduskohtule kaebus, arvestades vanglale kahju hüvitamise nõude esitamise aega, hiljemalt
25.06.2014, kuid kaebaja on kaebuse halduskohtusse esitanud 15.10.2014. Seega on A.
Sinetski esitanud hüvitamiskaebuse halduskohtule mittetähtaegselt.

14. Kaebuses ei ole kaebaja tähtaja ennistamise taotlust esitanud. Ringkonnakohus kohustas
kaebajat 15.12.2015. a määrusega (tl 121-122) esitama kohtule kaebuse esitamise tähtaja
ennistamise põhjendatud taotlus hiljemalt 23.12.2015. Kaebaja esindaja sai määruse kätte
15.12.2015 (tl 125). Kaebaja esindaja esitas 17.12.2015 ringkonnakohtule seisukoha, milles ta
ei pidanud vajalikuks esitada tähtaja ennistamise taotlust, kuivõrd leidis, et kaebus on esitatud
tähtaegselt. Ringkonnakohus ei nõustu kaebaja seisukohaga, et HKMS § 47 lg-s 3 sätestatut
arvestades oli tal aega kohtusse pöördumiseks kuni 25.05.2015. Riigikohus on selgitanud, et
RVastS-is kahjunõude esitamise kohta sätestatu on kohaldatav eriregulatsioonina ning HKMS
sätestab kahju hüvitamise nõude üldised tähtajad. Vastasel juhul muutuks RVastS § 18 lg 2
regulatsioon sisutuks (Riigikohtu 08.10.2008. a määrus nr 3-3-1-41-08, p 8). Ringkonnakohus
leiab, et olukorras, kus haldusorganile esitatud kahju hüvitamise nõude lahendamise tähtaeg
tuleneb RVastS §-st 18, on põhjendamatu väita, et sama paragrahvi teises lõikes sätestatud
tähtaeg halduskohtule kaebuse esitamiseks ei kohaldu. Seega kohaldub haldusorganile kahju
hüvitamise nõude esitamise puhul üldsätte HKMS § 47 lg 3 asemel eriregulatsioonina RVastS

                                               4
§ 18 lg 2, mille kohaselt tuleb haldusorgani poolt isiku taotluse RVastS § 18 lg-s 1 sätestatud
tähtaja jooksul mitteläbivaatamise korral pöörduda kohtusse hiljemalt 30 päeva jooksul selle
tähtaja möödumisest.

15. Tulenevalt HKMS § 71 lg-st 1, kui menetlusosaline lasi mööda seaduses sätestatud
menetlustähtaja, ennistab kohus tähtaja menetlusosalise avalduse alusel, kui menetlusosaline
ei saanud tähtaega järgida mõjuval põhjusel. Kuivõrd kaebaja esindaja ei pidanud 17.12.2015.
a seisukohas vajalikuks esitada tähtaja ennistamise taotlust, ei ole ringkonnakohtule esitatud
ühtegi põhjust, mis oleks takistanud kaebajal esitada kaebust ringkonnakohtu poolt juba
15.12.2015. a määruses osutatud RVastS § 18 lg-s 2 sätestatud 30-päevase tähtaja jooksul.
Seega ei ole ringkonnakohtule teada põhjuseid, mis takistasid kaebajal esitada kaebust
halduskohtule tähtaegselt ning mis võiksid kaasa tuua kaebetähtaja ennistamise. Asja
materjalides olevast 22.03.2014. a volikirjast (tl 4) järelduvalt on kaebajat vanglale kahju
hüvitamise taotluse esitamisel esindanud advokaat, kes pidi oma erialateadmiste tõttu olema
teadlik ka halduskohtule kahju hüvitamise nõude esitamise tähtajast. Kuna kaebus on esitatud
halduskohtusse mittetähtaegselt ning tähtaja ennistamiseks mõjuv põhjus puudub, siis on
halduskohus võtnud A. Sinetski kaebuse ebaõigesti menetlusse ja teinud otsuse mittelubatava
kaebuse suhtes.

16. HKMS § 200 p 5 kohaselt on ringkonnakohtul apellatsioonkaebuse lahendamisel õigus
tühistada määrusega halduskohtu otsus osaliselt või täielikult ja jätta kaebus läbi vaatamata
või lõpetada asja menetlus. HKMS § 152 lg 1 p 2 kohaselt lõpetab kohus määrusega
menetluse kaebetähtaja ületamise korral vastavalt käesoleva seadustiku § 124 lg-le 2. HKMS
§ 124 lg 2 kohaselt kohus lõpetab määrusega asja menetluse, kui kaebus on esitatud tähtaega
rikkudes ja tähtaeg ei kuulu ennistamisele. HKMS § 155 lg 3 ls 1 sätestab, et kui kaebuse
jätab läbi vaatamata või menetluse lõpetab kõrgema astme kohus, tühistab ta ühtlasi
määrusega alama astme kohtu lahendi. Kuna Tartu Halduskohus on menetlenud tähtaja
rikkumisega esitatud kaebust, siis tühistab ringkonnakohus halduskohtu otsuse täielikult ja
lõpetab asja menetluse.

17. HKMS § 104 lg 5 p 4 kohaselt tasutud riigilõiv tagastatakse, kui kohus lõpetab menetluse
HKMS § 152 lg 1 p 2 või p 4 alusel. Tartu Halduskohus vabastas 28.11.2014. a määrusega
(tl 3234) kaebaja riigilõivu tasumisest kaebuse esitamisel osaliselt ning kohustas kaebajat
tasuma riigilõivu summas 25 eurot. Nõutud riigilõiv on tasutud 15.12.2014 Advokaadibüroo
Magnusson OÜ poolt (tl 40). Kuna ringkonnakohus lõpetab menetluse HKMS § 152 lg 1 p 2
alusel, siis kuulub asjas tasutud riigilõiv summas 25 eurot tagastamisele Advokaadibüroo
Magnusson OÜ-le.

18. 17.12.2015 esitatud avalduses menetluskulude kindlaksmääramiseks toob kaebaja esindaja
apellatsioonimenetluses kantud menetluskuluna välja õigusabikulud summas 276 eurot ning
palub need vastustajalt kaebaja kasuks välja mõista. HKMS § 108 lg 4 kohaselt kannab
kaebaja menetluskulud kaebuse läbi vaatamata jätmise ja menetluse lõpetamise korral, kui
samas paragrahvis ei sätestata teisiti. HKMS § 108 näeb menetluse lõpetamise korral sellise
erandi ette üksnes lg-s 6, mille kohaselt kannab vastustaja menetluskulud siis, kui asjas
lõpetatakse menetlus HKMS § 152 lg 1 p 4 alusel. Kuna käesolevas asjas vastav säte
menetluse lõpetamise alusena kohaldamisele ei kuulu, kannab asjas peale tagastatava
riigilõivu muud menetluskulud kaebaja ise ja ringkonnakohtul puudub alus 17.12.2015
esitatud menetluskulude nimekirjas märgitud õigusabikulusid Tallinna Vanglalt kaebaja
kasuks välja mõista.



                                              5
19. Tallinna Vangla oli apellatsiooniastmes riigilõivu tasumisest HKMS § 104 lg 10 alusel
vabastatud. Eeltoodut arvestades puudub alus antud osas menetluskulude jaotamiseks.



 /allkirjastatud digitaalselt/   /allkirjastatud digitaalselt/   /allkirjastatud digitaalselt/
          Maili Lokk                     Agu Timmi                       Tiina Pappel




                                                6
