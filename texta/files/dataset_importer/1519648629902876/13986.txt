                             KOHTUOTSUS
                                  EESTI VABARIIGI NIMEL
Kohus                             Viru Maakohus
Otsuse tegemise aeg ja koht       31. mai 2016, Jõhvi kohtumaja
Kriminaalasja number              1-16-4763 (16244000665)
Kohtunik                          Deniss Minzatov
Kohtuistungi sekretär             Piret Juuse
Tõlk                              Olga Nõmmemees
Prokurör                          Maarja Talts
Asja läbivaatamise kuupäev        31.05.2016 avalikul kohtuistungil
Kriminaalasi                    Vladimir Kurenko süüdistuses KarS § 424 järgi
                                kiir-kokkuleppemenetluses
Süüdistatav                     Vladimir Kurenko, isikukood 36201212224, Vene
                                Föderatsiooni kodanik, keskharidusega, emakeel vene keel,
                                elukoht xxx, töökoht xxx, varem kriminaalkorras karistatud:
                                - 15.08.2007 Viru Maakohtu otsusega KarS § 424 järgi
                                rahalise karistusega summas 929,91 eurot
                                Kahtlustatavana kinni peetud alates 29.05.2016
RESOLUTSIOON            Juhindudes KrMS § 2564-§ 2565, § 247-§ 249, § 313, § 315-§ 319 kohus

                                        O T S U S T A S:

1. Süüdi tunnistada Vladimir Kurenko kuriteo toimepanemises KarS § 424 järgi ning mõista
   temale karistuseks 6 (kuus) kuud vangistust.
2. KarS § 65 lg 2 alusel liita mõistetud karistusele Viru Maakohtu 15.08.2007 kohtuotsusega
   mõistetud ja ärakandmata rahaline karistus summas 929,91 eurot, mõistes liitkaristuseks 6
   (kuus) kuud vangistust ja rahalise karistuse summas 929,91 eurot (üheksasada
   kakskümmend üheksa eurot ja üheksakümmend üks senti).
3. KarS § 64 lg 2 alusel viia rahaline karistus täide iseseisvalt.
4. KarS § 68 lg 1 alusel arvata karistusaja hulka eelvangistuses viibitud aeg alates 29.05.2016
   kuni 31.05.2016, s.o 3 (kolm) päeva ning lõplikuks vangistuseks mõista 5 (viis) kuud ja 27
   (kakskümmend seitse) päeva vangistust.
5. KarS § 74 lg 1,3 alusel jätta mõistetud vangistus tingimisi Vladimir Kurenko suhtes
   kohaldamata ning täitmisele täielikult pööramata, kui ta ei pane 1 (ühe) aasta ja 6 (kuue)
   kuu pikkuse katseaja kestel toime uut kuritegu ning täidab KarS § 75 lg 1 p 1-6 ettenähtud
   kontrollnõudeid ja Kars § 75 lg 2 p 2 sätestatud kohustusi.
6. Kohustada Vladimir Kurenko järgima KarS § 75 lg 1 p-des 1-6 ja Kars § 75 lg 2 p 2, 8
   sätestatud kontrollnõudeid ning kohustusi Viru Vangla Kriminaalhooldusosakonna juhataja
   poolt määratud kriminaalhooldusametniku järelevalve all:
-   Elama kohtu määratud alalises elukohas xxx.
                                                                                                1
-   Ilmuma kriminaalhooldaja määratud ajavahemike järel kriminaalhooldusosakonda
    registreerimisele.
-   Alluma kriminaalhooldaja kontrollile oma elukohas ning esitama talle andmeid oma
    kohustuste täitmise ja elatusvahendite kohta.
-   Saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks.
-   Saama kriminaalhooldusametniku eelneva loa elu-, töö- või õppimiskoha vahetamiseks.
-   Saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.
-   Mitte tarvitama alkoholi.
    Katseaja algus 31.05.2016, v.a käitumiskontrolli nõuete osas, mille kohaldamist alustatakse
    pärast kohtulahendi jõustumist.

7. KarS § 50 lg 1 alusel võtta Vladimir Kurenko´lt lisakaristusena ära mootorsõiduki juhtimise
   õigus 3-(kolmeks) kuuks. Lisakaristuse kandmise algus on alates kohtuotsuse jõustumisest.
   Vastavalt liiklusseaduse §-le 127 tuleb juhiluba 5 tööpäeva jooksul pärast mootorsõiduki
   juhtimisõiguse äravõtmise otsuse jõustumist loovutada Maanteeametile.

8. Välja mõista Vladimir Kurenko´lt riigituludesse menetluskulud:
    322,50 eurot sundraha;
    96 eurot kaitsjatasu;
    kokku 418,50 eurot (nelisada kaheksateist euro ja 50 senti).

    Menetluskulud 418,50 eurot tasuda 12 kuu jooksul alates kohtuotsuse jõustumisele
    järgnevast kuust Maksu- ja Tolliameti arveldusarvele:
    SEB pangas nr EE351010052031000004
    Swedbank nr EE502200221014193355
    Nordea pangas nr EE401700017002872300
    Danske Bank nr EE873300333499990003
    Maksekorraldusele märkida viitenumber 99916700040889,
    ning selgitus „Vladimir Kurenko 1-16-4763 menetluskulud“.
    Kui rahalised nõuded pole täies ulatuses tähtaegselt tasutud suunatakse nõuded
    täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kohtuotsuse peale on kohtumenetluse poolel õigus esitada apellatsioon Tartu Ringkonnakohtule
kui tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.




                                                                                                   2
ASJAOLUD

Süüdistus ja kokkuleppe tingimused

Vladimir Kurenko´le on esitatud süüdistus selles, et tema juhtis 29.05.2016 kella 20.09 paiku
Ida-Virumaal, Kohtla-Järve linnas, Tervise 1 maja juures mootorsõidukit xxx reg-nr xxx, olles
ise alkoholi tarvitamisest tingitud joobeseisundis, mis avaldus selles, et mõõtes tõendusliku
alkomeetriga Dräger Alcotest 7110EST ARDF-0054, tuvastati alkoholisisaldus tema ühes liitris
väljahingatavas õhus 1,11 mg/l. Vladimir Kurenko rikkus kuriteo toime panemise ajal kehtinud
liiklusseaduse § 69 lg 1 nõudeid, mille kohaselt ei tohi mootorsõidukijuht olla joobeseisundis.
Liiklusseaduse § 69 lg 2 p 1 järgi loetakse mootorsõidukijuht alkoholijoobes olevaks, kui juhi
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem. Sellega pani Vladimir Kurenko toime
KarS § 424 järgi kvalifitseeritava kuriteo, s.o mootorsõiduki juhtimise joobeseisundis.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
Vladimir Kurenko süüditunnistamist KarS § 424 järgi kvalifitseeritava kuriteo toimepanemises
ja mõista talle karistuseks 6 kuud vangistust. KarS § 65 lg 2 alusel liita mõistetud karistusele
Viru Maakohtu 15.08.2007 kohtuotsusega nr 1-07-10201 mõistetud ja ära kandmata rahaline
karistus summas 929,91 eurot, mõistes liitkaristuseks 6 kuud vangistust ning rahaline karistus
summas 929,91 eurot. KarS § 64 lg 2 alusel viia rahaline karistus täide iseseisvalt. KarS § 68 lg 1
alusel lugeda karistuse kantud osaks kahtlustatavana kinnipidamine 29.05.2016 kuni 31.05.2016,
s.o 3 päeva. Kandmisele kuuluv karistus 5 kuud 27 päeva vangistust. KarS § 74 lg 1 alusel
mõistetud vangistust täitmisele mitte pöörata, kui Vladimir Kurenko ei pane 1 aasta 6 kuu
pikkuse katseaja jooksul toime uut kuritegu ja täidab temale KarS § 75 lg 1 p 1-6 alusel
sätestatud käitumiskontrolli ajal alljärgnevaid kontrollnõudeid ja kohustusi:
- Elama kohtu poolt määratud alalises elukohas xxxx.
- Ilmuma kriminaalhooldaja määratud ajavahemike järel kriminaalhooldusosakonda
registreerimisele.
- Alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta.
- Saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui 15 päevaks.
- Saama kriminaalhooldusametniku eelneva loa elu-, töö- või õppimiskoha vahetamiseks.
- Saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2 alusel kohustub Vladimir Kurenko käitumiskontrolli ajal mitte tarvitama
alkoholi.
KarS § 50 lg 1 p 1 alusel võtta Vladimir Kurenkolt lisakaristusena ära mootorsõiduki juhtimise
õigus 3 kuuks.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.




                                                                                                 3
KOHTU SEISUKOHT

Kohus leiab, et süüdistatav Vladimir Kurenko on kokkulepet sõlmides väljendanud oma tõelist
tahet ja kriminaalasja menetlemisel on järgitud kiir- ja kokkuleppemenetlust reguleerivaid sätteid
ning seega tuleb Vladimir Kurenko süüdi tunnistada KarS § 424 järgi kvalifitseeritava kuriteo
toimepanemises ning mõista temale karistus vastavalt kokkuleppele.

Menetluskulud

KrMS § 180 alusel tuleb Vladimir Kurenkolt välja mõista riigituludesse kriminaalmenetluse
kulud, s.o sundraha, mida kooskõlas KrMS § 2565 lg-ga 2 tuleb vähendada poole võrra ning
kaitsjatasu, mis tuleb tasuda 12 kuu jooksul alates otsuse jõustumisest.



/allkirjastatud digitaalselt/
Deniss Minzatov
kohtunik




                                                                                                4
