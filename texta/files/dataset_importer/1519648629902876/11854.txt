                            KOHTUMÄÄRUS

Kohus                             Tartu Ringkonnakohus

Kohtukoosseis                     Üllar Roostoja, Kersti Kerstna-Vaks, Triin Uusen-Nacke

Määruse tegemise aeg ja koht      22. juuni 2016 Tartu

Tsiviilasja number                2-08-1069

Tsiviilasi                        Sergei Bindes (pankrotis) pankroti järelvalvemenetlus

Vaidlustatud kohtulahend          Viru Maakohtu 24. mai 2016 määrus ja 31. märtsi 2016
                                  määrus
Kaebuse esitaja ja kaebuse liik   Sergei Bindesi määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitaja (võlgnik): Sergei Bindes (isikukood
                                  XXXXXXXX)
esindajad
                                  Puudutatud isik (pankrotihaldur): Martin Krupp
RESOLUTSIOON                      1. Tühistada Viru Maakohtu 24. mai 2016 määrus ja
                                  rahuldada määruskaebus osaliselt.
                                  2. Jätta Sergei Bindesi 13. aprilli 2016 määruskaebus
                                  rahuldamata ja Viru Maakohtu 31. märtsi 2016 määrus
                                  muutmata.
Edasikaebamise kord               Menetlusosalisel    on õigus    esitada   määruskaebus
                                  Riigikohtule 15 päeva jooksul alates käesoleva määruse
                                  kättetoimetamisest.
                                  Hagita menetluses võib menetlusosaline Riigikohtus
                                  menetlustoiminguid teha ning avaldusi ja taotlusi esitada ise või
                                  advokaadi vahendusel.


                                               1
                                     Juhul, kui menetlusosaline taotleb menetlusabi, peab ta esitama
                                     tähtaja kestel määruskaebuse. Kaebuse põhjendamiseks või
                                     kaebuses esineva sellise puuduse kõrvaldamiseks, mis on seotud
                                     menetlusabi taotlemisega, annab kohus mõistliku tähtaja pärast
                                     menetlusabi taotluse lahendamist, kui nimetatud taotlus ei ole
                                     esitatud põhjendamatult või tähtaja pikendamise eesmärgil.


ASJAOLUD
1. Sergei Bindes (võlgnik) esitas 16. veebruaril 2016 Viru Maakohtule taotluse kohtu kaasabi
saamiseks, et saada kätte sissetuleku osa, millele ei saa TMS § 131 ja § 132 lg 1 alusel sissenõuet
pöörata.
Viru Maakohus jättis 14. märtsi 2016 määrusega võlgniku 16. veebruari 2016 taotluse rahuldamata.
29. märtsil 2016 esitas võlgnik määruskaebuse Viru Maakohtu 14. märtsi 2016 määruse peale, milles
vaidlustab määruse resolutsiooni p 2, millega jäeti tema 16. veebruaril 2016 esitatud taotlus
rahuldamata.
Viru Maakohus keeldus 31. märtsi 2016 määrusega võlgniku määruskaebuse menetlusse võtmisest,
kuna seadus ei näe ette edasikaebeõigust Viru Maakohtu 14. märtsi 2016 määruse peale.
13. aprillil 2016 esitas võlgnik määruskaebuse 31. märtsi 2016 määruse peale.


MAAKOHTU SEISUKOHT
2. Viru Maakohus keeldus 24. mai 2016 määrusega võlgniku poolt Viru Maakohtu 31. märtsi 2016
määruse peale esitatud määruskaebust menetlusse võtmast.
Maakohtu põhjenduste kohaselt ei ole määruskaebusel TsMS § 637 lg 1 p 6 tähenduses perspektiivi.
Maakohus keeldus 31. märtsi 2016 määrusega võlgniku määruskaebuse menetlusse võtmisest, kuna
seadus määruskaebuse esitamise õigust ei sätesta. Määruskaebuses ei ole võlgnik põhjendanud
määruskaebuse esitamist ja ei ole toonud esile asjaolusid, mille alusel kohus pidanuks
määruskaebust menetlema.
MÄÄRUSKAEBUSE ESITAJA TAOTLUSED JA PÕHJENDUSED
3. Võlgnik esitas 6. juunil 2016 määruskaebuse, milles taotles Viru Maakohtu 24. mai 2016 määruse
tühistamist ja võlgniku 16. veebruari 2016 taotluse rahuldamist, millega kohustada Martin Kruppi
(pankrotihaldurit) võimaldama võlgnikul sissetuleku osa, millele ei saa TMS § 131 ja § 132 lg 1
alusel sissenõuet pöörata, saada kätte mitte ainult interneti kaudu, vaid ka sularahas ja
maksekaardiga.
Määruskaebuse kohaselt takistavad Viru Maakohtu 14. märtsi 2016 kohtumääruse resolutsiooni p
2, 31. märtsi 2016 resolutsiooni p 1 ja 24. mai 2016 resolutsiooni p 1 edasist menetlust, kuna võlgnik
on jäänud ilma toidu ostmise võimalusest, millega rikutakse jämedalt põhiseadust.
Maakohus ei juhindunud määruse tegemisel TsMS § 663 lg-st 1, vaid ületas oma pädevust ja jättis
täitmata TsMS § 663 lg 5 nõuded.
Viru Maakohtu 24. mai 2016, 31. märtsi 2016 ja 14. märtsi 2016 määrustest ei ilmne, kuidas on
võlgnikul võimalik oma pensioniraha eest toitu osta. Pankrotihaldur võimaldas 19. jaanuari 2016
kirja kohaselt raha kasutada ainult internetipanga kaudu, kuid võlgnikul ei ole ei ligipääsu,
kasuajatunnust, paroole ega arvutit ning vanuse tõttu oskust, et raha reaalselt kasutada saaks.
Internetipanga kaudu ei ole võimalik kauplustes toitu osta.

                                                   2
Pankrotihalduri 19. jaanuari 2016 taotlus ei võimaldanud saada pangakontorist paroolikaarti või pin-
kalkulaatorit. Viru Maakohtu 14. märtsi 2016 määrusest ega pankrotihalduri kirjavahetusest ei selgu
võlgniku pädevus toimingute tegemisel.
Võlgnik on rahata alates oktoobrist 2015, kuigi pankrotihalduri 1. veebruari 2016 vastusest võlgniku
päringule selgub, et nüüd on võimalik pensionisumma kätte saada ka sularahas või/ja võimaldada
võlgnikul teha osaliselt kaardimakseid. Kohus jättis tähelepanuta ja märkimata pankrotihalduri kirja
ja selgitused, et toitu on võimatu osta.
Võlgnik teatas juba 29. jaanuaril 2016 panktorihaldurile, et tahab vabalt käsutada sissetuleku osa
430 eurot, millele ei saa sissenõuet pöörata, saades summa kätte igakuiselt sularahana
pangakontorist või pangaautomaadist. Selline soov tuleneb ka kohtule 3. veebruaril 2016 edastatud
kirjast deebetkaardi kasutamise lepingu kohta.


RINGKONNAKOHTU PÕHJENDUSED
4. Ringkonnakohus leiab, et Viru Maakohtu 24. mai 2016 määrus tuleb tühistada. Määruskaebus
kuulub rahuldamisele osaliselt.
Ringkonnakohus nõustub määruskaebuse esitajaga selles, et maakohus on rikkunud TsMS § 663 lg-
t 5, mille kohaselt kui maakohus ei rahulda määruskaebust, esitab ta selle viivitamata
ringkonnakohtule läbivaatamiseks ja lahendamiseks. Vaidlustatud määrusega jättis maakohus kostja
13. aprilli 2016 määruskaebuse rahuldamata, kuid ei edastanud seda ringkonnakohtule
lahendamiseks. Menetlusökonoomia põhimõttest tulenevalt ei pea ringkonnakohus otstarbekaks asja
saatmist maakohtule selleks, et maakohus seejärel edastaks võlgniku 13. aprilli 2016 määruskaebuse
ringkonnakohtule lahendamiseks. Käesolevaga lahendab ringkonnakohus võlgniku 13. aprilli 2016
määruskaebuse, mille võlgnik esitas Viru Maakohtu 31. märtsi 2016 määruse peale.
Viru Maakohus keeldus 31. märtsi 2016 määrusega võlgniku 29. märtsil esitatud määruskaebuse
menetlusse võtmisest, kuna seadus ei näinud 14. märtsil 2016 tehtud määruse peale ette
edasikaebamise õigust. 16. aprillil 2016 esitas võlgnik määruskaebuse, milles palus tühistada Viru
Maakohtu 31. märtsi 2016 määrus.
Ringkonnakohus leiab, et maakohus jättis 31. märtsi 2016 määrusega 29. märtsi 2016
määruskaebuse õigustatult menetlusse võtmata. Pankrotiseaduse § 5 lg-st 1 tulenevalt võib
pankrotimenetluses tehtud määruse peale esitada määruskaebuse üksnes pankrotiseaduses
ettenähtud juhtudel. Võlgniku 16. veebruaril 2016 esitatud taotlus on käsitletav kaebusena
pankrotihalduri tegevuse peale. Pankrotiseadus ei näe ette edasikaebeõigust kohtumääruse peale,
millega kohus on lahendanud PankrS § 67 alusel kaebuse pankrotihalduri tegevuse peale. 16. aprilli
2016 määruskaebuses ei ole võlgnik välja toonud põhjuseid, miks kohus peaks menetlusse võtma
määruskaebuse määruse peale, millele seadus määruskaebuse esitamise võimalust ette ei näe.
Määruskaebuses esitatud väited ei anna alust määruskaebuse rahuldamiseks.
Ringkonnakohus märgib, et kui võlgnik tahab saavutada taotluses toodud eesmärki, tuleb tal
pöörduda avaldusega pankrotihalduri poole. Pankrotihaldur on avaldanud omapoolset valmisolekut
lahendada küsimus, missuguses summas ja kuidas võlgnik soovib raha kasutada, kuid võlgnik peab
selleks koostama selge allkirjastatud avalduse.

   /allkirjastatud digitaalselt/      /allkirjastatud digitaalselt/     /allkirjastatud digitaalselt/

         Üllar Roostoja                  Kersti Kerstna-Vaks                Triin Uusen-Nacke




                                                  3
