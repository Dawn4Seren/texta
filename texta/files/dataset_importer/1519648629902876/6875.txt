                           KOHTUMÄÄRUS

Kohus                            Viru Maakohus

Määruse tegemise aeg ja koht     19.09.2016, Rakvere kohtumaja

Kriminaalasja number             1-15-10860

Kohtunik                         Kristel Vedro

Kohtuistungisekretär             Raili Raja

Tõlk                             Svetlana Tarasova

Kriminaalhooldusametnik          Krista Schönberg

Kohtuasi                         Erakorraline ettekanne Dmitri Pšenitsõni kohta

Süüdimõistetu                    DMITRI PŠENITSÕN, ik 37309020237, asukoht xxxx

Asja läbivaatamine               13.09.2016 kohtuistung


RESOLUTSIOON

Lääne-Harju Kriminaalhooldusosakonna kriminaalhooldusametniku Viive Kannuse
erakorraline ettekanne rahuldada.

Pöörata täitmisele Harju Maakohtu 23.12.2015 otsusega nr 1-15-10860 Dmitri
Pšenitsõnile mõistetud karistus ärakandmata osas 11 (üksteist) kuud 27 (kakskümmend
seitse) päeva vangistust.

Dmitri Pšenitsõni karistuse kandmise algust arvestada tema poolt karistuse kandmisele
asumisest.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumääruse     ärakiri   toimetada      kätte      Dmitri   Pšenitsõnile    ja   saata
kriminaalhooldusametnikule.



Kohtumääruse asjaolud ja põhjendused
                                                                                      1
Harju Maakohtu 23.12.2015 otsusega tunnistati Dmitri Pšenitsõn süüdi KarS § 121 lg 2 p 2, 3
järgi ning karistuseks mõisteti talle 1 aasta vangistust. KarS § 68 lg 1 alusel arvati tema
kahtlustatavana kinnipidamise aeg kokku 3 päeva karistusaja hulka ning kandmisele kuulus
11 kuud 27 päeva vangistust. KarS § 74 lg 1 ja 3 alusel jäeti karistus tingimisi kohaldamata
2-aastase katseajaga. Katseajaks allutati Dmitri Pšenitsõn kriminaalhooldaja
käitumiskontrollile ning teda kohustati täitma KarS § 75 lg-s 1 sätestatud kontrollnõudeid ja
KarS § 75 lg 2 p-des 2, 8 sätestatud lisakohustusi. Kohtuotsus jõustus 31.12.2015.

01.07.2016 esitas Lääne-Harju kriminaalhooldusosakonna kriminaalhooldusametnik Viive
Kannus Harju Maakohtule erakorralise ettekande Dmitri Pšenitsõni suhtes põhjusel, et
hooldusalune on rikkunud talle määratud lisakohustust mitte tarvitada alkoholi. Harju
Maakohus edastas 04.08.2016 määrusega kriminaalhooldaja erakorralise ettekande alluvusel
menetlemiseks Viru Maakohtule, kuna hooldusalune on esitanud taotluse kriminaalhoolduse
ümbermääramiseks põhjusel, et isik on vahetanud elukohta ning elab aadressil xxxx.

Dmitri Pšenitson tunnistab kriminaalhooldajale antud seletuses 10.03.2016 alkoholi tarvitamist,
30.03.2016 rikkumise kohta seletus puudub.

Kontrollnõudeid on hooldusalune alates 12.01.2016 järginud rahuldavalt. Kohtu poolt talle
määratud lisakohustust mitte tarvitada alkoholi on isik rikkunud 3-l korral ning seoses kohtu
poolt määratud lisakohustuse rikkumisega on hooldusalusele tehtud 2 kirjalikku hoiatust, kuid
vaatamata sellele rikkus ta seda uuesti. 28.03.2016 pöördus hooldusalune iseseisvalt xxxx, kuid
viibis seal lühikest aega. 01.07.2016 telefonivestluses teatas hooldusalune, et ta läheb uuesti
esimesel võimalusel rehabilitatsiooni xxxx keskusesse.

16.06.2016 esitas Dmitri Pšenitsõn avalduse elukoha vahetamiseks elama asumiseks aadressile
xxxx ja 22.06.2016 esitas kriminaalhooldaja taotluse Harju Maakohtule kriminaalhoolduse
ümber määramiseks.

Lähtudes eeltoodust palub kriminaalhooldusametnik pöörata täitmisele Dmitri Pšenitsõnile
Harju Maakohtu 23.12.2015 otsusega mõistetud karistus, kuna hooldusalune on korduvalt
rikkunud KarS § 75 lg 2 p-s 2 sätestatud lisakohustust, mis näitab tema suhtumist kohtu poolt
määratud kohustuse täitmisse. Kriminaalhooldusalune on alkoholijoobes olles ohtlik, võib
käituda vägivaldselt.

13.09.2016 toimunud kohtuistungil teatas süüdimõistetu, et asub rehabilitatsioonikeskuses
xxxx (xxxx). xxxx rehabilitatsioonikeskuses oli kuu aega, seal pidi töötama, kuid raha ei
makstud. Isikul on vaja korteri eest tasuda ja lapsele elatist maksta. Uues
rehabilitatsioonikeskuses saab töötamise eest tasu ja nunnad maksavad sellest vajalikud
maksud. 22.06.2016 tegi avalduse elukoha muutuseks, kuid perekondlikel asjaoludel ei saa
Tapal elada (tülid emaga). Isik ei ole enda sõnul 2 kuud alkoholi tarvitanud.
Kriminaalhooldusametnik ei olnud teadlik, et isik on rehabilitatsioonikeskust vahetanud ning
on seisukohal, et vangistuses saab samuti töötada ja saadavast tasust vajalikud maksud maksta.
Kriminaalhooldaja jääb taotluse juurde pöörata karistus täitmisele, kuna isikul on lisakohustuse
rikkumisi väga palju (14 rikkumist).

Kohus, tutvunud erakorralise ettekandega ning kuulanud ära menetlusosaliste arvamuse, leiab,
et kriminaalhooldusametniku erakorralises ettekandes esitatud taotlus karistuse täitmisele
pööramiseks on põhjendatud.

                                                                                              2
KrMS § 427 lg 2 sätestab, et vangistuse tingimisi kohaldamata jätmise tühistamise ja
süüdimõistetu saatmise karistusseadustiku § 74 lg 4, 5 või 6, § 76 lg 7 või 8 või § 77 lg 4
kohaselt kohtuotsusega mõistetud karistust kandma otsustab süüdimõistetu elukoha järgse
maakohtu täitmiskohtunik oma määrusega. KrMS § 432 lg 3 kohaselt lahendab täitmiskohtunik
süüdimõistetult vabaduse võtmisega seotud küsimused süüdimõistetu osavõtul.

KarS § 74 lg 4 kohaselt kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus leiab, et süüdimõistetule Harju Maakohtu 23.12.2015 otsusega pandud lisakohustuse
mitte tarvitada alkoholi rikkumine on tõendamist leidnud. Erakorralisele ettekandele lisatud
politsei vastusest nähtub, et Dmitri Pšenitsõnit on alates kriminaalhoolduse algusest 23.12.2015
politseiametnike poolt kontrollitud 29.07.2016 seisuga 14-l korra ning nendest 6-l korral on
hooldusalusel tuvastatud alkoholijoove. Seega on hooldusalune rikkunud ning
kriminaalhooldajale antud seletuses osaliselt ka tunnistanud alkoholi tarvitamist.

Dmitri Pšenitsõnile anti Harju Maakohtu 23.15.2015 otsusega võimalus kanda tingimuslikku
karistust vabaduses ja elada seaduskuulekalt, kuid Dmitri Pšenitsõn on rikkunud talle pandud
kohustusi, mistõttu ei ole ta teinud temale kohtu poolt mõistetud karistuse osas mingeid
järeldusi ega suhtunud täie vastutustundega talle antud võimalusele oma karistust vabaduses
kanda. Eeltoodu alusel peab kohus põhjendatuks rahuldada kriminaalhooldusametniku
erakorralises ettekandes sisalduv taotlus ja pöörata Dmitri Pšenitsõnile mõistetud karistus
täitmisele.

Lähtudes eeltoodust tuleb pöörata täitmisele Harju Maakohtu 23.12.2015 otsusega nr 1-15-
10860 Dmitri Pšenitsõnile mõistetud karistuse ärakandmata osa 11 kuud 27 päeva vangistust.

Maakohus juhindus KarS § 74 lg 4 ning KrMS § 427, § 432, § 383, § 384 ja § 387 sätteist.


(digitaalselt allkirjastatud)

Kristel Vedro
kohtunik




                                                                                               3
