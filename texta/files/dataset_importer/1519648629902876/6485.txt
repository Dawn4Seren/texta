                                                                                     4-16-5654




                            KOHTUOTSUS
                                 EESTI VABARIIGI NIMEL


Kohus                               Harju Maakohus
Otsuse tegemise aeg ja koht         23. september 2016, Tallinn
Väärteoasja number                  4-16-5654 (2316,16,007068, 2316,16,008719)
Kohtunik                            Märt Toming
Väärteoasi                          Narkootiliste ja psühhotroopsete ainete ning nende
                                    lähteainete seaduse §-s 151 lg 1 ettenähtud väärtegu
Menetlusalune isik                  Jevgeni Masalkin, ik 38703220233, elukoht: XXXX
Kohtuvälise menetleja esindaja      Liisa Miil, Põhja prefektuuri Kesklinna politseijaoskond
RESOLUTSIOON
1. Jevgeni Masalkin süüdi tunnistada NPALS § 151 lg 1 ettenähtud väärteo toimepanemises
   ja karistada teda arestiga 12 (kaksteist) päeva.
2. KarS § 66 lg 1 ja 3 alusel määrata mõistetud aresti ärakandmine ositi ning korraga
   ärakantava aresti kestus peab olema vähemalt kaks päeva.
3. Mõistetud arest 12 (kaksteist) päeva tuleb ära kanda Põhja Prefektuuri arestimajas
   Rahumäe tee 6/1 Tallinnas ning menetlusalusele isikule mõistetud arest peab olema ära
   kantud hiljemalt 20.11.2016. Kui menetlusalusele isikule mõistetud arest jäetakse
   tähtaegselt ära kandmata, kohaldatakse menetlusaluse isiku suhtes sundtoomist ning kogu
   ärakandmata arest pööratakse täitmisele täies ulatuses ning aresti ärakandmist arvestatakse
   alates menetlusaluse isiku karistuse kandmisele toimetamisest.
Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
alates selle kuulutamisest, so alates 23.09.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.

Väärteoasja kohtulikul arutamisel kohus tuvastas:


                                               1
28.06.2016 koostatud väärteoprotokollist nr AB1481607 nähtuvalt peeti kinni 28.06.2016 kell
21.35 Tallinnas Komandandi tee 4 juures Jevgeni Masalkin, kelle organismis tuvastati
indikaatorvahendiga fentanüüli sisaldus, mistõttu koostati väärteoprotokoll selles, et
menetlusalune isik on toime pannud NPALS §-s 151 lg 1 ettenähtud väärteo, kuivõrd oli
eelnevalt tarvitanud narkootilist või psühhotroopset ainet ilma arsti ettekirjutuseta.
10.08.2016 koostatud väärteoprotokollist nr AB1480612 nähtuvalt peeti 09.08.2016 kell 23.45
Tallinnas Ristiku 15 maja juures Jevgeni Masalkin, kelle organismis tuvastati
indikaatorvahendiga opioidide sisaldus, mistõttu koostati väärteoprotokoll selles, et
menetlusalune isik on toime pannud NPALS §-s 151 lg 1 ettenähtud väärteo, kuivõrd oli
eelnevalt tarvitanud narkootilist või psühhotroopset ainet ilma arsti ettekirjutuseta.
Kohtuistungil menetlusalune isik tunnistas 28.06.2016 väärteo toimepanemist, samuti tunnistas
10.08.2016 väärteo toimepanemist. On sõltlane 11 aastat ja aeg-ajalt tuleb ette. Tööl käib nagu
tavaline inimene. Ei ole sellist sõltuvust, et iga päev peaks tarvitama. Mõnikord läheb midagi
nässu, närvid läbi ja siis juhtub. Pärast seda on veel vahele jäänud. Tahaks paluda, et vähem
oleks arestipäevi. On varem mõistetud arestid ära kandnud. Töö vahetused on pikk ja lühike
nädal. Kas on mõistlik nii palju päevi seal istuda. On nii palju juba istunud, tekivad uued
tutvused, mis läheb üle selleks, et tulevad uued ettepanekud. On käinud ravil, oli terve aasta
Viljandimaal, siis käis ka teist korda, kuid ei aidanud. Ilmselt peab ise otsuse vastu võtma.
Kohtuvälise menetleja esindaja leidis, et isikut tuleks karistada arestiga. Isikut on varem
rahatrahvidega karistatud, need ei ole aidanud. Seetõttu taotleb aresti 12 ööpäeva. Kuna isikul
on töökoht, siis taotleb aresti kandmist ositi.
Kohus, kontrollinud indikaatorvahendi kasutamise protokolle ja väärteoprotokolle, millest
nähtuvalt on tuvastatud menetlusaluse isiku organismis fentanüüli ja opioidide sisaldus, samuti
menetlusaluse isiku selgitusi protokollides selle kohta, et ta tarvitas fentanüüli ning
kohtuistungil antud selgitusi, asub seisukohale, et menetlusaluse isiku poolt NPALS §-s 151 lg 1
ettenähtud väärteo toimepanemine on tõendamist leidnud.
Arvestades süütegude asjaolusid, leiab kohus, et süüteod on toime pandud kavatsetult.
Süüd välistavaid ja õigusvastasust välistavaid asjaolusid kohus ei tuvastanud.
Kasutatud indikaatorvahendiga Rapid Stat tuvastati menetlusaluse isiku organismis positiivne
näit fentanüülile ja opioididele. Menetlusalune isik ei ole indikaatorvahendi näitu vaidlustanud
ega taotlenud aine organismis esinemise tuvastamist bioloogilise vedeliku proovi uuringuga.
Seega on indikaatorvahendi näit kohtukõlblikuks tõendiks. Menetlusalune isik on ise
tunnistanud fentanüüli tarvitamist. Eelmärgitud tõendikogum viitab üheselt sellele, et
menetlusalune isik on tarvitanud narkootilist või psühhotroopset ainet.
Fentanüül kuulub NPALS § 31 lg 1 alusel koostatud sotsiaalministri 18.05.2005 määruse nr 73
lisa 1 II nimekirja. Väärteoasja materjalidest ei nähtu arsti ettekirjutust eelmärgitud aine
kasutamiseks. Vastavalt NPALS § 3 lg 1 sätetele on narkootiliste ja psühhotroopsete ainete
käitlemine, sh tarvitamine keelatud, välja arvatud meditsiinilisel või teaduslikul eesmärgil,
narkootiliste või psühhotroopsete ainetega seotud kuritegude ennetamiseks, avastamiseks ning
tõkestamiseks või samas seaduses ettenähtud õppeotstarbel kasutamise eesmärgil. Väärteoasja
materjalidest ei ilmne asjaolusid, mis viitaks menetlusaluse isiku poolt narkootilise aine
fentanüüli tarvitamisele eelmärgitud lubatavusklausli alusel. Sellest tulenevalt on menetluslune
isik narkootilist või psühhotroopset ainet tarvitades rikkunud NPALS § 3 lg 1 sätestatud keeldu.
Seega on väärteoasja kohtuliku arutamisega tuvastamist leidnud, et menetlusalune isik oli
tarvitanud narkootilist või psühhotroopset ainet arsti ettekirjutuseta ja sellise aine käitlemine, sh
tarvitamine on NPALS § 3 lg 1 ja 11 kohaselt arsti ettekirjutuseta keelatud, mistõttu on
menetlusaluse isiku käitumine õigesti kvalifitseeritud NPALS §-s 151 lg 1 ettenähtud väärteona.
Karistuse liigi valikul lähtub kohus menetlusaluse isiku süü suurusest ja menetlusaluse isiku
isikut iseloomustavatest andmetest, millest nähtuvalt on menetlusalust isikut varem korduvalt
                                                 2
erinevate väärtegude toimepanemise eest karistatud rahatrahvidega ja samalaadse väärteo
toimepanemise eest korduvalt nii lühiajalise kui ka pikemaajaliste arestidega. Aastate jooksul
määratud rahatrahvid väärtegude toimepanemise eest on jäetud tasumata. Sellest saab järeldada,
et menetlusalusel isikul puuduvad piisavad rahalised vahendid rahatrahvide tasumiseks. Sellele
vaatamata jätkab menetlusalune isik rahalisi vahendeid nõudvate väärtegude toimepanemist.
Arvestades taolisi karistusandmeid asub kohus seisukohale, et rahatrahv kui karistusliik on end
ammendanud. Määratud trahvid ning ka erineva pikkusega arestid, millistest viimane mõisteti
menetlusalusele isikule kaks kuud enne menetlusesemeks oleva väärteo toimepanemist, ei ole
menetlusalusele isikule oodatud mõju avaldanud. Sellest tulenevalt leiab kohus, et
menetlusaluse isiku suhtes tuleb kohaldada aresti. Seetõttu kohus, juhindudes VTMS §-st 107 lg
1 p 1 asub seisukohale, et menetlusalune isik tuleb süüdi tunnistada temale inkrimineeritud
väärteo toimepanemises ja temale tuleb mõista karistusena arest. Kuivõrd menetlusalust isikut
süüdistatakse kahe väärteo toimepanemises, siis leiab kohus, et menetlusaluse isiku süü on
keskmine ja menetlusalusele isikule tuleb karistus mõista ettenähtud sanktsiooni keskmise
määra lähedases määras. Kuivõrd menetlusalune isik oma sõnade kohaselt töötab vahetustega,
leiab kohus, et mõistatava aresti võib määrata kandmisele ositi pikema aja jooksul.




/allkirjastatud digitaalselt/




                                              3
