                                                                                             1

                                                                    Kriminaalasi nr 1-15-4311




                                    KOHTUMÄÄRUS

02. veebruaril 2016 Viru Maakohtu kohtunik Heli Väinaste Rakvere kohtumajas kirjalikus
menetluses läbi vaadanud Viru Vangla kriminaalhooldusosakonna Rakvere esinduse
kriminaalhooldusametniku Carmen Kondi erakorralise ettekande Samvel Moltšanov’ile KarS §
75 lg 2 p 5 alusel täiendava kohustuse määramiseks,


                                     t e g i k i n d l a k s:

Viru Maakohtu kohtuotsusega nr 1-15-4311 27.05.2015 tunnistati Samvel Moltšanov süüdi
KarS § 274 lg 2 p 2 järgi ning karistuseks mõisteti 1 (üks) aasta vangistust. KarS § 68 lg 1
alusel arvati eelvangistus 07.02.-08.02.2015, s.o 2 päeva karistusaja hulka. Samvel
Moltšanovil kuulub ärakandmisele 11 (üksteist) kuud 28 päeva vangistust. KarS § 69 alusel
asendati mõistetud vangistus 358 (kolmesaja viiekümne kaheksa) tunni üldkasuliku tööga.
Üldkasuliku töö tegemise tähtajaks määrati 12 (kaksteist) kuud. Üldkasuliku töö tegemise
ajaks allutati Samvel Moltšanov Viru Vangla kriminaalhooldusosakonna juhataja poolt
määratava kriminaalhooldaja käitumiskontrollile ja teda kohustati üldkasuliku töö tegemise
ajal järgima KarS § 75 lg 1 toodud kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Viru Vangla kriminaalhooldusosakonna Rakvere esinduse kriminaalhooldusametnikult
Carmen Kondilt saabus kohtule 07.12.2015 erakorraline ettekanne Samvel Moltšanovile
määratud üldkasuliku töö tegemise tähtaja pikendamiseks 1 kuu võrra ning talle KarS § 75 lg 2 p
2 alusel täiendava kohustuse määramiseks, sest süüdimõistetu Samvel Moltšanov ei täitnud
kontrollnõudeid (ei ilmunud 24.11.2015, 26.11.2015 ja 01.12.2015 registreerima) ning hoidus
kõrvale ÜKT tundide sooritamisest. Kriminaalhooldusametnikule 03.12.2015 antud kirjalikus
seletuses põhjendas hooldusalune 24.11.2015 registreerimiskohustuse rikkumist joobes
olekuga, mistõttu ei saanud registreerima tulla ning 26.11.2015 ja 01.12.2015 ei ilmunud
registreerima, kuna oli tööl. Viru Maakohtu määrusega nr 1-15-4311 17.12.2015 Viru Vangla
kriminaalhooldusosakonna Rakvere esinduse kriminaalhooldusametniku Carmen Kondi
erakorraline ettekanne 07.12.2015 rahuldati ning Samvel Moltšanovile Viru Maakohtu
                                                                                            2

kohtuotsusega nr 1-15-4311 27.05.2015 määratud üldkasuliku töö tegemise tähtaega pikendati
ühe kuu võrra, s.o kuni 11.07.2016. KarS § 75 lg 2 p 2 alusel määrati Samvel Moltšanovile
käitumiskontrolli ajaks täiendavaks kohustuseks mitte tarvitada alkoholi.

Viru Vangla kriminaalhooldusosakonna Rakvere esinduse kriminaalhooldusametnikult
Carmen Kondilt saabus kohtule 28.01.2016 erakorraline ettekanne Samvel Moltšanovile KarS
§ 75 lg 2 p 5 alusel täiendava kohustuse määramiseks alluda narkootikumide võõrutusravile,
mille eesmärgiks on narkootikumide tarvitamisest loobumine, sest süüdimõistetu Samvel
Moltšanov ei täida kontrollnõudeid (ei ilmunud 29.12.2015, 05.01.2016, 12.01.2016 ja
14.01.2016 registreerima) ning hoidub kõrvale ÜKT tundide sooritamisest. Hooldusalune pidi
detsembris ajakava järgi 08.-22.12.2015 sooritama 50 ÜKT tundi, kuid sooritas 2 tundi ja
jaanuaris pidi ajakava järgi 18.-28.01.2016 sooritama 46 ÜKT tundi, kuid sooritas 8 tundi.
Samvel Moltšanov ei ole esitanud tõendeid kohustuste täitmist takistanud asjaolude kohta.
Seisuga 28.01.2016 on Samvel Moltšanov talle määratud 358 ÜKT tunnist sooritanud 28
tundi ja tegemata on 330 tundi. Kriminaalhooldusametnikule 15.01.2016 antud kirjalikus
seletuses põhjendas hooldusalune, et ei ilmunud registreerima, kuna oli haige. Seletuse
kohaselt oma lollusest ei teavitanud haigestumisest kriminaalhooldusametnikku. Oma
kirjalikus seletuses põhjendas hooldusalune ÜKT tundide määratud mahus mitte sooritamist
detsembris sellega, et on narkosõltuvuses. Samvel Moltšanov kirjutas seletuses, et on nõus
minema narkootikumide võõrutusravile.

Esmakohtumine kriminaalhooldusametnikul hooldusalusega toimus 13.07.2015, kus
hooldusalusele selgitati üldkasuliku töö olemust ja sellega kaasnevaid õigusi ja kohustusi.
Hooldusalune allkirjastas ÜKT tegija õiguste ja kohustuste lehe esmakohtumisel. Samuti
selgitati hooldusalusele ÜKT tundide sooritamisest kõrvale hoidmisega kaasnevaid tagajärgi.
Hooldusalune broneeriti ÜKT tunde tegema Tapa Vallavalitsuse juurde. Eelnevalt on Samvel
Moltšanovile tehtud 2 kirjalikku hoiatust: 24.08.2015 kontrollnõuete rikkumise eest, kuna
hooldusalune ei ilmunud registreerimisele 30.06.2015, 03.08.2015, 14.08.2015 ja 18.08.2015;
24.08.2015 ÜKT tundide sooritamisest kõrvale hoidmise eest. Isik saabus
kriminaalhooldusele 15.06.2016 ning jaotuskava kohaselt oleks ta pidanud sooritama juunist
2015 kuni jaanuarini 2016 244 ÜKT tundi, kuid on sooritanud 28 tundi. Hooldusalune annab
lubadusi üldkasuliku töö juhendajale ning kriminaalhooldusametnikule, kuid ei pea neist
kinni. Ta ei vasta telefonikõnedele ega ilmu määratud ajal registreerima. Isikule on antud
mitmeid võimalusi ning pakutud abi tema sõltuvusprobleemidega tegelemisel, kuid isik ei ole
ise astunud samme, et lahendada probleemi. Hooldusaluse juuresolekul võttis 15.01.2016
ametnik telefoni teel ühendust Lootose küla tegevjuhi V V (V) ning lepiti kokku, et
hooldusalune helistab talle nädalavahetusel ning lepib kokku, kas ja millal ta saab minna
narkootikumide võõrutusravile. Hooldusalune pidi ametnikku teavitama 18.01.2016,
missugusele kokkuleppele hooldusalune ja Lootose küla tegevjuht jõudsid, et ametnik saaks
koostada kohtule erakorralise ettekande ettepanekuga suunata hooldusalune narkootikumide
võõrutusravile. Alates 18.01.2016 ei võta hooldusalune ametniku kõnesid vastu, ei helista
tagasi, ei ilmu registreerimisele. Ettepanekut tehes, määrata isikule täiendav kohustus alluda
narkootikumide võõrutusravile, lähtus ametnik asjaolust, et Samvel Moltšanov andis
kriminaalhooldusametnikule 15.01.2016 nõusoleku narkootikumide võõrutusravile minemiseks,
seega tunnistab probleemi. Samvel Moltšanov on korduvalt rikkunud registreerimiskohustust
ning hoidub kõrvale ÜKT tundide sooritamisest. ÜKT tundide mittesooritamise ja
registreerimisele mitteilmumise kohta ei ole Samvel Moltšanov esitanud tõendit kohustusi
takistanud asjaolude kohta. Kriminaalhooldusametniku arvates on hooldusalusel motivatsioon
kanda karistus vabaduses, kuid tema käitumine on tugevasti mõjutatud narkootikumide
kasutamisest.
                                                                                           3



KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

KrMS § 428 lg 1 kohaselt kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

KarS § 69 lg 6 sätestab, et kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. KarS § 75 lg 3 kohaselt võib kohus kergendada või
tühistada süüdlasele käitumiskontrolli ajaks määratud kohustusi või panna süüdlasele
täiendavaid kohustusi vastavalt käesoleva paragrahvi lõikes 2 sätestatule.

Kohus leiab, et Viru Vangla kriminaalhooldusosakonna Rakvere esinduse
kriminaalhooldusametniku Carmen Kondi erakorraline ettekanne Samvel Moltšanovile KarS
§ 75 lg 2 p 5 alusel täiendava kohustuse määramiseks alluda narkootikumide võõrutusravile, on
põhjendatud ja kuulub rahuldamisele, sest süüdimõistetu Samvel Moltšanov ei järgi endiselt
KarS § 75 lg 1 p 2 sätestatud kontrollnõuet, jättes kriminaalhooldusametniku juurde ilmumata
29.12.2015, 05.01.2016, 12.01.2016 ja 14.01.2016, samuti hoiab ta üldkasulikust tööst
kõrvale. Hooldusalune pidi detsembris ajakava järgi sooritama 50 ÜKT tundi, kuid sooritas
vaid 2 tundi ja jaanuaris pidi ajakava järgi sooritama 46 ÜKT tundi, kuid sooritas 8 tundi.
Samvel Moltšanov ei ole esitanud tõendeid kohustuste täitmist takistanud asjaolude kohta.
Seisuga 28.01.2016 on Samvel Moltšanov talle määratud 358 ÜKT tunnist sooritanud vaid 28
tundi ja tegemata on veel 330 tundi. Oma kirjalikus seletuses põhjendas hooldusalune ÜKT
tundide määratud mahus mitte sooritamist detsembris sellega, et on narkosõltuvuses.
Kriminaalhooldusametniku erakorralist ettekannet rahuldades annab kohus isikule võimaluse
jätkata     oma      karistuse    kandmist      vabaduses.     Samvel    Moltšanov      andis
kriminaalhooldusametnikule 15.01.2016 nõusoleku narkootikumide võõrutusravile minemiseks,
seega tunnistades oma probleemi. Samvel Moltšanovil on kohtu arvates viimane aeg teha oma
eelnevast käitumisest vajalikud järeldused, et vältida edaspidist võimalikku vangistuse
täitmisele pööramist.

Lähtudes eeltoodust ja juhindudes KarS § 69 lg 6, KrMS § 387, 428, 432 kohtunik

                                         m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Carmen
Kondi erakorraline ettekanne 28.01.2016 rahuldada. Määrata SAMVEL MOLTŠANOV’ile
(isikukood 39008075214, elukoht xxxx) Viru Maakohtu kohtuotsusega nr 1-15-4311
27.05.2015 määratud käitumiskontrolli ajaks KarS § 75 lg 2 p 5 alusel täiendavaks
kohustuseks alluda narkootikumide võõrutusravile, olles selleks eelnevalt nõusoleku andnud.
                                                                                  4

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
