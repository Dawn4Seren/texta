                                                                            2-16-101939




                            KOHTUOTSUS
                               EESTI VABARIIGI NIMEL
                                   Tagaseljaotsus

Kohus                         Tartu Maakohus
Kohtunik                      Maimu Laumets

Otsuse tegemise aeg ja koht   30.09.2016, Jõgeva kohtumaja

Tsiviilasja number            2-16-101939

Tsiviilasi                    OÜ Aktiva Finants hagi Sxxxxx Pxxx vastu võlgnevuse ja
                              viivise nõuetes
Hagihind                      400,59 eurot
Menetlusosalised ja nende     Hageja: OÜ Aktiva Finants (registrikood: 10746479;
esindajad                     asukoht: A. Weizenbergi 20, 10150 Tallinn),
                              Hageja lepinguline esindaja: Kadri Timuska (OÜ Julianuse
                              Õigusbüroo; asukoht: A. Weizenbergi 20, 10150 Tallinn; e-
                              post: jurist@julianus.ee);
                              Kostja: Sxxxxx Pxxx (isikukood: xxxxxxxxxxx; elukoht:
                              xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                              xxxxxxxxx e-post: mx
Menetluse liik                Kirjalik menetlus
                              Kohus teeb asjas tagaseljaotsuse, kuna kostja ei vastanud
                              kohtule kirjalikult

RESOLUTSIOON
1. Hagi rahuldada tagaseljaotsusega.
2. Välja mõista Sxxxxx Pxxxxxx Osaühingu Aktiva Finants kasuks 400,59 eurot, millest
   200,32 eurot moodustab põhivõlg ja 200,27 eurot sissenõutavaks muutunud viivis.
3. Kohtuotsus on tagatiseta viivitamata täidetav.
4. Kohtuotsus tuleb Sxxxxx Pxxxxxx kätte toimetada avalikult väljaande Ametlikud
   Teadaanded kaudu.

Menetluskulude jaotus
1. Jätta menetluskulud Sxxxxx Pxxxx kanda.
2. Välja mõista Sxxxxx Pxxxxxx Osaühingu Aktiva Finants kasuks menetluskulud
   summas 278,95 eurot, millest 100 eurot moodustab nõudelt tasutud riigilõiv ja 178,95
   eurot hageja lepingulise esindaja tasu.
3. Välja mõista Sxxxxx Pxxxxxx Osaühingu Aktiva Finants kasuks viivis väljamõistetud
   menetluskuludelt VÕS § 113 lg 1 sätestatud määras (EKP intress + 8% aastas) alates



                                                                                      1
                                                                                         2-16-101939

   käesoleva otsuse jõustumisest kuni selle täitmiseni.

Edasikaebamise kord
Kostja võib esitada tagaseljaotsuse kättetoimetamisest alates 30 päeva jooksul Tartu Maakohtu
Jõgeva kohtumajale kirjaliku kaja, kui tema tegevusetus, mis oli tagaseljaotsuse tegemise
aluseks, oli tingitud mõjuvast põhjusest. Kaja peab vastama tsiviilkohtumenetluse seadustiku
(TsMS) § 416 lõigetes 1-3 sätestatule. Kaja esitamisel tuleb tasuda kautsjon vastavalt TsMS §-
le 142 Rahandusministeeriumi kontole SEB Pank – a/a EE571010220229377229, Swedbank –
a/a EE062200221059223099, Danske Bank – a/a EE513300333522160001 või Nordea Bank –
a/a EE221700017003510302. Maksete tegemisel märkida selgituse lahtrisse tsiviilasja number
ja märksõna „kautsjon kaja esitamisel“.

Menetluse käik
Osaühing Aktiva Finants esitas 29.01.2016 Pärnu Maakohtule maksekäsu kiirmenetluse avalduse
võlgnikult 400,59 euro saamiseks. 09.02.2016 tegi kohus võlgnikule makseettepaneku, mida ei
õnnestunud mõistliku aja jooksul võlgnikule kätte toimetada. 20.04.2016.a määrusega lõpetas
Pärnu Maakohus maksekäsu kiirmenetluse ning andis nõude üle Tartu Maakohtule menetluse
jätkamiseks hagimenetluses.
Osaühing Aktiva Finants esitas 10.05.2016 kohtule hagiavalduse, milles palus Sxxxxx Pxxxxxx
hageja kasuks välja mõista põhivõla 200,32 eurot, sissenõutavaks muutunud viivise 200,27 eurot
ja viivise väljamõistetud menetluskuludelt VÕS § 113 lg 1 sätestatud määras alates
menetluskulude suurust kindlakstegeva kohtuotsuse jõustumisest kuni selle täitmiseni ning
Osaühing Aktiva Finants poolt makstud riigilõivu ja menetluskulud.
Tartu Maakohus võttis hagi 20.05.2016.a määrusega menetlusse, edastas hagimaterjalid kostjale
ja kohustas kostjat hagile kirjalikult vastama 21 päeva jooksul alates määruse kättesaamisest.
Kostjat hoiatati hagile tähtaegselt vastamata jätmise tagajärgedest TsMS § 407 lg 1 järgi.
Menetlusdokumendid toimetati kostjale kätte 01.09.2016 avalikult Ametlike Teadaannete
vahendusel. Kostja ei ole kohtu poolt antud tähtpäevaks ega hiljem hagile vastanud. Hageja
taotles hagiavalduses hagi rahuldamist tagaseljaotsusega, kui kostja kohtu poolt määratud
tähtajaks hagile ei vasta.


Kohtu seisukoht ja põhjendused
Vastavalt TsMS § 407 lg-le 1 võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks.
Kohus leiab, et kuna ei esine TsMS § 407 lg-s 5 nimetatud asjaolusid, mis välistaksid
tagaseljaotsuse tegemise, on võimalik teha asjas tagaseljaotsus, millega tuleb hagi õiguslikult
põhjendatud ulatuses rahuldada. TsMS § 444 lg 3 alusel jätab kohus otsusest välja kirjeldava osa
ja esitab põhjendavas osas vaid õigusliku põhjenduse. Vastavalt TsMS § 468 lg 1 p-le 2 tunnistab
kohus tagaseljaotsuse omal algatusel tagatiseta viivitamata täidetavaks.
Kohus leiab, et hagi on õiguslikult põhjendatud.
Hagimaterjalide põhjal sõlmis kostja Tele2 Eesti AS-ga 14.05.2013 liitumislepingu, mille alusel
AS Tele2 Eesti kohustus pakkuma kostjale telekommunikatsiooniteenust ning kostja kohustus
saadud teenuste eest vastavalt esitatud arvetele õigeaegselt ja regulaarselt tasuma. Kostja rikkus


                                                                                                     2
                                                                                    2-16-101939

lepingust tulenevat maksekohustust ja ei tasunud AS-le Tele2 Eesti teenuste eest nõuetekohaselt.
AS Tele2 Eesti loovutas 03.10.2014 nõude kostja vastu summas 200,32 eurot Osaühingule
Aktiva Finants koos õigusega nõuda kõrvalnõudeid. Hageja nõuab kostjalt võlga ja selle
tasumisega viivitamise eest viivist.
Võlaõigusseaduse (VÕS) § 76 ja § 82 lg 1 kohaselt tuleb kohustus täita vastavalt lepingule või
seadusele kindlaks määratud tähtpäeval ning VÕS § 101 lg 1 p 1 ja p 6 lubavad võlausaldajal
võlgniku poolse kohustuse rikkumise korral nõuda muu hulgas kohustuse täitmist ja viivist. VÕS
§ 108 lg 1 sätestab, et kui võlgnik rikub raha maksmise kohustust, võib võlausaldaja nõuda selle
täitmist. VÕS § 113 lg 1 järgi võib võlausaldaja rahalise kohustuse täitmisega viivitamise korral
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse VÕS §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär.
AS Tele2 Eesti teenuste kasutamise tingimuste punktis 6.13.2 on sätestatud, et maksetähtpäevaks
tasumata summalt on õigus nõuda kliendilt viivist 0,15% päevas. Hageja on arvestanud kostja
poolt tasumata summadelt viivist hagiavalduse kohaselt alates viimase arve maksetähtajale
järgnevast kuupäevast kuni maksekäsu kiirmenetluse avalduse koostamise päevani kokku 250
eurot 832 viivituses oldud päeva eest. Kohus kontrollis viivise arvestust ja tuvastas, et see pole
korrektne. Viivituses oldud päevi on 833. Viivis on seega 250,30 eurot. Hagiavalduse kohaselt
on hageja, tegutsedes heas usus, vähendanud viivise nõuet ning nõuab kostjalt viiviste tasumist
summas 200,27 eurot.
Eeltoodu alusel mõistab kohus kostjalt hageja kasuks välja 400,59 eurot, millest 200,32 eurot
moodustab põhivõlg ja 200,27 eurot sissenõutavaks muutunud viivis.


Menetluskulude jaotus
TsMS § 173 lg 1 kohaselt esitab asja menetlenud kohus kohtuotsuses menetluskulude jaotuse
menetlusosaliste vahel. TsMS § 162 lg 1 kohaselt kannab hagimenetluse kulud pool, kelle
kahjuks otsus tehti. Kohus rahuldas hagi, seega tuleb menetluskulud jätta kostja kanda.
TsMS § 174 lg 2 alusel määrab kohus kohtuotsuses kindlaks hüvitatavate menetluskulude
rahalise suuruse.
Hageja on esitanud menetluskulude nimekirja ja palunud kostjalt välja mõista nõude esitamisel
tasutud riigilõivu summas 100 eurot. Kohus tegi kindlaks, et hageja tasus maksekäsu
kiirmenetluse avalduse esitamisel riigilõivu 45 eurot ja hagi esitamisel täiendavat riigilõivu 55
eurot, kokku 100 eurot.
Kohus leiab, et riigilõivu on tasutud seaduses ettenähtud määras ja see kuulub kostja poolt
hagejale hüvitamisele.
Hageja taotles ka kostjalt välja mõista hageja poolt     lepingulisele esindajale makstud tasu
õigusabi eest summas 178,95 eurot. TsMS § 175 lg         1 kohaselt, kui menetlusosaline peab
menetluskulude jaotust kindlaksmäärava kohtulahendi      kohaselt kandma teist menetlusosalist
esindanud lepingulise esindaja kulud, mõistab kohus      kulud välja põhjendatud ja vajalikus
ulatuses.
Hageja on esitanud kohtule tõendina lepingulise esindaja OÜ Julianuse Õigusbüroo arve
õigusabi eest summas 178,95 eurot, millel teenuse nimetuseks on märgitud „esindustasu võlglase
Sxxxxx Pxxx kohtumenetluses“. Kohus hindab, et arvestades hageja lepingulise esindaja




                                                                                                3
                                                                                  2-16-101939

eeldatavat töömahtu on tasu õigusabi eest nõutud summas on põhjendatud ja kuulub kostja poolt
hagejale hüvitamiseks.
Eeltoodu alusel mõistab kohus kostjalt hageja kasuks välja menetluskulud kokku summas 278,95
eurot, millest 100 eurot moodustab nõudelt tasutud riigilõiv ja 178,95 eurot hageja lepingulise
esindaja tasu.
Hageja taotlusel mõistab kohus TsMS § 177 lg 2 alusel kostjalt hageja kasuks välja viivise
väljamõistetud menetluskuludelt alates kohtulahendi jõustumisest kuni täitmiseni VÕS § 113 lg
1 ettenähtud määras (EKP intress + 8 % aastas).

/allkirjastatud digitaalselt/

Maimu Laumets
kohtunik




                                                                                             4
