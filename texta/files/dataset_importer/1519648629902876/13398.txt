                        KOHTUOTSUS
                               EESTI VABARIIGI NIMEL




Kohus                            Harju Maakohus

Otsuse tegemise aeg ja koht      07.06.2016.a Liivalaia kohtumaja, Tallinn

Kriminaalasja number             1-16-4654 (16231700202)

Kohtunik                         Aulike Salo

Sekretär                         Liilia Rehhovskaja

Prokurör                         Katrin Tron

Kaitsja                          Merike Allikmäe

Menetluse liik                   kokkuleppemenetlus

Süüdistatav:
Targo Tamm: isikukood 37403160211; Eesti Vabariigi kodakondsusega; emakeel: eesti keel;
keskeriharidusega; töökoht: XXX talu šokolaad; elukoht: XXX; kriminaalkorras karistatud

süüdistuses KarS § 424 järgi

RESOLUTSIOON

Tunnistada süüdi Targo Tamm KarS § 424 järgi ja karistada teda vangistusega 7 (seitse) kuud.

Kohaldades KarS § 68 lg 1 sätteid arvata karistusaja hulka eelvangistuses viibitud aeg
12.02.2016.a kuni 13.02.2016.a, s.o 2 (kaks) päeva ning ärakandmisele kuulub vangistus 6
(kuus) kuud ja 28 (kakskümmend kaheksa) päeva.

KarS § 73 lg-te 1, 3 sätteid kohaldades jätta mõistetud karistus täitmisele pööramata, kui Targo
Tamm ei pane 3- (kolme) aastase katseaja kestel toime uut tahtlikku kuritegu.

Katseaja algust lugeda kohtuotsuse kuulutamise päevast.

KarS § 50 lg 1 p 1 alusel võtta Targo Tammelt lisakaristusena ära mootorsõiduki juhtimise õigus
4 (neljaks) kuuks.

Liiklusseaduse § 127 alusel on Targo Tamm kohustatud 5 tööpäeva jooksul otsuse jõustumisest
arvates loovutama juhiloa Maanteeametile.
KrMS § 175, § 179 alusel välja mõista Targo Tammelt riigituludesse:

   -   sundraha 1,5 palga alammääras – 645 eurot
   -   määratud kaitsjale makstud tasu – 120 eurot

KrMS § 180 lg 3 alusel määrata, et kriminaalmenetluse kulud tuleb tasuda 12 (kaheteistkümne)
kuu jooksul igakuiste maksetena, ühes kuus kuulub tasumisele mitte vähem kui 63,75 eurot,
kohtuotsuse jõustumisest arvates Maksu- ja Tolliameti arveldusarvele EE351010052031000004
SEB Pank, EE502200221014193355 Swedbank, EE873300333499990003 Danske Bank või
EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Asitõend

1 CD-plaat salvestusega (asub kriminaalasja materjalide juures) – jätta KrMS § 126 lg 3 p 1
alusel kriminaalasja materjalide juurde kohtuotsuse jõustumisel.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU
Targo Tamme süüdistatakse selles, et ta juhtis tahtlikult 12.02.2016. kella 18.55 ajal Harjumaal,
Keila, Piiri 12a juures mootorsõidukit Volkswagen Transporter registreerimismärgiga XXX,
olles alkoholi joobeseisundis (lõplik tulemus 1,31 mg/l).

Sellise käitumisega rikkus Targo Tamm liiklusseaduse § 69 lg 1 ja korrakaitseseaduse § 36 lg 1
/Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1/ alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem/ nõudeid.

Seega pani Targo Tamm toime KarS § 424 järgi kvalifitseeritava kuriteo, s.o
mootorsõiduki juhtimine joobeseisundis.

                                                                                                2
Vastavalt kokkuleppele nõuab prokurör KarS § 424 järgi ettenähtud kuriteo toimepanemise eest
süüdistatava karistamist vangistusega 7 kuud. KarS § 68 lg 1 alusel arvestada karistuse hulka
eelvangistus 12.02.2016 kuni 13.02.2016, s.o 2 päeva. Ärakandmisele kuulub 6 kuud 28
päeva vangistust.
Kohaldades KarS § 73 lg 1 ja lg 3 sätteid, määrata, et mõistetud vangistust ei pöörata täitmisele,
kui Targo Tamm ei pane kolme aastase katseaja jooksul toime uut tahtlikku kuritegu. Katseaja
algust lugeda kohtuotsuse kuulutamise päevast. KarS § 50 lg 1 võtta T. Tammelt ära
mootorsõiduki juhtimise õigust neljaks kuuks.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Targo Tamm nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör ning kaitsja taotlesid kohtult sõlmitud kokkuleppe kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri ja kaitsja arvamused kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et süüdistatav
on kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Targo Tamm temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Targo Tamme
süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Targo Tammelt välja mõista sundraha 645 eurot ja määratud kaitsjale
makstud tasu summas 120 eurot. Kohus nõustub kokkuleppes märgituga, et kriminaalmenetluse
kulud tuleb süüdistataval hüvitada ositi 12 kuu jooksul. Seega kuulub ühes kuus tasumisele mitte
vähem kui 63,75 eurot.

Asitõend

1 CD-plaat fotodega (asub kriminaalasja materjalide juures) – jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                                3
