                                                                Kriminaalasi nr 1-14-8232




                        KOHTUMÄÄRUS

 Kohus                         Tartu Maakohus

 Määruse tegemise aeg          8. jaanuar 2016. a Jõgeva kohtumaja


 Kriminaalasja number          1-14-8232 (13260103361)

 Kohtunik                      Raina Pärn

 Kriminaalasi                  Karmen Kilgi süüdistus KarS § 121 järgi

 Prokurör                      Ringkonnaprokurör Anneli Hinto

                               KARMEN KILK
                               Isikukood                 46404272723,                 elukoht:
                               xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
 Süüdistatav
                               xxxxxxxxxEesti Vabariigi kodanik; emakeel: eesti keel; haridus:
                               keskeriharidus; invaliidsuspensionär.
                               Tõkend: puudub.
                               Vandeadvokaat Marina Valge
 Kaitsja

RESOLUTSIOON
1. Lõpetada kriminaalmenetlus Karmen Kilgi süüdistuses KarS § 121 järgi KrMS § 2031
lg 1,3 alusel leppimise tõttu.
2. KrMS § 2031 lg 3 ja 21.12.2015. a sõlmitud lepituskokkuleppe nr 27-1/14998-1 alusel
kohustada Karmen Kilki:
- hoiduma vaimse ja füüsilise vägivalla kasutamisest xxxxxxxxx suhtes;
- käituma xxxxxxxxxxx viisakalt ja lugupidavalt ning mitte tülitsema.
2. KrMS § 2031 lg 3 alusel kohustada Karmen Kilki tasuma riigituludesse menetluskulude
katteks 90 (üheksakümmend) eurot.
Menetluskulud     tuleb     tasuda     Maksu-     ja    Tolliameti    arveldusarvele
EE351010052031000004 (AS SEB Pank) või EE502200221014193355 (AS Swedbank) või
EE873300333499990003 (Danske Bank AS Eesti filiaal) või EE401700017002872300
(Nordea Bank Finland PLC Eesti filiaal). Viitenumber menetluskulude tasumisel on
99916700001297. Selgitusse tuleb märkida „1-14-8232, menetluskulud, Karmen Kilk“.
3. KrMS § 2031 lg 3 alusel määrata kohustuse täitmise tähtajaks 6 (kuus) kuud käesoleva
kohtumääruse jõustumisest alates.
4. KrMS § 180 lg 3 alusel jätta menetluskulud 804,01 eurot riigi kanda.


Käesolev määrus toimetada kätte Karmen Kilgile, kaitsjale, kannatanu xxxxxxxxxxxx
prokurörile ja lepitajale.


Edasikaebamise kord
Käesoleva kohtumääruse peale on kannatanul KrMS § 2031 lg 7 ja § 385 p 10 järgi õigus esitada
kirjalikult vormistatud määruskaebus Tartu Ringkonnakohtule Tartu Maakohtu Jõgeva
kohtumaja kaudu 10 päeva jooksul, alates päevast, mil kannatanu sai vaidlustatavast
kohtumäärusest teada või pidi teda saama.


ASJAOLUD JA MENETLUSE KÄIK
02.10.2014. a saabus Tartu Maakohtusse üldmenetluses kriminaalasi Karmen Kilgi süüdistuses
KarS § 121 järgi.
Karmen Kilki süüdistatakse KarS § 121 järgi kvalifitseeritava kuriteo toimepanemises selles,
et         tema          12.09.2013.          a       kella         12.00-12.20           vahel
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxus pani toime kehalise
väärkohtlemise - haaras käega kinni xxxxxxxxx käest, pigistas ja väänas seda nii, et xxxxxxxx
tundis tugevat valu, millise tegevusega tekitas xxxxxxxxxxe tervisekahjustuse - õla ja õlavarre
muud pindmised vigastused, kahjustades sellega teise inimese tervist.
Kohus pidas asjas kohtuistungid 17.04.2015. a ja 24.04.2015. a. 03.06.2015. a määrusega
määras kohus süüdistatava Karmen Kilgi tervisliku seisundi kindlakstegemiseks ambulatoorse
kohtuarstliku ekspertiisi. Kriminaalasja arutamine jätkus 10.11.2015. a kohtuistungil.
Kriminaalasja arutamisel esitasid prokurör ja kaitsja kohtule taotluse viia kriminaalasjas läbi
lepitusmenetlus.
Tartu Maakohtu 10.11.2015. a määrusega rakendas kohus kriminaalasjas lepitusmenetlust
süüdistatava Karmen Kilgi ja kannatanu xxxxxxxxx leppimiseks.
05.01.2016. a saabus kohtule prokuratuuri taotlus kriminaalmenetluse lõpetamiseks koos
lepituse käiku kirjeldava aruande ja lepituskokkuleppega.
Kannatanu ja süüdistatava vahel sõlmitud lepituskokkuleppe kohaselt on nad nõus
kriminaalmenetluse lõpetamisega ja lepivad kokku kuriteoga tekitatud kahjude heastamiseks
järgnevas: Karmen Kilk hoidub xxxxxxxxx suhtes vaimsest ja füüsilisest vägivallast; osapooled
ei tülitse ning käituvad viisakalt ja lugupidavalt; süüdistatav vabandab lepitaja juuresolekul
xxxxxxxxxxees.


KOHTU SEISUKOHT
1. Kohus leiab, et kriminaalmenetlus Karmen Kilgi süüdistuses KarS § 121 järgi tuleb lõpetada
KrMS § 2031 lg 1,3 alusel leppimise tõttu.
2. KrMS § 2031 lg 1 sätestab, et kui kriminaalmenetluse esemeks oleva teise astme kuriteo
asjaolud on selged, kriminaalmenetluse jätkamiseks puudub avalik menetlushuvi ning
süüdistatav on kannatanuga leppinud KrMS §-s 2032 sätestatud korras, võib prokuratuur
süüdistatava ja kannatanu nõusolekul taotleda, et kohus kriminaalmenetluse lõpetaks.
Kohus on seisukohal, et täidetud on kõik seaduses sätestatud nõuded kriminaalmenetluse
lõpetamiseks leppimise tõttu. Karmen Kilgile on esitatud süüdistus teise astme kuriteo
                                              2
toimepanemises (KarS § 4 lg 3, § 274 lg 1). Kriminaalasja asjaolud on selged ja avalik huvi
kriminaalmenetluse jätkamiseks puudub, kuna käesoleval juhul on karistuseesmärke võimalik
saavutada ka kriminaalmenetluse lõpetamisega. Süüdistuse sisuks olev tegu (kehaline
väärkohtlemine) on aset leidnud kannatanu poolt tööülesannete täitmisel. Kannatanu töötab Pala
Vallavalitsuses xxxxxxxxxxxxxxxxxxxxxx, kellel on süüdistatavaga tihedaid kokkupuuteid.
Sündmus leidis aset 12.09.2013. a kannatanu poolt teostatud kodukülastuse käigus, mille
eesmärgiks oli teostada järelevalvet Karmen Kilgi ja tema perekonnaliikmete sotsiaalse
toimetuleku üle. Ka peale süüdistuse sisuks oleva teo toimepanemist on kannatanu ja süüdistatav
pidanud järjepidevalt suhtlema. Lepituse käiku kirjeldavast aruandest nähtuvalt on süüdistatava
ja kannatanu omavahelised suhted käesoleval ajal normaalsed. Osapooled on lepitaja
juuresolekul vestelnud ja üritanud leida võimalusi edasiseks heaks koostööks. Süüdistatav
Karmen Kilk on lepitaja juuresolekul vabandanud kannatu xxxxxxxxx ees. Kohtu hinnangul
nähtub materjalidest, et süüdistatav ja kannatanu on käesolevaks ajaks leppinud. Sellest
tulenevalt esinevad alused kriminaalmenetluse lõpetamiseks.
3. KrMS § 2031 lg 3 sätestab, et kriminaalmenetluse lõpetamise korral paneb kohus prokuratuuri
taotlusel ja kahtlustatava või süüdistatava nõusolekul talle kohustuse tasuda kriminaalmenetluse
kulud ja täita KrMS § 2032 lg-s 3 sätestatud lepituskokkuleppe mõningaid või kõiki tingimusi.
Karmen Kilk ja xxxxxxxx on sõlminud lepitukokkulepe, mille järgi tuleb Karmen Kilgil hoiduda
xxxxxxxxx suhtes vaimsest ja füüsilisest vägivallast; osapooled ei tülitse ning käituvad viisakalt
ja lugupidavalt; süüdistatav vabandab lepitaja juuresolekul xxxxxxxxx ees. Kohus, võttes
arvesse, et lepituskokkulepe on sõlmitud mõlema poole vabal tahtel ja selles on lepitud kokku
edasise suhtlemise tingimustes, on seisukohal, et Karmen Kilgile tuleb kohustustena määrata
lepituskokkuleppes märgitud tingimuste täitmine. Siiski ei pea kohus põhjendatuks määrata
kohustustena vabandamist xxxxxxxxx ees lepitaja juuresolekul. Seda põhjusel, et lepituse käiku
kirjeldavast aruandest nähtuvalt on Karmen Kilk vabandanud lepitaja juuresolekul xxxxxxxxx
ees. Seega on nimetatud lepituskokkuleppe tingimus täidetud.
4. KrMS § 2031 lg 3 alusel määrab kohus Karmen Kilgile kohustuseks tasuda kriminaalmenetluse
kulud. Karmen Kilk on andnud nõusoleku menetluskulude tasumiseks.
KrMS § 175 lg 1 p 4 alusel on kriminaalasjas menetluskuluks määratud kaitsjale makstud tasu
817,68 eurot (106,80 -tl 42-45; 668,16 – tl 87-90; 42,72 – tl 118-119).
KrMS § 175 lg 1 p 10 alusel on menetluskuluks kutsetega saatmise kulu 3,07 eurot (tl 46).
KrMS § 175 lg 1 p 2 alusel on menetluskuluks tunnistajale hüvitatud kulud 12,26 eurot (tl 106).
KrMS § 175 lg 1 p 3 alusel on menetluskuluks ekspertiisitasu 61 eurot (tl 115).
Seega on menetluskulud kokku 894,01 eurot.
Kohtuistungil taotles kaitsja jätta menetluskulud riigi kanda või minimaalses ulatuses välja
mõista. Prokurör leidis, et kaitsja kulud tuleks jätta riigi kanda, ekspertiisitasu süüdistava kanda.
KrMS § 180 lg 3 sätestab, et menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.
Kohtu hinnangul ei ole KrMS § 180 lg-s 3 sätestatu kohaldamine käesoleval juhul välistatud
seetõttu, et kriminaalmenetlus lõpetatakse leppimise tõttu.
Kohus peab vajalikuks esmalt märkida, et KrMS § 180 lg 3 ei võimalda jätta kõiki
menetluskulusid riigi kanda. Kohus saab jätta riigi kanda vaid osa menetluskuludest.
Kohus on seisukohal, et menetluskulude vähendamine on käesoleval juhul põhjendatud. Karmen
Kilk on selgitanud, et tema sissetuleku moodustab saadav pension 200 eurot, lastetoetus 198
eurot, vajaduspõhine toetus 90 eurot. Karmen Kilgil on 3 alaealist last ja ta on halvatud ema
                                                 3
hooldajaks. Ta elab koos kuue inimesega. Karmen Kilgi abikaasa saab pensionit (158 eurot) ja
tal on välja kuulutatud eraisiku pankrot. Karmen Kilgi peamisteks kohustusteks on tasuda elektri
eest 60 eurot, interneti, telefoni eest. Samuti tasub Karmen Kilk laenu, mille jäägiks on 180 eurot,
igakuiselt 20 eurot. Ravimitele kulutavad Karmen Kilk ja tema abikaasa ühes kuus 60-70 eurot.
Karmen Kilk võtab poest toitu võlgu, käesoleval ajal on võlgu ka apteegile. Kohus, võttes
arvesse Karmen Kilgi sissetulekuid ja kohustusi, on seisukohal, et ilmselgelt ei võimalda Karmen
Kilgi majanduslik olukord tasuda kõiki kriminaalmenetlusega kaasnenud kulusid ja seda KrMS
§ 2031 lg-s 3 sätestatud 6-kuulise tähtaja jooksul. Kuna ka kriminaalmenetluse kulude tasumise
kohustuse rikkumise korral uuendatakse KrMS § 2031 lg 5 järgi menetlus. Seega selleks, et
kriminaalmenetluse kulude tasumise kohustus oleks reaalselt täidetav, tuleb kohtu hinnangul osa
kuludest jätta riigi kanda. Lisaks peab kohus oluliseks, et Karmen Kilgi perekonna sissetulekuid
arvestades seaks kõikide kulude tasumise kohustus äärmiselt raskesse majanduslikku olukorda
kogu perekonna, sealhulgas ülalpidamist vajavad alaealised lapsed. Karmen Kilk saab aeg-ajalt
kohalikult omavalitsuselt toetust, mis osundab, et Karmen Kilgi tavapärane toimetulek on niigi
raske.
Eeltoodut arvesse võttes peab kohus põhjendatuks määrata, et Karmen Kilgil tuleb KrMS § 2031
lg 3 alusel tasuda kriminaalmenetluse kulude katteks 90 eurot.
5. KrMS § 2031 lg 3 alusel määrab kohus kohustuste täitmise tähtajaks 6 kuud käesoleva
kohtumääruse jõustumisest alates.
KrMS § 2031 lg 5 sätestab, et kui isik, kelle suhtes on kriminaalmenetlus lõpetatud KrMS § 2031
lg 1 kohaselt, ei täida talle pandud kohustusi või paneb kuue kuu jooksul pärast menetluse
lõpetamist sama kannatanu suhtes toime uue tahtliku kuriteo, uuendab kohus prokuratuuri
taotlusel kriminaalmenetluse oma määrusega.


/allkirjastatud digitaalselt/

Raina Pärn
Kohtunik




                                                4
