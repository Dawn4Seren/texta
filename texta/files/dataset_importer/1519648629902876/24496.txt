                                                                                  2-15-12171




                          KOHTUMÄÄRUS
 Kohus                              Tartu Maakohus
 Kohtunik                           Heiki Kolk
 Määruse tegemise aeg ja koht       03. veebruaril 2016 Võru kohtumaja
 Tsiviilasja number                 2-15-12171
 Tsiviilasi                         Normex Team OÜ hagi AS Semuehitus vastu võla nõudes.
 Menetlustoiming                    hagist loobumise vastuvõtt ning asja menetluse lõpetamine
 Pooled ja nende esindajad          Hageja Normex Team OÜ (registrikood 12343886, asukoht
                                    Kaunase pst 26-35, 50706 Tartu);
                                    hageja esindaja A. K. , Aspekt Õigusbüroo OÜ; e-post:
                                    annika@aspekt.ee;
                                    Kostja AS Semuehitus (registrikood 10080980, asukoht Kooli
                                    6,    Võru    linn,   Võru     maakond,   65606     e-post:
                                    semu@semuehitus.ee

 Kohtuistungi toimumise aeg         kirjalik menetlus
 RESOLUTSIOON
 1. Võtta vastu Normex Team OÜ loobumine hagist AS Semuehitus vastu võla nõudes ja lõpetada
 menetlus tsiviilasjas nr 2-15-12171.

 Menetluskulude jaotus
 2. Jätta menetluskulud poolte endi kanda.

 3. Kohtumääruse jõustumisel Riigi Tugiteenuste keskusel tagastada Normex Team OÜ-le pool
 tasutud riigilõivust, so summas 250 (kakssada viiskümmend) eurot Normex Team OÜ arveldusarvele
 nr EE472200221055876055 AS-s Swedbank.

 4. Määrus saata menetlusosalistele ja riigilõivu tagastamise osas täitmiseks Riigi Tugiteenuste
 Keskusele.

 Edasikaebamise kord
Määruse peale võib esitada määruskaebuse Tartu Ringkonnakohtule kolme päeva jooksul, arvates
määruse kättetoimetamisele järgnevast päevast, Tartu Maakohtu Võru kohtumaja kaudu.
ASJAOLUD
Normex Team OÜ esitas Tartu Maakohtusse hagi AS Semuehitus vastu võlgnevuse nõudes. Tartu
Maakohtu 31.12.2015 määrusega on kohus tsiviilasjas nr 2-15-12417 peatanud tsiviilasjas nr 2-15-
12171 Normex Team OÜ hagis AS Semuehitus vastu kohtumenetluse kuni AS Semuehitus
saneerimismenetluse lõppemiseni.

Hageja esitas 01.02.2016 tsiviilasjas nr 2-15-12171 kohtule TsMS § 429 lg 1 alusel avalduse hagist
loobumiseks.

KOHTU PÕHJENDUSED, JÄRELDUSED
TsMS § 206 lg 1 kohaselt on hagejal õigus hagist loobuda. TsMS § 428 lg 1 p 3 kohaselt lõpetab
kohus menetluse otsust tegemata, kui hageja on hagist loobunud.

TsMS §-de 206 lg 1; 429 lg 1, 4 kohaselt võib hageja hagist loobuda kuni hagi kostja tehtud
lahendi jõustumiseni, esitades selleks avalduse ja kohus võtab hagist loobumise vastu määrusega,
millega ühtlasi lõpetab asja menetluse. Kohus ei võta vastu hagist loobumist, kui hagist
loobumisega rikutakse olulist avalikku huvi. Tulenevalt TsMS §-st 431 lg 1 kohaselt peab kohus
vajaduse korral menetluse lõpetamise otsustamiseks kohtuistungi. Seega on Normex Team OÜ-l
hagejana õigus hagist loobuda, kohus võib menetluse lõpetamise otsustada ka kohtuistungit
pidamata.

Hageja on koos avaldusega hagist loobumiseks esitanud kohtule 29. jaanuaril 2016 Normex Team
OÜ ja AS Semuehitus ja saneerimisnõustaja A. H. vahel sõlmitud kokkuleppe võlgnevuse
tasumise kohta. Kohus leiab, et menetluse lõpetamise saab otsustada kohtuistungit pidamata. Kuna
Normex Team OÜ loobub avaldusest seoses kokkuleppe saavutamisega, tuleb avaldusest
loobumine vastu võtta, loobumine on kooskõlas TsMS §-des 206 lg 1; 429 lg 1, 4 sätestatuga ning
ei riku olulist avalikku huvi. Kohus lõpetab asjas menetluse TsMS § 428 lg 1 p 3 alusel.

TsMS § 432 kohaselt, kui menetlus on lõpetatud hagist loobumise tõttu, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega, kui
seadusest ei tulene teisiti. Kui menetlus on lõpetatud, ei saa hageja uuesti pöörduda kohtusse hagiga
sama kostja vastu vaidluses samal alusel sama hagieseme üle.

Hageja taotleb poole menetluses tasutud riigilõivu tagastamist hageja arveldusarvele. Tsiviilasja
materjalide kohaselt on Normex Team OÜ (registrikood 12343886) tasunud hagiavalduse
esitamisel 13.08.2015 riigilõivu 500 eurot (tl 8). TsMS § 150 lg 2 p 2, lg 4 kohaselt tagastatakse
pool menetluses tasutud riigilõivust, kui hageja loobub hagist. Riigilõivu tagastab kohus, kelle
menetluses asi viimati oli, üksnes selle menetlusosalise avalduse alusel, kes riigilõivu tasus või kelle
eest riigilõiv tasuti. Kuna kohus võttis vastu hagist loobumise ja lõpetas asjas menetluse ja hageja
on esitanud avalduse poole menetluses tasutud riigilõivu tagastamiseks, tuleb kohtumääruse
jõustumisel hagejale tagastada pool hagiavalduse esitamisel tasutud riigilõivust, so 250 eurot.

Pooled on kokkuleppe p 5 lühendanud määruskaebuse esitamise tähtaega menetlust lõpetava
kohtumäärusele kolme päevani. Vastavalt TsMS § 661 lg 4 võib poolte kokkuleppel
määruskaebuse esitamise tähtaega hagimenetluses lühendada või määruskaebuse esitamise õiguse
välistada. Seega vastavalt poolte kokkuleppele saab kohtumääruse peale määruskaebuse esitada
kolme päeva jooksul alates määruse kättetoimetamisest.


                                                2 (3)
MENETLUSKULUDE JAOTUS
Tulenevalt TsMS § 173 lg 1,4 märgib asja menetlenud kohus menetlust lõpetavas määruses, muu
hulgas määruses, millega asja menetlus lõpetatakse, menetluskulude jaotuse. Menetluskulude
jaotuses näeb kohus ette, millised menetluskulud keegi menetlusosalistest peab kandma, välja
arvatud kulude rahalise suuruse.

TsMS § 168 lg 4 kohaselt, kui hageja hagist loobub hagist, kannab ta kostja menetluskulud, välja
arvatud juhul, kui hageja loobub hagist või võtab selle tagasi seetõttu, et kostja on nõude pärast
hagi esitamist rahuldanud. Kohtule esitatud asjaoludest nähtuvalt on menetlusosalised kokku
leppinud, et tsiviilasjas nr 2-15-12171 kantud menetluskulud jäävad poolte endi kanda. Seega
jäävad menetluskulud poolte endi kanda.


/allkirjastatud digitaalselt/
Heiki Kolk
kohtunik




                                              3 (3)
