                                                                             Väärteoasi nr 4-16-8447




                              KOHTUMÄÄRUS
Kohus                              Tartu Maakohus
Määruse tegemise aeg ja koht       12. detsembril 2016.a Tartu kohtumaja, Kalevi 1.
Väärteoasja number                 4-16-8447 (2602,13,006899)
Täitmiskohtunik                    Ene Muts

Kohtuistungi sekretär              Kädi Leola
Väärteoasi                         Lõuna prefektuuri avaldus Hando Ottole määratud rahatrahvi
                                   asendamiseks arestiga KarS § 72 alusel
Menetlusalune isik                 Hando Otto
                                   isikukood: 38002022712, elukoht: XXXX
Kohtuvälise menetleja otsus        Lõuna prefektuuri korrakaitsebüroo 23.09.2014.a otsusega
                                   LS § 224 lg 2 järgi määratud rahatrahv 1024 eurot.
Kohtutäitur                        Jane Rumjantseva

RESOLUTSIOON

Jätta rahuldamata sissenõudja avaldus Hando Ottole väärteoasjas nr 2602,13,006899Lõuna prefektuuri
23.09.2014. a otsusega määratud rahatrahvi asendamise kohta arestiga või üldkasuliku tööga.

TMS § 45 alusel ajatada Hando Ottole (isikukood: 38002022712) Lõuna prefektuuri 23.09.2014. a
otsusega mõistetud rahatrahvi tasumata osa, s.o 974 euro (üheksasaja seitsmekümne nelja euro)
tasumine igakuiste maksetega.

Määruse koopia saata Lõuna prefektuurile ja kohtutäiturile Jane Rumjantsevale.

Edasikaebamise kord
Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse tegemisele järgnevast päevast.




                                                                                                  1
Põhjendused.

Lõuna prefektuuri 23.09.2014. a otsusega määrati Hando Ottole LS § 224 lg 2 järgi karistuseks
rahatrahv 256 trahviühiku ulatuses, s.o 1024 eurot. Rahatrahvi tasumine määrati hiljemalt 09.10.2015.
Otsus jõustus 10.10.2014. a.
Võlgniku suhtes alustati täitemenetlus 20.11.2014. a.
23.09.2014. a väärteoasjas nr 2602,13,006899 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Kohtutäitur
teavitas kohtuvälist menetlejat 20.10.2016. a rahatrahvi, s.o 1024 euro täitmise võimatusest.
Sissenõudja tegi 21.11.2016. a taotluse 1024 euro asendamiseks arestiga KarS § 72 alusel.

Hando Otto taotleb karistuse tasumist ositi. Ta tegi 08.12.2016. a esimese kande trahvi tasumiseks 50
euro ulatuses ja on valmis tegema igakuiseid makseid.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil põhjusel
võimalik või süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus määruse, milles jätab sissenõudja avalduse rahatrahvi asendamise kohta arestiga või
üldkasuliku tööga rahuldamata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.

TMS § 45 järgi kohus võib võlgniku avalduse alusel täitemenetluse peatada või täitmist pikendada või
ajatada, kui menetluse jätkamine on võlgniku suhtes ebaõiglane. Seejuures tuleb arvestada sissenõudja
huvisid ning muid asjaolusid, muu hulgas võlgniku perekondlikku ja majanduslikku olukorda.




                                                                                                       2
Kohus, ära kuulanud Hando Otto leiab, et sissenõudja taotlus on põhjendatud ja esitatud seaduslikul
alusel. Hando Otto on jätnud talle Lõuna prefektuuri 23.09.2014. a otsusega määratud rahatrahvi
tasumata. Rahatrahvi täitmise tähtaeg saabus 09.10.2014. a.

Asenduskaristuse kohaldamise menetluse on Hando Otto trahvi asunud tasuma ja tasunud 50 eurot.
Seega on vähenenud sisse nõutav trahvisumma 974 euroni. Hando Otto ei ole nõus tegema
üldkasulikku tööd karistuse asendamisena, sest nii arest kui üldkasulik töö takistavad tal töötamist. Töö
leidis ta 2-aastase otsimise tulemusena ja töötab sellel tööl 7 kuud.

Kohtuvälise menetleja otsus on pööratud täitmisele ja saadetud kohtutäiturile sundtäitmisele.
Täitmisele pööratud rahatrahvi sissenõude täitmisel tuleb lähtuda KarS § 82 lg 4 sätestatud 4-aastasest
tähtajast.

Hando Otto on jätnud rahatrahvi osaliselt tasumata, kuid ta on valmis otsust täitma. Ta määratles enda
maksevõime, mis võimaldab rahatrahvi tasumise otsuse täitmise tähtaja jooksul. Kohus ajatab TMS §
45 alusel rahalise karistuse tasumise tasumisega igakuiste maksetena. Kui Hando Otto ei täida igakuiste
maksete kohustust, kohaldatakse temale KarS § 70 sätteid karistuse asendamisega.




Ene Muts
täitmiskohtunik
/allkirjastatud digitaalselt/




                                                                                                       3
