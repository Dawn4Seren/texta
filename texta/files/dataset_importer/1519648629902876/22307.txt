                          KOHTUMÄÄRUS
Kohus                                Tartu Halduskohus

Kohtunik                             Ülle Polluks

Määruse tegemise aeg ja koht         01.03.2016

Haldusasja number                    3-16-168

Haldusasi                            T. V kaebus Tapa valla vastu


Menetlusosalised                     Kaebaja T. V


Menetlustoiming                      Kaebuse tagastamine

Resolutsioon                          1. Tagastada kaebus.
                                      2. Saata määrus kaebajale.

Edasikaebamise kord                  Määruse peale saab esitada määruskaebuse Tartu
                                     Ringkonnakohtule Tartu Halduskohtu kaudu 15 päeva
                                     jooksul määruse kättesaamisest arvates.
     KOHTU PÕHJENDUSED

        1. 22.01.2016 saabus Tartu Halduskohtu Jõhvi kohtumajja T. V kaebus Tapa valla peale.
           Haldusasja materjalide järgi on T. V esitanud Tapa Vallavalitsusele avalduse (sisse
           registreeritud 14.12.2015 avalduse nr 8-2/15/814-1) milles taotleb ühekordse
           sotsiaalabi eraldamist prillide ostmiseks summas 354,25 eurot. Lisatud on prillide
           tellimise tšekk samas summas. Avalduse lõpus palub T. V toetust prillide või saatja-
           koera soetamisel või kompenseerida edaspidised elamiskulud summas 354,25 eurot.
           Tapa Vallavalitsuse 30.12.2015 korralduse nr 883 “Avalduste rahuldamata jätmine“
           punktiga 1.2 on otsustatud avaldus rahuldamata jätta.
        2. Lääne-Viru maavanema 20.01.2016 korraldusega nr 1-1/16-47 jäeti vaie rahuldamata,
           kuna vaide läbivaatamisel ei ilmnenud, et Tapa Vallavalitsuse 30.12.2015 korralduse
           nr 883 „Avalduste rahuldamata jätmine“ punkt 1.2 oleks vastuolus põhiseaduse,
           seaduse või seaduse alusel antud muu õigusaktiga. Korralduse p 1.2 on vastavuses
           Tapa Vallavolikogu 16.04.2009 a määrusega nr 111 „Sotsiaaltoetuste määramise ja
           maksmise kord Tapa vallas“ (muudetud Tapa Vallavolikogu 14.04.2011 määrusega nr
           44).
        3. Tartu Halduskohtu 01.02.2016 määrusega jäeti kaebus käiguta. Määruses märgiti:
     “ Kaebajal tuleb kaebuses esitada tõendid, mis kinnitavad kaebaja poolt väidetavaid
     asjaolusid ning kaebuse lisana esitada halduskohtule alljärgnevad dokumendid, mis
     kinnitavad tema kaebeõigust Tapa valla ja maavanema peale: Arsti otsustus prillide
     väljakirjutamise kohta ja prillide kulutšekk summale 354,25 eurot (mitte prillide
     tellimise tšekk); Sotsiaalkindlustusameti (SKA) puudeotsus puude raskusastme kohta,
     mille järgi T. V on vaegnägija või pime ning vajab rehabilitatsioonivahendina
     juhtkoera, kui nägemispuudega isik. Tartu Halduskohus peab vajalikuks märkida, et T.
     Veeremaa pole avaldanud Tapa vallale, maavanemale ja halduskohtule kõiki andmeid
     oma sissetulekute kohta. Halduskohus märgib, et 31.10.2011 allkirjastas T. V avalduse
     paludes Eesti Vabariigi ja Venemaa Föderatsiooni vahelise pensionikindlustust
     käsitleva koostöölepingu alusel varem määratud pensioni esialgset ümberarvestust.
     10.04.2012 vormistati Venemaa Föderatsiooni Pensionifondi Krasnojarski krai
     osakonna Norilski linna valitsuses pensioni määramise eelteate. Selles sisalduv tehti T.
     V allkirja vastu teatavaks 24.05.2012. 25.05.2012 allkirjastas ta avalduse pensioni
     saamiseks koostöölepingu alusel. 12.11.2012 vormistati Venemaa Föderatsiooni
     Pensionifondi Krasnojarski krai osakonna Norilski linna valitsuses teade selle kohta,
     et T. V on määratud alates 01.07.2012 eluaegselt 3289,27 rubla suurune pension ( Vt
     haldusasi nr 3-13-1486).Käesoleval ajal maksab Venemaa Föderatsioon kaebajale igas
     kvartalis 188.90 € pensioni, mida T. V pole toetuse taotlemisel, vaidemenetluses ja
     kohtumenetluses avaldanud“.
4.   Kaebaja esitas kohtule 06.01.2016 kviitungi summas 281.40 € prillide ostmise kohta ja
     arsti otsuse 10.12.2015.
5.   Tulenevalt HKMS § 121 lg 2 punktist 1 võib kohus tagastada kaebuse määrusega selle
     esitajale, kui kaebajal puudub asjas ilmselgelt kaebeõigus, eeldades, et tema faktilised
     väited on tõendatud. Käesoleval juhul ei ole lubatud esitada kaebust, kuna kaebaja
     pole Tapa vallalt nõudnud prillide hüvitamist summas 281.40 € (06.01.2016 kviitung
     prillide ostmise kohta), vaid summas 354,25 eurot, siis puudub kaebajal kaebeõigus.
6.   HKMS § 44 lg 1 sätestab, et isik võib kaebusega halduskohtusse pöörduda üksnes oma
     õiguse kaitseks. HKMS § 44 lg-s 1 sätestatu tähendab eelkõige seda, et kaebajal peab
     olema isiklik puutumus kaevatava haldusakti või toiminguga, mis väljendub tema
     subjektiivsete õiguste riives. Märgitud põhjustel leiab kohus, et kaebuse eesmärki
     silmas pidades on antud juhul kaebeõigus välistatud, kuivõrd kohtulikult saab isikut
     kaitsta üldjuhul subjektiivsete õiguste rikkumise korral.
7.   Kuna kaebus on esitatud summale 354,25 eurot, mitte kantud prillide kulule summas
     281.40 eurot, tuleb see tagastada HKMS § 121 lg 2 p- 1 alusel kaebeõiguse puudumise
     tõttu.
8.   Kuna kaebus kuulub tagastamisele, siis jätab halduskohus kaebuse esitaja taotluse
     riigilõivu tasumisest vabastamiseks läbi vaatamata.
9.   Kohus selgitab kaebajale, et HKMS § 43 lg 2 kohaselt kaebuse tagastamine ja läbi
     vaatamata jätmine ei võta õigust pöörduda uuesti kohtusse. Kaebuse tagastamisel või
     läbi vaatamata jätmisel loetakse, et kaebus ei ole kohtu menetluses olnud.

     (digitaalselt allkirjastatud)
     Ülle Polluks
     kohtunik




                                            2
