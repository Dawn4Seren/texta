                                                                               1-16-2691




                        KOHTUOTSUS
                              EESTI VABARIIGI NIMEL



Kohus                                   Harju Maakohus
Otsuse tegemise aeg ja koht             12. aprill 2016, Tallinn
Kriminaalasja number                    1-16-2691 (15231700714)
Kohtunik                                Märt Toming
Kohtuistungi sekretär                   Eda Loor
Kriminaalasi                            Reemo Karlsoni süüdistus KarS § 213 lg 1 järgi
                                        Kokkuleppemenetluses
Prokurör                                Enge Selge
Süüdistatav                             Reemo Karlson
                                        Ik: 38106200293, EV kodanik; põhiharidus;
                                        töökoht: töötu; elukoht: XXX.
                                        Tõkend: elukohast lahkumise keeld alates
                                        12.06.2015.
                                        Varasem karistatus: kehtivaid kriminaalkaristusi
                                        ei ole.
Kaitsja                                 Kohtueelsel menetlusel advokaat Talvi Vaske
RESOLUTSIOON
1. Reemo Karlson süüdi tunnistada KarS §-s 213 lg 1 ettenähtud kuriteo toimepanemises
   ja mõista talle karistuseks tähtajaline vangistus 4 (neli) kuud.
2. KrMS § 202 lg 6 alusel arvestada Reemo Karlsoni poolt sooritatud 14 (neliteist) tundi
   üldkasulikku tööd, mis võrdub 14 päeva vangistusega, Reemo Karlsoni karistusaja
   hulka ning määrata ärakandmisele kuuluvaks karistuseks tähtajaline vangistus 3
   (kolm) kuud ja 16 (kuusteist) päeva.
3. KarS § 73 lg 1 ja 3 alusel jätta Reemo Karlsonile mõistetud ja ära kandmata karistus,
   s.o tähtajaline vangistus 3 kuud ja 16 päeva Reemo Karlsoni suhtes kohaldamata,
   jättes selle karistuse täies ulatuses täitmisele pööramata tingimusel, et Reemo Karlson
   temale määratud 1 (üks) aastase katseaja kestel ei pane toime uut tahtlikku kuritegu.
4. KarS § 78 p 1 kohaselt arvestada Reemo Karlsonile määratud 1 aastase katseaja
   kulgemist alates kohtuotsuse kuulutamisest, s.o alates 12.04.2016.
5. Reemo Karlsoni suhtes kohaldatud tõkend elukohast lahkumise keeld tühistada
   kohtuotsuse jõustumisest.
6. Reemo Karlsonilt välja mõista KrMS § 173 lg 1 p 1 ja lg 2; § 175 lg 1 p-de 4 ja 9, §

                                           1
    179 lg 1 p 2 ja § 180 lg-te 1 ja 3 alustel:
      •    teise astme kuriteos süüdimõistva kohtuotsusega kaasnev sundraha 645
           (kuussada nelikümmend viis) eurot;
      •    määratud kaitsjale kohtueelsel menetlusel makstud tasu 96 (üheksakümmend
           kuus) eurot;
    s.o kokku menetluskulu 741 (seitsesada nelikümmend üks) eurot, mis tuleb
    kohtuotsuse jõustumisest 12 kuu jooksul tasuda kohtuotsuse lisana koostatavas
    makseinfos näidatud Maksu- ja Tolliameti arveldusarvele, märkides ära kohustusliku
    viitenumbri ja selgituse: „Reemo Karlson, 1-16-2691, menetluskulud, ositi tasumine“.
    Makseinfo koos arveldusarvete numbrite ja viitenumbriga edastatakse kohtuistungil
    kätteandmise võimatusel Reemo Karlsoni poolt avaldatud elukoha aadressile
    tavapostiga. Menetluskulude tähtaegse tasumata jätmise korral loetakse maksetähtaeg
    saabunuks ja kogu nõue suunatakse täitemenetluse läbiviimiseks kohtutäiturile
    täitemenetluse seadustikus sätestatud korras.

Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Vahistatud süüdistatav või tema kaitsja
võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Reemo Karlsonit süüdistatakse selles, et tema omamata õigust kasutada XXXpangakaarti,
asudes Harjumaal Vasalemma vallas Vasalemma alevikus Pärna 13a võttis XXXrahakotist
Swedbank pangakaardi ning teades pangakaardi PIN-koodi sekkus PIN-koodi
ebaseadusliku sisestamise teel andmetöötlusprotsessi eesmärgiga saada ligipääs võõrale
arvelduskontole ning XXXnõusolekuta, varalise kasu saamise eesmärgil, teostas
toiminguid kontol oleva varaga, nimelt võttis välja SEB Keilas asuvast pangaautomaadist
sularaha:
- 01.05.2015 kell 22.58 Haapsalu mnt 57B, Keila pangaautomaat summas 50 eurot.
- 01.05.2015 kell 22.59 Haapsalu mnt 57B, Keila pangaautomaat summas 100 eurot.
- 01.05.2015 kell 22.59 Haapsalu mnt 57B, Keila pangaautomaat summas 80 eurot.
- 01.05.2015 kell 23.05 Haapsalu mnt 57B, Keila pangaautomaat summas 20 eurot.
Tekitades kannatanu XXX kahju kogusummas 261,21 eurot. Lisaks välja võetud
rahasummadele olid lisatasuga maksustatud tehingute tegemine ning kontojäägi
kontrollimine 11,21 eurot.

Seega Reemo Karlson pani toime teisele isikule varalise kahju tekitamise varalise
kasu eesmärgil andmetöötlusprotsessi ebaseadusliku sekkumise teel, see on KarS §
213 lg 1 järgi kvalifitseeritava kuriteo.
                                            2
Juhindudes KrMS § 245 sätetest sõlmisid 31.03.2016 Põhja Ringkonnaprokuratuuri
abiprokurör Enge Selge, süüdistatav Reemo Karlson ja tema kaitsja Talvi Vaske järgneva
kokkuleppe:
KarS § 213 lg 1 järgi ettenähtud kuriteo toimepanemise eest nõuab prokurör kohtus
süüdistatava karistamist vangistusega 4 /neli/ kuud
KrMS § 202 lg 6 alusel arvestatakse kohustuse osa 14 päeva, mille isik on täitnud, kui
kriminaalasi oli lõpetatud KrMS § 202 lg 7 alusel, seega ärakandmata karistuseks on 3
/kolm/ kuud ja 16 /kuusteist/ päeva vangistust
KarS § 73 lg 1 ja 3 alusel määrata, et mõistetud karistus jäetakse täielikult täitmisele
pööramata, kui süüdimõistetu ei pane 1 /ühe/ aasta pikkuse katseaja jooksul toime uut
tahtlikku kuritegu.
Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 173 lg 1 p-st 1 ja lg-st 2; § 175 lg 1 p-dest 4 ja 9; § 179 lg 1 p-st 2; § 180 lg-test 1
ja 3; § 202 lg-st 6; § 248 lg 1 p-st 5; §-st 249; §-st 311; §-st 313; KarS §-st 213 lg 1; § 73
lg-test 1 ja 3; § 78 p-st 1 asub kohus seisukohale, et Reemo Karlson kuulub temale KarS §-
s 213 lg 1 ettenähtud kuriteo toimepanemises esitatud süüdistuses süüdimõistmisele ja
temale tuleb mõista karistus sõlmitud kokkuleppe kohaselt.
Menetluskulud
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on kokkuleppes määratud süüdistatava menetluskuludeks süüdimõistva
otsusega kaasnev sundraha teise astme kuriteo toimepanemise eest ja määratud kaitsja tasu
kohtueelses menetluses, mis tuleb maksta 12 kuu jooksul alates kohtuotsuse jõustumisest.
Kohus selgitab ka, et kohtu määratud 12-kuulise tähtaja ületamisel loetakse maksetähtaeg
saabunuks ja kogu nõue suunatakse täitemenetluse läbiviimiseks kohtutäiturile
täitemenetluse seadustikus sätestatud korras.




Märt Toming
kohtunik
/allkirjastatud digitaalselt/




                                             3
