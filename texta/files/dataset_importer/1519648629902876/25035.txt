                                                                                     1-16-577




                            KOHTUOTSUS
                                EESTI VABARIIGI NIMEL


Kohus                          Pärnu Maakohus

Otsuse tegemise aeg ja koht    28. jaanuar 2016.a, Pärnu

Kriminaalasja number           1-16-577 (15267001264)

Kohtukoosseis                  Kohtunik Teet Olvik
                               Sekretär Anneli Kaljula

Prokurör                       Abiprokurör Liisa Nuut

Kaitsja                        Ants Nõmmik

Kriminaalasi                   Roland Valler süüdistuses KarS § 202 lg 2 p 2 järgi
                               kokkuleppemenetluses

Süüdistatavad                  Roland Valler, isikukood: 36312130250; XXXXX.
                               Kriminaalkorras karistatud korduvalt, viimati Pärnu Maakohtu
                               07.05.2015.a otsusega KarS § 120, § 199 lg 2 p 8, 9 järgi rahalise
                               karistusega 500 päevamäära ulatuses.
                               Tõkend elukohast lahkumise keeld.

RESOLUTSIOON                   Juhindudes KrMS § 248 lg 1 p 5, § 249, kohus otsustas:

Süüdi tunnistada Roland Valler KarS § 202 lg 2 p 2 järgi ning karistuseks mõista (10) kümme kuud
vangistust.
KarS § 74 lg 1 ja 3 alusel jätta mõistetud vangistust tingimisi täitmisele pööramata juhul, kui
Roland Valler ei pane (1) ühe aasta ja (3) kolme kuulise kuulise katseaja jooksul toime uut
tahtlikku kuritegu ning täidab KarS § 75 lg 1 sätestatud kontrollnõudeid:
1) elama kohtu määratud alalises elukohas, milleks on ankeetandmetes märgitud elukoht;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.


                                              1
                                                                                         1-16-577

KarS § 78 p 1 alusel katseaja algust arvata alates kohtuotsuse kuulutamisest, s.o 28.01.2016.a, välja
arvatud KarS § 75 sätestatud käitumiskontrolli nõuete osas, mille kohaldamist alustatakse pärast
kohtulahendi jõustumist.

Tõkend elukohast lahkumise keeld tühistada kohtuotsuse jõustumisel.

Välja mõista KrMS § 180 lg 1 alusel süüdimõistetult Roland Vallerilt menetluskulud riigi
tuludesse –KrMS § 179 lg 1 p 2 alusel sundraha (645) kuussada nelikümmend viis eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700007259. Selgituseks märkida: Roland Valler, 1-16-577,
menetluskulud.

Välja mõistetud summad tasuda (10) kümne kuu jooksul alates kohtuotsuse jõustumisest.
Kohustada Roland Vallerit tasuma menetluskulu 645 eurot ositi (10) kümne kuu jooksul (10)
kümnes osas alates kohtuotsuse jõustumisest mitte vähem kui (64.50) kuuskümmend neli eurot ja
50 senti kuus. Kui rahalised nõuded pole täies ulatuses tähtajaks täidetud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale
kohtumenetluse pool esitada apellatsiooni juhul, kui tegemist on käesoleva seadustiku 9. peatüki
2. jao sätete või § 339 lõike 1 rikkumisega. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes kirjeldatud
tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Roland Vallerit süüdistatakse selles, et tema isikuna, kes on Pärnu Maakohtu 07.05.2015.a
otsusega süüdi tunnistatud KarS § 199 lg 2 p 8, 9 järgi, olles seega KarS § 202 lg 2 p 2 täheldatud
isik, ajavahemikul 12.12.2015.a kell 14.00 kuni 14.12.2015.a kell 14.30 kohtueelse menetluse
käigus täpselt tuvastamata ajal, omandas kohtueelse menetluse käigus täpselt tuvastamata isikult
Pärnumaalt Sauga vallast Räägu külas asuvalt Talva kinnistul asuvast kõrvalhoonest varastatud S.
M. kuuluva murutraktori Husqvarna LT151 ja murutraktori järelkäru koguväärtusega 800 eurot,
mida hoidis enda elukohas X asuva kinnistu hoovialal.
Seega Roland Valler süüteo toimepanemise tulemusena saadud vara omandamise ja hoidmisega,
kui see on toime pandud KarS § 202 lg 2 p 2 täheldatud isiku poolt, pani toime KarS § 202 lg 2 p 2
järgi kvalifitseeritava kuriteo.

Kohtumenetluse poolte seisukohad kohtus
Asja kohtueelses menetluses sõlmisid süüdistatav, tema kaitsja ning prokurör
kokkuleppemenetluse korras kokkuleppe. Roland Valleri, tema kaitsja ja prokuröri vahel sõlmitud


                                                2
                                                                                      1-16-577

kokkuleppe kohaselt on Roland Vallerile KarS § 202 lg 2 p 2 järgi kohaldatavaks karistuseks
kümme kuud vangistust. KarS § 74 lg 1 ja 3 alusel jäetakse mõistetud vangistust tingimisi
täitmisele pööramata juhul, kui Roland Valler ei pane ühe aasta ja kolme kuulise katseaja jooksul
toime uut tahtlikku kuritegu ning täidab KarS § 75 lg 1 p 1-6 sätestatud kontrollnõudeid. Roland
Valler tunnistas end kohtuistungil süüdistuses KarS § 202 lg 2 p 2 järgi süüdi ning jäi sõlmitud
kokkuleppe juurde. Ka prokurör jäi istungil sõlmitud kokkuleppe juurde ja palus kohtul selle
kinnitada.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Roland Valler tuleb
süüdi tunnistada KarS § 202 lg 2 p 2 järgi ning mõista talle karistus vastavalt sõlmitud
kokkuleppele.
Tõkend elukohast lahkumise keeld tühistada kohtuotsuse jõustumisel. Asitõendeid ei ole, samuti ei
ole esitatud tsiviilhagi.
Vastavalt KrMS § 180 lg-le 1 kohustub süüdimõistetu hüvitama menetluskulud. Menetluskuluna
tuleb Roland Vallerilt KrMS § 179 lg 1 p 2 alusel välja mõista sundraha 645 eurot riigi tuludesse
seoses teise astme kuriteo toimepanemisega.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud
kokkuleppemenetlusega kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud summad tasumisele kümne kuu
jooksul alates kohtuotsuse jõustumisest. Kohustada Roland Vallerit tasuma menetluskulu 645 eurot
ositi kümne kuu jooksul kümnes osas alates kohtuotsuse jõustumisest mitte vähem kui 64.50 eurot
kuus. Kui rahalised nõuded pole täies ulatuses tähtajaks täidetud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                               3
