                                                                                           1
                                                                             2-15-111238




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number                2-15-111238

Otsuse tegemise aeg ja koht     01. veebruar 2016, Jõhvi

Kohus                           Viru Maakohus

Kohtunik                        Helgi Vinni
                                Krediidimenetluse Keskus OÜ hagi I. L.´u                 vastu
Kohtuasi
                                võlgnevuse 101 euro ja lisanduva viivise nõudes.
                                Hagihind 109,05 eurot

Kohtuistungi toimumise aeg      Kirjalik menetlus
                                Hageja:             Krediidimenetluse Keskus OÜ (RK xxx)
Menetlusosalised   ja   nende
esindajad
                                Hageja seaduslik Krista-Roberta Saviauk (e-post krista-
                                esindaja:        roberta.saviauk@krediidimenetlus.ee )

                                Kostja:             I. L. (IK xxx, registrijärgne elukoht xxx)

RESOLUTSIOON

   1. Krediidimenetluse Keskus OÜ hagi I. L.´u vastu võlgnevuse 101 euro ja
      lisanduva viivise nõudes rahuldada tagaseljaotsusega.

   2. Välja mõista I. L.`ult Krediidimenetluse Keskus OÜ       kasuks 05.03.2015
      laenulepingust nr. 20150303-357 tulenev võlgnevus summas 101 (ükssada üks)
      eurot, sh põhivõlgnevus 100 eurot ja viivised 1 euro.

   3. Välja mõista kostjalt I. L.`ult Krediidimenetluse Keskus OÜ kasuks alates
      22.05.2015 viivis protsendina põhivõlgnevuselt (100 eurot) kuni põhivõlgnevuse
      täieliku täitmiseni VÕS § 113 lg 1 teises lauses sätestatud määras.

   4. Jätta menetluskulud täies ulatuses kostja I. L.`u kanda ja välja mõista I. L.`ult
      Krediidimenetluse Keskus OÜ kasuks menetluskulud (riigilõiv) summas 75
      (seitsekümmend viis) eurot.


   5. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.
                                                                                            2

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.

ASJAOLUD

Viru Maakohtu menetluses Krediidimenetluse Keskus OÜ hagi I. L. vastu võlgnevuse
101,00 euro, sh põhivõlgnevuse 100 euro ja viivise 1 euro ning menetluskulu 75 euro
nõudes. Hagiavalduse aluseks on Credit OÜ ja kostja vahel 05.03.2015 sõlmitud laenuleping
nr. 20150303-357, mille alusel anti kostjale laenu summas 100 eurot, tagastamise tähtajaga
05.04.2015. Kostja jättis võlgnevuse tasumata. Kostja võlg Credit OÜ ees moodustab 100
eurot. Credit OÜ loovutas kostja vastase nõude 04.05.2015 Krediidimenetluse Keskus OÜ-le.
Kostja põhivõlgnevuseks on 100 eurot ning viivised 1 euro. Vaatamata korduvatele
meeldetuletustele kostja võlgnevust ei tasunud.
Peale võlgnevuse summas 101 eurot palus hageja kostjalt välja mõista lisanduva viivise
põhinõudelt alates avalduse esitamisest kuni põhinõude täitmiseni VÕS § 113 lg 1 sätestatud
määras, menetluskulud summas 75 eurot, sh hagi esitamisel tasutud riigilõiv 30 eurot ja
maksekäsu kiirmenetluse esitamisel tasutud riigilõiv 45 eurot.

ASJA KÄIK

Maakohus saatis kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest. Hagimaterjalid on kostjale kätte toimetatud
08. jaanuaril 2016 TsMS § 326 lg 1 sätestatud korras postkasti panekuga. Kostja kohtule
vastanud ega kirjalikke vastuväiteid esitanud ei ole. Kostjat hoiatati, et kohtu määratud
tähtajaks vastamata jätmise korral võib kohus hageja taotlusel hagi rahuldada
tagaseljaotsusega.

Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.



KOHTUOTSUSE PÕHJENDUSED
                                                                                               3
Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas Tsiviilkohtumenetluse seadustiku (TsMS) § 407 lg 1
rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud Võlaõigusseaduse (VÕS)
§ 76 lg1, § 100, § 101 lg1 p1 ja p 6, § 108 lg 1, § 113 ning 396.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus summas kogusummas 101 eurot,
samuti alates 22.05.2015 viivis põhivõlgnevuselt kuni põhivõlgnevuse täieliku täitmiseni VÕS
§ 113 lg 1 teises lauses sätestatud määras.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas TsMS
§ 162 lg 1 kannab hagimenetluse kulud pool, kelle kahjuks otsus tehti. Kuna hagi rahuldatakse,
siis jätab kohus menetluskulud täies ulatuses kostja I. L. kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu kogusummas 75 eurot
väljamõistmiseks. Kohus leiab, et hageja taotlus menetluskulude väljamõistmiseks kostjalt on
põhjendatud täies ulatuses.

Seega kuulub kostjalt hageja kasuks väljamõistmisele menetluskulu summas 75 eurot, sh hagi
esitamisel tasutud riigilõiv 30 eurot ja maksekäsu kiirmenetluse esitamisel tasutud riigilõiv 45
eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.

/allkirjastatud digitaalselt/
Helgi Vinni
Kohtunik
