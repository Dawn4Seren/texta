                              KOHTUOTSUS
                                EESTI VABARIIGI NIMEL

Kohus                           Pärnu Maakohus

Kohtunik                        Anne Randjärv

Prokurör                        Milvi Pruus

Otsuse tegemise aeg ja koht     06. mai 2016.a. Rapla, kirjalik menetlus

Kriminaalasja number            1-16-3707

Kriminaalasi                    Tanel Kontkar süüdistusasi KarS § 263 lg 1 p 1 järgi
                                käskmenetluses.
Süüdistatav                     Tanel Kontkar, isikukood 38004256024, EV kodanik, emakeel
                                eesti, keskharidusega, xxxxxxxx OY, xxx xxxxxx ladu,
                                vabaabielus, varem kriminaalkorras karistamata, elukoht xxxxxxx
                                xxxxxx Vabariik, xxxxxxx, xxxxxxxxxxxxxxxxxx xx xx, telefon
                                xxxxxxxxxxxxxxxx, xxxxxxxxxxxxxxxx


Kaitsja                         Vandeadvokaat Matti Reinsalu

Kohaldatud menetlusnormid KrMS §§ 253 p 1 ja 254

RESOLUTSIOON

Süüdi tunnistada Tanel Kontkar kuriteos KarS § 263 lg 1 p 1 järgi ja karistada teda rahalise
karistusega ükssada (100) päevamäära, millele vastab üks tuhat (1000) eurot. Seoses kahtlustatavana
kinnipidamisega 10-11.aprillini 2016.a. on karistus kuue päevamäära ulatuses tasutud ja tasuda jääb
üheksakümmend neli (94) päevamäära, millele süüdistatava sissetuleku alusel vastab üheksasada
nelikümmend (940) eurot.

KarS § 73 lg 1 ja 2 alusel ei pöörata rahalisest karistusest täitmisele neljakümne seitsme (47)
päevamäära ulatuses, kui T. Kontkar ei pane kahe (2) aastase katseaja jooksul toime uut tahtlikku
kuritegu. Rahalisest karistusest kuulub ära kandmisele nelikümmend seitse (47) päevamäära, millele
vastab nelisada seitsekümmend (470) eurot. Katseaja algust arvestatakse kohtuotsuse kuulutamise
päevast.

KarS § 66 lg 1 alusel määrata rahalise karistuse tasumine ositi kümne (10) kuu jooksul arvates
kohtuotsuse jõustumisest s.o ühes kuus nelikümmend seitse (47) eurot. Rahaline karistus tuleb
tasuda Maksu- ja Tolliameti kontole nr EE351010052031000004 SEB Pank AS-is,
EE502200221014193355 Swedbank AS-is, EE401700017002872300 Nordea Bank Finland PLC
Eesti filiaalis või EE873300333499990003 Danske Bank AS Eesti filiaalis. Tasumisel märkida
viitenumber 99916400003537 ja selgituseks kohtuasja nr 1-16-3707. Maksete mittetasumise korral
saadetakse kohtuotsus sundtäitmisele.

Välja mõista Tanel Kontkarilt riigi tuludesse 645 eurot sundraha ja 48 eurot määratud kaitsja
vandeadvokaat Matti Reinsalu tasu hüvituseks. Kaitsja sõidukulud 24.48 eurot jätta riigi kanda.

Sundraha ja kaitsja tasu kokku 693 eurot on võimalik tasuda ositi kümne (10) kuu jooksul arvates
kohtuotsuse jõustumisest, s.o ühes kuus 69.30 eurot. Osamaksed tuleb tasuda Maksu- ja Tolliameti
kontole nr EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916700034196 ja selgituseks
kohtuasja nr 1-16-3707. Maksete mittetasumise korral saadetakse kohtuotsus sundtäitmisele.

Edasikaebamise kord

Süüdistataval ja kaitsjal on õigus kohtuotsuse kättesaamisele järgnevast päevast 15 päeva jooksul
taotleda, et kohus arutaks kriminaalasja üldkorras. Kui nimetatud tähtaja jooksul kohtule sellist
taotlust ei esitata, jõustub käesolev otsus.

Süüdistuse sisu

Tanel Kontkarit süüdistatakse selles, et ta 10.aprillil 2016.a. kella 01:30 ajal Raplas Kauba tn 2
asuvas ööklubis Madhouse, s.o avalikus kohas lõi MA ilma põhjuseta ühel korral rusikaga näkku,
tekitades kannatanule valu ja põhjustades ülahuule sisemisel pinnal pindmise vigastuse ning
verejooksu. Üheaegselt löömisega tõmbas Tanel Kontkar M. A käega kaelast kinni hoides enda
poole, tekitades kannatanule valu ja põhjustas M. A kaela paremale poole marrastuse.

Tanel Kontkari tegu on kvalifitseeritud KarS § 263 lg 1 p 1 ette nähtud kuriteona.

Prokurör teeb süüdistusaktis ettepaneku mõista karistuseks rahaline karistus 100 päevamäära.
Lugedes kahtlustatavana kinnipidamisega 10-11.aprillini 2016.a. karistus 6 päevamäära ulatuses
tasutuks, jääb tasuda 94 päevamäära, millele süüdistatava sissetuleku alusel vastab 940 eurot. KarS
§ 73 lg 1 ja 2 alusel ei pöörata poole ulatuses rahalisest karistusest täitmisele, kui T. Kontkar ei pane
2 aastase katseaja jooksul toime uut tahtlikku kuritegu. Rahalisest karistusest kuulub ära kandmisele
47 päevamäära s.o 470 eurot. Prokurör teeb ettepaneku määrata rahalise karistuse kandmine ositi
kümne kuu jooksul s.o ühes kuus 47 eurot.

Kohtu seisukoht

Õigusvastasust ega süüd välistavaid asjaolusid Tanel Kontkar käitumises ei ole. Karistust
kergendavad ja raskendavad asjaolud puuduvad. Kohus peab prokuröri poolt taotletava karistuste
kohaldamist võimalikuks.

(allkirjastatud digitaalselt)

Anne Randjärv
kohtunik
