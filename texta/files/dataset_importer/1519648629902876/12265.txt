                            KOHTUMÄÄRUS
Kohus                           Harju Maakohus

Kohtunik                        Piret Randmaa

Määruse tegemise aeg ja koht    17.06.2016, Tallinn, Kentmanni kohtumaja

Tsiviilasja number              2-16-6163

Tsiviilasi                      XXXXX(XXXXX) avaldus kohtu nõusoleku saamiseks
                                alaealise lapse XXXXX(XXXXX) nimel tehingute
                                tegemiseks

Menetlustoiming                 Lõpplahend hagita menetluses

Menetlusosalised ja nende       Avaldaja: XXXXX(isikukood XXXX, elukoht XXXX);
esindajad                       Puudutatud isik: XXXXX (isikukood XXXX, elukoht
                                XXXX);
                                Puudutatud isiku XXXXX elukohajärgne kohalik
                                omavalitsus: XXXX);
                                Puudutatud isikule XXXXX riigi õigusabi korras määratud
                                esindaja:   vandeadvokaat    Aavo      Aadli  (Osaühing
                                Advokaadibüroo Aavo Aadli, registrikood 10383114,
                                asukoht Mustamäe tee 18, 10617 Tallinn).




RESOLUTSIOON

    1. Rahuldada XXXXX(XXXXX, isikukood XXXX) avaldus.
    2. Anda XXXX kohtu nõusolek alaealise lapse XXXXX(isikukood XXXX) nimel kõigi
       29.05.2015 surnud XXXX( XXXX, isikukood XXXX) pärandvarasse kuuluvate LHV
       Pensionifondi pensionikontol nr        XXXXXXXXXXXXXX asuvate osakute
       tagasikutsumiseks, saadud rahaliste vahendite kandmiseks alaealise lapse XXXXX
       pangakontole nr XXXXXXXXXXXXXX ning rahaliste vahendite kasutamiseks
       29.05.2015 surnud XXXX pärandvara hulka kuuluvate kohustuste täitmiseks ja
       XXXXX ülalpidamiseks.

Menetluskulude jaotamine
  3. Jätta avalduse esitamisel tasutud riigilõiv XXXXX kanda.
  4. Jätta alaealisele lapsele XXXX riigi õigusabi korras määratud esindaja kulud Eesti
      Vabariigi kanda.

Edasikaebamise kord

Määrusele on menetlusosalistel õigus esitada määruskaebus Tallinna Ringkonnakohtule Harju
                                                                                         1
Maakohtu kaudu 15 (viieteist) päeva jooksul arvates määruse määruskaebuse esitajale
kättetoimetamisest. Kaebuse esitamisel tuleb tasuda riigilõiv. Määrus kehtib ja kuulub täitmisele
alates määruse jõustumisest. Kohtumäärus jõustub kui seaduse järgi ei saa määruse peale enam
edasi kaevata või kui määruskaebus jäetakse jõustunud lahendiga rahuldamata või läbi vaatamata.

Avalduse aluseks olevad asjaolud ja menetluse käik

1. Avaldaja XXXXXesitas 19.04.2016 Harju Maakohtule avalduse kohtu nõusoleku saamiseks
alaealise lapse XXXXX(XXXXX) nimel tehingute tegemiseks.

2. Avaldaja on puudutatud isiku XXXXX ema. Avaldaja soovib kohtu nõusolekut alaealise lapse
XXXXX nimel XXXXX isa, 29.05.2015 surnud XXXX( XXXX, isikukood XXXX), pärandvara
hulka kuuluvate LHV Pensionifondi pensionikontol nr XXXXXXXXXXXXXX asuvate osakute
tagasikutsumiseks ja saadavate rahaliste vahendite kasutamiseks            XXXXpärandvara hulka
kuuluvate kohustuste täitmiseks ja XXXXX ülalpidamiseks, kandes rahalised vahendid XXXXX
arvelduskontole nr XXXXXXXXXXXXXXXX . Avalduse kohaselt kuulub XXXXpärandvara
hulka LHV Pensionifondi pensionikontol nr XXXXXXXXXXXXXX olevad osakud, mille saldo
seisuga 29.10.2015 oli 3.042,967 osakut, mille väärtus oli 3.950,50 eurot.

3. Harju Maakohus kaasas oma 20.04.2016 kohtumäärusega menetlusse puudutatud isiku
XXXXXelukohajärgse kohaliku omavalitsuse ja määras juhindudes tsiviilkohtumenetluse
seadustiku (edaspidi TsMS) § 219 lõigetes 2 ja 5 sätestatust, alaealisele lapsele riigi õigusabi korras
esindaja.

4. Puudutatud isikut XXXX esindas käesolevas hagita perekonnaasjas vandeadvokaat Aavo Aadli,
kes leidis oma 23.05.2016 kohtule esitatud kirjalikus seisukohas, et avalduse rahuldamine on
põhjendatud, kuivõrd pensionifondi osakute tagasivõtmine on XXXXX huvides. Seejuures leidis
esindaja, et saadud rahalisi vahendeid tuleb kasutada pärandvaral olevate kohustuste tasumiseks
ning ülejäänud osas lapse ülalpidamiseks.

5. Puudutatud isiku XXXXX elukohajärgse kohaliku omavalitsuse Rae valla Rae Vallavalitsuse
esindaja toetas samuti oma 13.06.2016 kohtule esitatud kirjalikus seisukohas avalduse rahuldamist,
kuivõrd avaldaja tegutseb Rae Vallavalitsuse hinnangul, kustutades pärandvaral lasuvaid võlgu,
lapse huvidest lähtuvalt. Ülejäänud raha tuleks ka Rae Vallavalitsuse esindaja arvates kasutada
XXXXX ülalpidamiskulude katteks.

Kohtumääruse põhjendused

6. Perekonnaseaduse (edaspidi PKS) § 131 lõike 1 kohaselt peab vanematel olema kohtu nõusolek
lapse nimel tehingute tegemiseks, kui seda PKS § 187 ja § 188 lõike 1 punktide 1-3, 5 ja 7-11
kohaselt vajab ka eestkostja. PKS § 188 lõike 1 punkti 1 kohaselt ei või eestkostja eestkostetava
nimel kohtu eelneva nõusolekuta teha tehingut, millega eestkostetav võtab kohustuse käsutada kogu
oma vara, pärandit, tulevast pärandiosa või tulevast sundosa. PKS § 188 lõike 1 punkt 8 sätestab, et
eestkostja ei või eestkostetava nimel kohtu eelneva nõusolekuta omandada ja võõrandada
väärtpabereid. Kogumispensionide seaduse (KoPS) § 29 lõike 1 ja § 30 lõike 1 kohaselt võib pärija
kanda pärandvara hulka kuuluvad osakud oma pensionikontole või võtta pärandvara hulka kuuluvad
osakud tagasi 1 (ühe) aasta jooksul pärast seda, kui on tõestatud pärimistunnistus.
7. Lastekaitseseaduse (edaspidi LaKS) § 5 punktide 3 ja 4 kohaselt tuleb lapse õiguste ja heaolu
tagamisel lähtuda mh põhimõtetest, et kõigis lapsi puudutavates ettevõtmistes tuleb esikohale seada
lapse huvid ning et igal lapsel on õigus iseseisvaks seisukohavõtuks kõigis teda puudutavates
küsimustes ning õigus väljendada oma vaateid. LaKS § 21 lõike 1 järgi tuleb kõigi last mõjutavate
otsuste vastuvõtmisel, vastu võtmata jätmisel ning otsuse kavandamisel eri võimaluste vahel
                                                                                                   2
valimisel selgitada välja lapse huvid ning lähtuda otsuse tegemisel nendest kui esmatähtsast
kaalutlusest. Vastavalt sama paragrahvi lõikele 2 tuleb lapse huvide väljaselgitamiseks: 1) selgitada
välja kõik asjassepuutuvad lapse olukorra ja isikuga seonduvad asjaolud ning muu informatsioon,
mis on vajalik, et hinnata otsuse mõju lapse õigustele ja heaolule; 2) selgitada lapsele kavandatava
otsuse sisu ja põhjuseid, kuulata laps ära tema vanust ja arengutaset arvestades sobival viisil ning
võtta lähtuvalt lapse vanusest ja arengutasemest tema arvamus arvesse ühe asjaoluna huvide
väljaselgitamisel; 3) kõiki asjassepuutuvaid asjaolusid kogumis hinnates kujundada põhjendatud
seisukoht lapse huvide kohta seoses kavandatava otsusega. Sama paragrahvi lõike 3 järgi tuleb,
juhul kui lapse huvid erinevad lapse arvamusest või muul põhjusel tehakse otsus, mis ei ühti lapse
arvamusega, selgitada lapsele tema arvamuse arvestamata jätmise põhjuseid.

8. Kohtule esitatud dokumentaalsete tõenditega on tõendatud järgmine:
   8.1. Vastavalt Tallinna notar Mari-Liis Parmase (Parmas) poolt 08.04.2016 väljastatud
          pärimistunnistusele (t/l 7, notari ametitegevuse raamatu registri nr 1352):
          - suri XXXX(isikukood XXXX) 29.05.2015;
          - XXXX ainupärijaks on puudutatud isik XXXXX.
   8.2. Vastavalt kohtutäitur Elin Vilippuse (Vilippus) poolt 29.12.2015 koostatud pärandvara
          nimekirjale kuuluvad XXXX pärandvara hulka muuhulgas LHV Pensionifondi
          pensionikontol nr XXXXXXXXXXXXXX olevad osakud, mille saldo seisuga
          29.10.2015 oli 3.042,967 osakut, mille väärtus oli 3.950,50 eurot.

9. Kohus, tutvunud kohtule esitatud avalduse ja selle lisadega, puudutatud isikule XXXX riigi
õigusabi korras määratud esindaja ja XXXXX elukohajärgse kohaliku omavalitsuse esindaja
kirjalike seisukohtadega, uurinud kõiki asjas esitatud dokumentaalseid tõendeid ning hinnanud neid
kogumis, asub seisukohale, et XXXX tuleb anda kohtu nõusolek alaealise lapse XXXXX nimel
kõigi 29.05.2015 surnud XXXX pärandvarasse kuuluvate LHV Pensionifondi pensionikontol nr
XXXXXXXXXXXXXX asuvate osakute tagasikutsumiseks, saadud rahaliste vahendite
kandmiseks alaealise lapse XXXXX pangakontole nr XXXXXXXXXXXXXX ning rahaliste
vahendite kasutamiseks 29.05.2015 surnud XXXX pärandvara hulka kuuluvate kohustuste
täitmiseks ja XXXXX ülalpidamiseks.

Menetluskulude jaotamine

10. Menetluskulude jaotamisel juhindub kohus TsMS § 172 lõikes 1 sätestatust, mille kohaselt
kannab hagita menetluses menetluskulud isik, kelle huvides lahend tehakse. Kui hagita menetluses
osaleb mitu isikut, võib kohus otsustada, et kulud kannab täielikult või osaliselt mõni menetlus-
osaline, kui see on asjaolusid arvestades õiglane, muuhulgas siis, kui see menetlusosaline esitas
põhjendamatu taotluse, väite või tõendi. Kuna käesolevas hagita asjas tehakse lahend alaealise lapse
huvides ja kohus määras lapsele riigi kulul õigusabi vastavalt TsMS § 219 lõikes 2 sätestatule, asub
kohus seisukohale, et alaealisele lapsele riigi kulul määratud õigusabi kulud jäävad Eesti Vabariigi
kanda. Avaldaja poolt avalduse esitamisel tasutud riigilõivu jätab kohus tema enda kanda.

/allkirjastatud digitaalselt/

Piret Randmaa
kohtunik




                                                                                                   3
