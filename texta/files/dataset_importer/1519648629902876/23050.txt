                          KOHTUOTSUS
                              EESTI VABARIIGI NIMEL
                                    Tagaseljaotsus


Kohus                              Pärnu Maakohus
Kohtunik                           Ruth Sild
Otsuse tegemise aeg ja koht        22. veebruar 2016. a Haapsalu kohtumaja
Tsiviilasja number                 2-15-123534
Tsiviilasi                         Express Credit AS hagi Kristjan Pärimets vastu
                                   laenulepingust tuleneva võlgnevuse nõudes
Tsiviilasja hind                   220,52 eurot
Menetlusosalised ja nende          Hageja Express Credit AS, registrikood 12338141, asukoht
esindajad                          Rävala pst 8, 10143 Tallinn
                                   Hageja lepinguline esindaja Anne Talviste, Condor Inkasso
                                   OÜ, e-post *
                                   Kostja      Kristjan      Pärimets,       isikukood    *,
                                   rahvastikuregistrijärgne elukoht *, tegelik elu- või
                                   viibimiskoht *, teadaolevad e-posti aadressid *, *, *


Menetluse staatus                  Kirjalik menetlus


RESOLUTSIOON
1.      Hagi rahuldada tagaseljaotsusega.
2.      Välja mõista kostjalt Kristjan Pärimets (isikukood *) poolte vahel 24.04.2015. a
sõlmitud laenulepingu nr * alusel hageja Express Credit AS kasuks:
  2.1. võlgnevus summas 162,38 eurot, millest põhiosa võlgnevus on 95 eurot, intress 4,75
        eurot, sissenõutavaks muutunud viivis seisuga 12.01.2016. a summas 37,63 eurot ja võla
        sissenõudmisega seotud kulu 25 eurot.
  2.2. viivis laenu põhiosa võlgnevuselt (hagi esitamisel 95 eurot) lepingujärgses määras, s.o
        0,17% päevas alates 13.01.2016. a kuni rahalise kohustuse täieliku täitmiseni, kuid
        mitte rohkem kui 95 eurot.
3.      Tunnistada otsus tagatiseta viivitamata täidetavaks.
4.      Toimetada kostjale Kristjan Pärimets käesolev kohtuotsus kätte TsMS § 317 lg 12
ja lg 3 alusel kohtuotsuse resolutiivosa avaldamisega väljaandes Ametlikud Teadaanded ja

                                                                                         1
lugeda kohtuotsus kostjale avalikult kättetoimetatuks 15 päeva möödumisel väljavõtte
väljaandes Ametlikud Teadaanded ilmumise päevast.
5.     Edastada otsus hageja esindajale ja kostja teadaolevatele e-posti aadressidele.

Menetluskulude jaotus ja rahalise suuruse kindlaksmääramine
1. Jätta hageja Express Credit AS menetluskulud kostja Kristjan Pärimets kanda.
2. Välja mõista kostjalt Kristjan Pärimets hageja Express Credit AS kasuks
menetluskulud summas 195 (ükssada üheksakümmend viis) eurot, s.o maksekäsu
kiirmenetluse avalduse esitamisel tasutud riigilõiv summas 45 eurot ja hagiavalduse esitamisel
tasutud täiendav riigilõiv summas 30 eurot ning õigusabikulud summas 120 eurot.
3. Menetluskuludelt tuleb kostjal Kristjan Pärimets tasuda hagejale Express Credit AS
menetluskulude suurust kindlakstegeva lahendi jõustumisest alates kuni täitmiseni viivist
võlaõigusseaduse § 113 lõikes 1 ettenähtud ulatuses (s.o Euroopa Keskpanga
põhirefinantseerimisoperatsioonidele kohaldatav viimane intressimäär enne iga aasta 1. jaanuari
ja 1. juulit, millele lisandub kaheksa protsenti aastas).



Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega
kirjalikus menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kajale tuleb lisada kõik asja ettevalmistamise lõpuleviimiseks vajalik koos
dokumentide ja nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).

Kirjeldav ja põhjendav osa


                                                                                              2
Express Credit AS esitas 30.10.2015. a Pärnu Maakohtule maksekäsu kiirmenetluse avalduse
võlgnikult 245,88 euro saamiseks. Kohus tegi 11.11.2015. a võlgnikule makseettepaneku, mida
ei õnnestunud mõistliku aja jooksul kätte toimetada. 06.01.2016. a määrusega lõpetas kohus
käesolevas asjas maksekäsu kiirmenetluse ja määras, et asja menetlemist jätkatakse
hagimenetluses Pärnu Maakohtu Haapsalu kohtumajas. Hageja esitas 12.01.2016. a Pärnu
Maakohtule hagiavalduse kostja vastu võlgnevuse 95 euro, intressi 4,75 euro, sissenõudekulu 25
euro, 12.01.2016. a seisuga sissenõutavaks muutunud lepingujärgse viivise 37,63 euro ja viivise
nõudes alates 13.01.2016 põhinõudelt (95 eurot) kuni põhinõude kohase tasumiseni
lepingujärgses määras, s.o 0,17% päevas, kuid mitte rohkem kui 95 eurot. Nõude aluseks on
Express Credit AS ja Kristjan Pärimets vahel 24.04.2015. a sõlmitud laenuleping nr *. Lisaks
palub hageja kostjalt hageja kasuks välja mõista menetluskulud, s.o maksekäsu kiirmenetluse
riigilõiv 45 eurot, hagiavalduse esitamisel tasutud täiendav riigilõiv 30 eurot, õigusabi kulud
summas 120 eurot ja viivis menetluskuludelt alates kohtulahendi jõustumisest kuni täitmiseni
VÕS § 113 lg 1 sätestatud määras.
Käesolevas tsiviilasjas ei ole kohus saanud kostjale Kristjan Pärimets hagimaterjale kätte
toimetada, kuna kohtule ei ole teada kostja elu- või viibimiskoht. Maksekäsu kiirmenetluses on
võlgnikule Kristjan Pärimets makseettepanekut üritatud kätte toimetada järgmistel aadressidel:
11.11.2015 aadressil * - tagastatud hoiutähtaja möödumisel; 12.11.2015 teavitus e-posti aadressil
* – puudub vastus, * – puudub vastus, * – puudub vastus. Võlgniku ema on * korteriomanik.
Emaga ega võlgnikuga ei õnnestunud telefoni teel kontakti saada. Kohus palus võlgniku
tööandjalt abi dokumentide kättetoimetamisel võlgnikule. Tööandja järelepärimisele ei vastanud.
Pärnu Maakohus on 07.01.2016. a teinud päringu Politsei- ja Piirivalveameti Lääne Prefektuurile,
Haapsalu Linnavalitsusele ja * * OÜ-le (kostja tööandja) kostja elu- või viibimiskoha ning
kontaktandmete väljaselgitamiseks. Politsei ja linnavalitsuse esitatud andmed kattuvad kohtul
olemasolevate andmetega. * * OÜ ei ole kohtu järelepärimisele vastanud. Kohtul puuduvad
täiendavad kostja kontaktandmed ja kohtul ei ole õnnestunud menetlusdokumente kostjale kätte
toimetada.
Eeltoodust tulenevalt kohus toimetas hagiavalduse koos menetlusse võtmisega määrusega kätte
kostjale avalikult hagiavalduse ja kohtumääruse väljavõtte avaldamisega väljaandes Ametlikud
Teadaanded 21.01.2016. a /tlk 69-70/. Menetlusdokumendid loeti kostjale kätte toimetatuks 15
päeva möödumisel väljavõtte väljaandes Ametlikud Teadanded ilmumise päevast (TsMS § 317
lg 5) ja kohus määras kostjale vastamiseks tähtaja 14 päeva /tlk 63-66/. Seega kostja kirjaliku
vastuse esitamise tähtaeg oli 19.02.2016. a. Kostja ei ole kohtule esitanud kirjalikku vastus
hagiavaldusele, seega loetakse hageja faktiväited kostja poolt omaks võetuks TsMS § 407 lg 1
alusel.
Tsiviilkohtumenetluse seadustiku § 444 lg 3 alusel teeb kohus käesolevas tsiviilasjas
tagaseljaotsuse ilma põhjendava osata.
TsMS § 468 lg 1 p 2 kohaselt tunnistab kohus tagaseljaotsuse omal algatusel tagatiseta
viivitamata täidetavaks.
Ruth Sild
/allkirjastatud digitaalselt/
kohtunik




                                                                                            3
