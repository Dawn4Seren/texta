                                                                             1-16-3597




                         KOHTUOTSUS
                              EESTI VABARIIGI NIMEL

Kohus                         Viru Maakohus

Otsuse tegemise aeg ja koht   02. juuni 2016, Narva kohtumaja

Kriminaalasja number          1-16-3597 (15233000271)

Kohtunik                      Innokenti Menšikov

Kohtuistungi sekretär         Egle Nigulist

Tõlk                          Irina Ogurova

Kriminaalasi                  Sergei Solovjovi süüdistuses KarS § 121 lg 2 p 2, 3 järgi,
                              kokkuleppemenetluses
Prokurör                      Viru Ringkonnaprokuratuuri abiprokurör Sofja Hristoforova

Süüdistatav                   Sergei Solovjov

                              Elukoht xxx, registreeritud aadressil xxx, isikukood
                              36502222223, kodakondsuseta, keskeriharidus, emakeel – vene
                              keel, xxx
                              Varasem karistatus: puudub.
                              Tõkendit ei ole kohaldatud.
                              Vandeadvokaat Galina Tšelnokova
Kaitsja

RESOLUTSIOON
Tunnistada Sergei Solovjov süüdi KarS § 121 lg 2 p 2,3 järgi ja mõista talle karistuseks 1
(üks) aasta vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Sergei
Solovjov ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt:
 1) elama aadressil xxx;
 2) ilmuma kriminaalhooldaja määratud ajavahemike järel kriminaalhooldusosakonda
     registreerimisele;
 3) alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi
     piires kauemaks kui viieteistkümneks päevaks;

                                                                                      1
                                                                                      1-16-3597

 5) saama kriminaalhooldusametnikult eelneva loa elu-, töö- või õppimiskoha vahetamiseks.
 6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

ning KarS § 75 lg 2 p 2, 5 ettenähtud kohustusi:
- mitte tarvitama alkoholi;
- alluma alkoholismi sõltuvusravile ning läbima ravikuuri hiljemalt 02.06.2017-ks.

Katseajaks määrata 1 (üks) aasta 3 (kolm) kuud. Katseaja algus - 02.06.2016.


Mõista Sergei Solovjovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Galina Tšelnokova poolt kriminaalasja eeluurimisel
osutatud õigusabi eest 120 (ükssada kakskümmend) eurot, kohtupsühhiaatriline ekspertiisi
tegemise eest 255 (kakssada viiskümmend viis) eurot ja kaitsja Galina Tšelnokova poolt
02.06.2016 kohtuistungil osutatud õigusabi eest 24 (kakskümmend neli) eurot.

Määrata, et Sergei Solovjovil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700037180 ning selgitus „Sergei Solovjov, 1-16-3597
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Kohtueelse uurimise käigus on kindlaks tehtud, et Sergei Solovjov 08.03.2015 kella 22.00 paiku,
olles alkoholijoobes kutsus trepimademele aadressil xxx elava naabrinaise A K(H) sünd. xxx ja
esitas talle väljamõeldud pretensioone ning kehalise väärkohtlemise tekitamise eesmärgil lükkas
kannatanut, millest viimane lõi selja vastu seina, tiris naisterahvast juustest ning seejärel viskas A
K (H) suunas reguleeritava mutrivõtme, tabades sellega kannatanu vasakut jalga, millega tekitas
temale füüsilist valu, hematoomi ja veritseva haava;

samuti Sergei Solovjov 09.08.2015 kella 21.00 ajal, olles alkoholijoobes, tuli oma elukaaslase S
V korterisse aadressil xxx ning kehalise väärkohtlemise tekitamise eesmärgil läks kallale oma
elukaaslase tütrele M V, vehkis haamriga ning paiskas M V diivanile, haaras tal juustest kinni ja
tiris, tekitades füüsilist valu, samuti lükkas põrandale korteris viibivat S V, vigastades sellega
kannatanu kätt ja lõi haamriga vastu jalga I S, millega tekitas nendele füüsilist valu.


                                                                                                2
                                                                                   1-16-3597

Oma tegudega pani Sergei Solovjov toime kehalise väärkohtlemise lähi- või sõltuvussuhtes,
korduvalt, s.o. KarS § 121 lg 2 p 2, 3 ettenähtud kuriteo.

Kooskõlas Sergei Solovjovi, tema kaitsja Galina Tšelnokova ja Viru Ringkonnaprokuratuuri
Narva osakonna abiprokuröri Sofja Hristoforova vahel 26.04.2016 sõlmitud kokkuleppega
karistuseks KarS § 121 lg 2 p 2, 3 ettenähtud kuriteo toimepanemise eest nõuab prokurör kohtus
süüdistatavale karistuseks - 1 (üks) aasta vangistust. Kohaldada KarS § 74 lg 1, 3 sätteid ning
mitte pöörata määratud karistus täitmisele täielikult, kui Sergei Solovjov katseaja jooksul ei pane
toime uut tahtlikku kuritegu ja täidab KarS § 75 lg 1 sätestatud kontrollnõudeid, nimelt: - elama
kohtu poolt määratud alalises elukohas;- ilmuma kriminaalhooldaja määratud ajavahemike järel
kriminaalhooldusosakonda registreerimisele; - alluma kriminaalhooldaja kontrollile oma elukohas
ning esitama talle andmeid oma kohustuste täitmise ja elatusvahendite kohta; - saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; - saama kriminaalhooldusametnikult eelneva loa elu-,
töö- või õppimiskoha vahetamiseks; - saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks; samuti KarS § 75 lg 2 p
2, 5 alusel kohustada Sergei Solovjovi mitte tarvitama katseaja jooksul alkoholi ja alluma
alkoholismi sõltuvusravile, Sergei Solovjov on selleks eelneva nõusoleku andnud 26.04.2016.
Katseajaks määrata 1 (üks) aasta ja 3 (kolm) kuud. Sergei Solojovilt kuuluvad väljamõistmisele
sundraha (II astme kuritegu – 645 eurot) ja kriminaalmenetluse kulud (riigi õigusabi 120 eurot,
kohtupsühhiaatriline ekspertiis 255 eurot). Vastavalt KrMS § 180 lg 1 määrata kohtukulude
tasumine ositi tähtajaga 1 (üks) aasta.

Kohtuistungil Sergei Solovjov avaldas, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks, kokkuleppe sõlmimisel avaldas
oma tõelist tahet.

Abiprokurör ja kaitsja toetasid sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse kohaldamisel
kokkuleppe sõlmimine oli süüdistatava tõelise tahte avaldus, kõikidest kokkuleppemenetluse
normidest on kinni peetud.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.

/allkirjastatud digitaalselt/

Innokenti Menšikov
Kohtunik




                                                                                             3
