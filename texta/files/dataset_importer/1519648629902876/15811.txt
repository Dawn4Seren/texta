                           KOHTUMÄÄRUS
Kohtu nimetus                      Harju Maakohus
Kohtuniku nimi                     Liili Lauri
Määruse tegemise aeg ja koht       11.05.2016, Tallinn, Kentmanni Kohtumaja
Tsiviilasja number                 2-16-5334
Tsiviilasi                         Eesti Vabariik Veeteede Ameti kaudu avaldus XxxOÜ
                                   pankroti väljakuulutamiseks
Menetlustoiming                    Kompromissi kinnitamine, menetluse lõpetamine
Menetlusosalised                   Avaldaja/võlausaldaja Eesti Vabariik Veeteede Ameti kaudu
                                   (rk: 70002414, asukoht Valge 4 Tallinn, e-post eva@vta.ee)
                                   Võlgnik XxxOÜ (rk: xxx, asukoht xxx), seaduslik esindaja
                                   xxx ( e-post xxx)


Kohtumääruse resolutsioon
1. Kinnitada menetlusosaliste vahel sõlmitud kompromiss järgmistel tingimustel:
1.1 Võlgnik XxxOÜ tasub võlausaldajale Eesti Vabariik Veeteede Ameti kompromissina 6645
eurot, millele lisandub käibemaks ning mille tasumisel võlausaldajal puuduvad 19. märtsi 2012
sõlmitud laevaehituslepingust „Prangli saarega ühenduse pidamiseks parvlaeva soetamiseks“
tulenevad mistahes nõuded võlgniku vastu.
1.2 Võlgnik XxxOÜ tasub käesoleva kohtumääruse punktis 1.1 nimetatud summa parvlaeva Xxx
operaatori AS xxx arveldusarvele XXXXXXXXXXXXXXXXXXXXX hiljemalt 09.05.2016.

2. Lõpetada menetlus tsiviilasjas nr 2-16-5334 Eesti Vabariik Veeteede Ameti kaudu avalduses
XxxOÜ pankroti väljakuulutamiseks.

3. Menetluskulud jätta poolte endi kanda.
Määruse peale edasikaebe tähtaeg
Kohtumääruse peale võib esitada määruskaebuse Tallinna Ringkonnakohtule Harju Maakohtu
kaudu vastavalt poolte kokkuleppele 3 päeva jooksul kohtumääruse kättetoimetamisest.
Määruskaebuse esitamisel tuleb tasuda riigilõivu.
Asjaolud ja kohtumääruse põhjendus
Ülalviidatud tsiviilasjas saabus kohtule 06.05.2016 poolte poolt allkirjastatud kompromiss, millise
pooled paluvad kohtul kinnitada ja menetluse asjas lõpetada.
Vastavalt TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kooskõlas TsMS § 428 lg 1 p 4 lõpetab kohus menetluse otsust
tegemata, kui pooled on sõlminud kompromissi ja kohus kinnitab selle. Tulenevalt TsMS § 432
menetluse lõpetamise korral kompromissiga, on lõpetamisel samad materiaalõiguslikud ja


                                                                                                 1
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.
Kohus, tutvunud tsiviilasja materjalidega, leiab, et poolte taotlus kompromissi kinnitamiseks ja
menetluse lõpetamiseks on seaduslik, ei ole vastuolus heade kommetega ega riku avalikku huvi
ning kuulub rahuldamisele (TsMS § 430 lg 3). Kompromiss kuulub kinnitamisele ja menetlus
tsiviilasjas lõpetamisele.


/allkirjastatud digitaalselt/
Liili Lauri
Kohtunik




                                                                                              2
