                                                              Kriminaalasi nr. 1-16-4407




                      KOHTUOTSUS
                              EESTI VABARIIGI NIMEL




Kohus                           Harju Maakohus Liivalaia Kohtumaja
Otsuse tegemise aeg ja koht     20.05.2016.a. Tallinnas

Kohtunik                        Aime Ivanson
Sekretär                        Martin Kalamees
Tõlk                            Marianna Sidorok
Prokurör                        Eleliis Rattam
Kaitsja                         Karine Nersesjan

Süüdistatav                     Valeri Vastetski, isikukood 35905240344,
                                Kriminaalkorras karistamata
                                Kehtivaid väärteokaristusi kaks:
                                1) 30.12.2015 väärteootsusega nr 231715012498/8 karistatud
                                 KarS § 218 lg 1 alusel rahatrahviga 40 eurot;
                                 2)25.01.2016 väärteootsusega nr 231716000791/3 karistatud
                                 KarS § 218 lg 1 alusel rahatrahviga 200 eurot
                                 elukoht: ilma kindla elukohata, postiaadress XXX
                                 ei tööta
                                 KrMS § 217 alusel kinnipeetud 25.04.2016 - 26.04.2016,
                                 KrMS § 128 alusel kohaldatud elukohast lahkumise keeldu
                                 26.04.2016 kuni 26.04.2017
                                 kinni peetud 18.05.2016.a. kell 16.16

Süüdistus                        KarS § 199 lg 2 p 9 järgi
Kriminaalasja nr.                16231700572
Menetluse liik                   lühimenetlus (kiirmenetluse korras)




RESOLUTIIVOSA
Süüdi mõista Valeri Vastetski KarS § 199 lg 2 p 9 järgi ja karistada vangistusega 5 kuud.

KrMS § 238 lg 2 alusel vähendada mõistetavat karistust 1/3 võrra ja mõista karistuseks 3
kuud ja 10 päeva vangistust.

KarS § 68 lg 1 alusel lugeda Valeri Vastetski poolt kahtlustatavana kinnipidamise aeg 5
(viis) päeva, s.o 25.04.2016.a. - 26.04.2016.a., 18.05.2016.a. -20.05.2016.a. karistusest
kantuks. Kandmata karistus on 3 kuud ja 5 päeva vangistust.
KarS § 73 lg 1, 3 alusel jätta mõistetud karistus täielikult täitmisele pööramata, kui Valeri
Vastetski ei pane 1 aasta pikkuse katseaja jooksul toime uut tahtlikku kuritegu.

KarS § 78 p 1 alusel hakkab katseaeg kulgema kohtuotsuse kuulutamisest, s.o 20.05.2016.a

Vabastada Valeri Vastetski kohtusaalis.

Tõkend- elukohast lahkumise keeld- jätta Valeri Vastetski suhtes muutmata kuni
kohtuotsuse jõustumiseni. Otsuse jõustumisel tõkend tühistada.

Tsiviilhagi
Välja mõista VÕS § 1043, § 1045 lg 1 p 5 ja KrMS § 310 lg 1 alusel Valeri Vastetskilt ABC
Supermarkets AS-i kasuks 13.75 eurot (summa tasuda a/arvele nr. XXXXXXX Nordea pangas).

Kriminaalmenetluse kulud
Välja mõista Valeri Vastetskilt riigituludesse:
1) KrMS § 175 lg 1 p. 9 ja § 256 5 lg 2, alusel sundraha – 322.50 eurot
2) KrMS § 175 lg 1 p. 4 alusel kaitsjatasu – 120 eurot

KrMS § 180 lg 3 alusel määrata Valeri Vastetskil kriminaalmenetluse kulude kogusummas
442.50 eurot tasumine ositi 12 kuu jooksul järgmiselt: esimesel 11 kuul tasuda igas kuus 36.87
eurot, 12. kuul 36.93 eurot.

Kriminaalmenetluse kulude esimene makse tasuda ühe kuu jooksul alates kohtuotsuse
jõustumisest, järgmised maksed tasuda iga järgneva kuu viimaseks kuupäevaks.

KrMS § 159 lg 3 kohaselt makseinfo (maksegraafik koos kontode ja viitenumbriga)
menetluskulude tasumiseks edastatakse Valeri Vastetskile eraldi dokumendina.

Asitõendid
Kaks CD-plaati videosalvestustega (asuvad kriminaaltoimikus)- jätta KrMS § 126 lg 3 p 1 alusel
kriminaaltoimikusse.

Edasikaebe kord
Kohtuotsuse peale võib esitada apellatsiooni Tallinna Ringkonnakohtule kirjalikult 15 päeva
jooksul, alates otsuse avalikult teatavakstegemisest, teatades apellatsiooniõiguse kasutamise
soovist Harju Maakohtu Liivalaia Kohtumajale kirjalikult 7 (seitsme) päeva jooksul alates
kohtuotsuse resolutiivosa kuulutamisest. Kui üks kohtumenetluse pool on nimetatud tähtaja
jooksul teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on apellatsiooniõiguse
kasutamise soovist teatanud.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
Kohtumajale kirjalikult teatada 7 (seitsme) päeva jooksul alates kohtuotsuse kuulutamisest.


Süüdistus
Valeri Vastetskit süüdistatakse selles, et tema varem vargusi toime pannud isikuna, 08.02.2016
süstemaatiliselt uuesti varastas, võttes Tallinn E. Vilde tee 101 asuvast Comarketi kauplusest
kaks kaheliitrist pudelit õlut „Bock“ maksumusega kokku 6,18 (a’ maksumusega 3,09 eurot)
ning kartuli-vorsti salati maksumusega 1,39 eurot ja lahkus kauba eest maksmata kauplusest.
Samuti tema varem vargusi toime pannud isikuna uuesti 24.04.2016 kella 16.17 ajal aadressil
Tallinn E. Vilde tee 101 asuvast kauplusest Comarket võttis kaks pudelit kaheliitrist õlut „Bock“
maksumusega kokku 6,18 eurot (a’ maksumusega 3,09 eurot) ning möödus turvaväravatest ja
lahkus poest kauba eest tasumata.
Seega Valeri Vastetski pani oma tahtliku tegevusega toime võõra vallasasja äravõtmise selle
ebaseadusliku omastamise eesmärgil süstemaatiliselt, see on KarS § 199 lg 2 p 9 järgi
kvalifitseeritava kuriteo.

Valeri Vastetskit süüdistatakse ka selles, et tema varem vargusi toime pannud isikuna uuesti
11.05.2016 kella 19.29 ajal aadressil Tallinn E. Vilde tee 101 asuvast kauplusest Comarket
võttis pudeli kaheliitrist õlut „Bock“ maksumusega 3,09 eurot ning möödus kassarivist kauba
eest tasumata. Kuritegu jäi lõpule viimata tema tahtest olenemata põhjusel, kuivõrd ta peeti kinni
kaupluse turvatöötaja poolt.
Seega Valeri Vastetski pani oma tahtliku tegevusega toime võõra vallasasja äravõtmise katse
selle ebaseadusliku omastamise eesmärgil süstemaatiliselt, see on KarS § 199 lg 2 p 9 - § 25 lg 2
järgi kvalifitseeritava kuriteo.

Kohus juhindub KrMS § 2561, § 2564 , § 2565 lg 1 p 2, § 233 – 238, § 306, § 313 .


Apellatsiooniõiguse kasutamise soovist teate saabumise korral on motiveeritud kohtuotsus Harju
Maakohtu Liivalaia Kohtumaja kantselei kaudu kättesaadav alates 13.06.2016. kell 13.00.



(digitaalselt allkirjastatud)
Aime Ivanson
kohtunik
