                                                                                       4-16-8712




                         KOHTUMÄÄRUS
Kohus                              Viru Maakohus

Määruse tegemise aeg ja koht       13. detsember 2016, Narva kohtumaja

Väärteoasja number                 4-16-8712 (2330,16,004174)

Kohtunik                           Mari-Liis Avikson (kirjalikus menetluses)

Väärteoasi                         Vladimir Lisogori kaebus Politsei- ja Piirivalveameti Ida
                                   prefektuuri     Narva    politseijaoskonna   ennetus-     ja
                                   menetlustalituse menetlusteenistuse vanemväärteomenetleja
                                   Irina Reino 09.11.2016 üldmenetluse otsusele väärteoasjas nr
                                   2330,16,004174
Menetlusalune isik/Kaebuse         Vladimir Lisogor
esitaja                            isikukood 38608083744, elukoht xxx

Kohtuväline menetleja              Politsei- ja Piirivalveameti      Ida       prefektuuri   Narva
                                   politseijaoskond
                                   asukoht Vahtra 3, 21003 Narva


Menetlustoiming                    Kaebuse läbi vaatamata jätmine



RESOLUTSIOON

Jätta Vladimir Lisogori kaebus Politsei- ja Piirivalveameti Ida prefektuuri Narva
politseijaoskonna ennetus- ja menetlustalituse menetlusteenistuse vanemväärteomenetleja
Irina Reino 09.11.2016 üldmenetluse otsusele väärteoasjas nr 2330,16,004174 läbi vaatamata
ning tagastada kaebus selle esitanud isikule.

Määrus saata täitmiseks kaebuse esitajale ja Politsei- ja Piirivalveameti Ida prefektuuri Narva
politseijaoskonnale.

Edasikaebamise kord

Kohtumenetluse pool võib esitada määruskaebuse Viru Maakohtu Narva kohtumajale 15 päeva
jooksul, alates päevast, mil ta sai vaidlustatavast kohtumäärusest teada või pidi teada saama.

Maakohus tuvastas

Politsei- ja Piirivalveameti Ida prefektuuri Narva politseijaoskonna ennetus- ja menetlustalituse
                                                                                    4-16-8712
menetlusteenistuse vanemväärteomenetleja Irina Reino tegi 09.11.2016 üldmenetluse otsuse
väärteoasjas nr 2330,16,004174, mille kohaselt karistati Vladimir Lisogorit liiklusseaduse § 255 lg
1 järgi rahatrahviga 250 trahviühiku ulatuses, s.o 1000 (üks tuhat) eurot.

30.11.2016 saabus Viru Maakohtu Narva kohtumajja Vladimir Lisogori kaebus Politsei- ja
Piirivalveameti Ida prefektuuri Narva politseijaoskonna ennetus- ja menetlustalituse
menetlusteenistuse vanemväärteomenetleja Irina Reino 09.11.2016 üldmenetluse otsusele
väärteoasjas nr 2330,16,004174, milles kaebuse esitaja palub tühistada väärteootsus
väärteomenetluses nr 2330,16,004174 või kohtu äranägemisel proportsionaalselt miinimumpalgaga
vähendada määratud karistust.


Maakohtu seisukoht

Vaadates läbi toimiku materjalid, kohus leiab, et Vladimir Lisogori kaebus Politsei- ja
Piirivalveameti Ida prefektuuri Narva politseijaoskonna ennetus- ja menetlustalituse
menetlusteenistuse vanemväärteomenetleja Irina Reino 09.11.2016 üldmenetluse          otsusele
väärteoasjas nr 2330,16,004174 tuleb jätta läbi vaatamata ning tagastada kaebus selle esitanud
isikule VTMS § 118 lg 2 p 1 alusel, seoses sellega, et kaebuse esitaja on rikkunud kaebuse
esitamise tähtaega ning ei ole taotlenud kaebuse esitamise tähtaja ennistamist.

VTMS § 117 lg 1 p 1, 2 alusel kontrollib maakohtunik eelmenetluses asja kohtualluvust ning
käesoleva seadustiku §-de 114 ja 115 nõuete täitmist; jätab kaebuse käiguta või läbi vaatamata
käesoleva seadustiku §-s 118 sätestatud alustel.

VTMS § 118 lg 2 p 1 alusel teeb maakohtunik kaebuse läbi vaatamata jätmise kohta määruse ja
saadab määruse koopia ning tagastab kaebuse selle esitanud isikule, kui kaebus on esitatad pärast
käesoleva seadustiku § 114 lõigetes 3 ja 4 sätestatud tähtaja möödumist ja tähtaja ennistamise
taotlust ei ole esitatud või maakohtunik on jätnud tähtaja ennistamata.

VTMS § 114 lg 4 alusel kaebus üldmenetluses tehtud otsuse peale esitatakse maakohtule 15 päeva
jooksul, alates päevast, mil kohtuvälise menetleja otsus on menetlusosalistele kohtuvälise menetleja
juures kättesaadav.

Kohtuväline menetleja on Vladimir Lisogori väärteoasja lahendatud üldmenetluses. Vladimir
Lisogorile on VTMS § 19 järgi selgitatud tema õigusi menetlusaluse isikuna ja seda asjaolu on ta
kinnitatud allkirjaga väärteoprotokollis. Samuti on Vladimir Lisogor kätte saanud väärteoprotokolli
ärakirja, mida kinnitas oma allkirjaga. Väärteoprotokollis on märge selle kohta, et kohtuvälise
menetleja lahend on kohtuvälise menetleja juures kättesaadav alates 11.11.2016. Protokolli pöördel
on ka märge selle kohta, et menetlusalusel isikul on õigus esitada kohtuvälisele menetlejale
väärteoasjas vastulause ja tõendid. Kohtuvälise menetleja otsus on tehtud 09.11.2016.

Väärteoprotokollist nähtuvalt on Vladimir Lisogor teada saanud enda õigustest väärteomenetluses ja
teda on juhendatud osalema väärteomenetluses aktiivselt vastulause ja tõendite esitamisele
suunamisega. Kohtuvälise menetleja otsus oli väärteoprotokollis märgitud ajaks tehtud ja
menetlusalusele isikule kohtuvälise menetleja juures kättesaadav. Kohtuvälise menetleja otsusele
edasikaebe 15-päevast tähtaega tuleb hakata arvestama väärteoprotokollis märgitud otsuse
kättesaadavaks tegemisele järgmisest päevast arvates. Seega oli Vladimir Lisogoril VTMS § 114 lg
4 alusel kohtuvälise menetleja üldmenetluse otsuse peale võimalik esitada kaebus hiljemalt
28.11.2016., mis nähtub ka kohtuvälise menetleja otsusest.

Vladimir Lisogor on esitanud Viru Maakohtule 28.11.2016 e-posti kaudu teate, et saadab kaebuse
väärteoasjas nr 2330,16,004174, kuid manusena kaebust kohtule ei esitanud. Kohus ei saa lugeda

                                                                                             2(3)
                                                                                    4-16-8712
kaebuse esitaja teadet kaebuse esitamise kohta kaebuseks. Vladimir Lisogor on esitanud Silvi Erro
meiliaadressilt Viru Maakohtule kaebuse manusega alles 30.11.2016, mil oli kaebuse esitamise
tähtaeg juba möödunud ning ta pole taotlenud kaebuse esitamise tähtaja ennistamist.

Seega jätab kohus Vladimir Lisogori kaebus Politsei-ja Piirivalveameti Ida prefektuuri Narva
politseijaoskonna ennetus- ja menetlustalituse menetlusteenistuse vanemväärteomenetleja Irina
Reino 09.11.2016 üldmenetluse otsusele väärteoasjas nr 2330,16,004174 läbi vaatamata ning
tagastab kaebus selle esitajale.

Määruse tegemisel kohus lähtub eeltoodust ja juhindub VTMS §§ 118 lg 2 p 1, 192, 193.


/allkirjastatud digitaalselt/

Mari-Liis Avikson
Kohtunik




                                                                                          3(3)
