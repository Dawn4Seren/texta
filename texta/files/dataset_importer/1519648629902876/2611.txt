                                                                                  2-16-14231




                                KOHTUMÄÄRUS
Kohus                           Viru Maakohus
Kohtunik                        Tamara Šabarova
Kohtujurist                     Olga Dmitrijeva
Määruse tegemise aeg ja koht    16. november 2016, Narva kohtumaja
Tsiviilasja number              2-16-14231
Tsiviilasi                      S Z hagi N O ja L O vastu võla ja leppetrahvi
                                solidaarses nõudes
Menetlustoiming                 Menetluse lõpetamine
Asja lahendamise viis           Kirjalik menetlus
Menetlusosalised ja esindajad   Hageja:      S Z (isikukood XXX), lepinguline esindaja Jana
                                             Kaup (isikukood XXX)
                                Kostjad:     1. N O (isikukood XXX)
                                             2. L O (isikukood XXX)
                                             kostjate lepinguline esindaja advokaat Valeriy
                                             Gimaev
 RESOLUTSIOON

 1. Kinnitada S Z , N O ja L O vahel sõlmitud kompromiss järgnevalt:

 1) Hagiavaldusest tulenevalt S Z on nõue N O ja L O vastu kogusummas 12 500 EUR.

 2) S Z kompromissi korras vähendab oma nõuet 5000 (viie tuhande) EUR võrra ning N
    O ja L O kohustuvad tasuma S Z 7500 (seitse tuhat viissada) EUR alljärgneva
    graafiku alusel:
    2.1) 25.12.2016.a – 800 EUR
    2.2) 25.01.2017.a – 1 675 EUR
    2.3) 25.02.2017.a – 1 675 EUR
    2.4) 25.03.2017.a – 1 675 EUR
    2.5) 25.04.2016.a – 1 675 EUR

 3) N O ja L O kohustuvad teostama punktis 2 nimetatud maksed S Z arvelduskontole
    nr XXX.

 4) Juhul, kui N O ja L O käesoleva kompromissi punktis 2 märgitud graafiku alusel ei
    maksa S Z 7 500 EUR so hilinevad vähemalt ühe makse tasumisega rohkem kui 3
    (kolm) tööpäeva võrra, siis S Z on õigus nõuda punktis 1 nimetatud summa 12 500
    (kaksteist tuhat viissada) euro kohest tasumist kohtutäituri kaudu.


                                                                                          1(4)
                                                                                  2-16-14231

5) Punktis 2 nimetatud kohustuste täitmisel on määravaks makse laekumine hageja
   kontole.

6) Poolte õigusabikulud jäävad kummagi poole enda kanda.

2. Lõpetada tsiviilasjas nr 2-16-14231 menetlus.

3. Jaotada menetluskulud vastavalt kompromisslepingule: poolte õigusabikulud jäävad
   poolte endi kanda.

4. Jätta kehtima Viru Maakohtu 18.10.2016 määrusega tsiviilasjas nr 2-16-14231
   rakendatud hagi tagamise abinõu – S Z kasuks kohtuliku hüpoteegi summas 12 500
   eurot kandmine kinnistusraamatus L O omandina registreeritud kinnisasjale
   (registriosa nr XXX) asukohaga XXX.

5. Tagastada S Z arveldusarvele XXX pool menetluses tasutud riigilõivust summas 325
   eurot.

6. Tagastada S Z arveldusarvele XXX hagi tagamise tagatis summas 625 eurot.

Saata kohtumäärus menetlusosalistele.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättetoimetamisest. Määruskaebust ei saa esitada viie
kuu möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

ASJAOLUD

Hageja esitas 21.09.2016 Viru Maakohtule hagiavalduse kostjate vastu võla ja leppetrahvi
tasumise nõudes. Hagiavalduses esitab hageja kostjate vastu haginõude 25.03.2016 kostja 1
poolt antud võlatunnistuse ja samal päeval kostja 2 poolt antud käenduse alusel. Võetud
summa lubas kostja 1 tagastada kahe kuu jooksul, seega hiljemalt 24.05.2016. Võla
mittetagastamise korral kohustus kostja 1 maksma leppetrahvi 330 eurot igakuiselt.
Hagiavalduse kohaselt on kostjate solidaarne võlgnevus hageja ees on summas 6900 eurot ja
leppetrahv summas 5600 eurot.

Viru Maakohus 18.10.2016 määrusega võttis hagi menetlusse.

18.10.2016 määrusega rahuldas kohus hageja hagi tagamise avalduse ning kandis kohtuliku
hüpoteegi L O omandina kinnistusraamatus registreeritud kinnisasjale (registriosa nr XXX)
asukohaga XXX summas 12 500 eurot S Z kasuks.


                                                                                         2(4)
                                                                                 2-16-14231

Pooled esitasid 11.11.2016 kohtule poolte vahel sõlmitud kompromissi. Kompromissis jõudsid
pooled kokkuleppele võlgnevuse suuruses ja selle tasumise korras. Pooled leppisid kokku
menetluskulude jaotuses ja määrasid ka menetluskulude summa rahaliselt. Seoses kompromissi
sõlmimisega taotlevad hageja ja kostjad kohtult kompromissi kinnitamist ja tsiviilasjas
menetluse lõpetamist selleks eraldi kohtuistungit pidamata. Pooled kinnitavad, et on teadlikud
kompromissi kinnitamise ja menetluse lõpetamise tagajärgedest.

Hageja taotleb poole riigilõivu 300 euro ja hagi tagamise tagatise 625 eurot tagastamist tema
arvelduskontole nr XXX.

KOHTUMÄÄRUSE PÕHJENDUSED

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis et poolte taotlus on põhjendatud ja kuulub rahuldamisele.

Tsiviilkohtumenetluse seadustiku (TsMS) § 428 lg 1 p 4 kohaselt kohus lõpetab menetluse
otsust tegemata, kui pooled on sõlminud kompromissi ja kohus kinnitab selle. TsMS § 430 lg
1 kohaselt pooled võivad menetluse kuni hagi kohta tehtud lahendi jõustumiseni lõpetada
kompromissiga.

Et pooltevaheline kompromiss on vastuolus seaduse või heade kommetega, pole tuvastatud,
mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

Pooled ei taotlenud hagi tagamise tühistamist. Tsiviilasjas rakendatud hagi tagamise abinõu
jääb kehtima.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust,
siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 168 lg 3 kohaselt, kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

Pooled on kompromissis menetluskulude jaotuse osas kokku leppinud ning seega tuleb poolte
menetluskulud jaotada vastavalt kokkuleppele et poolte õigusabikulud jäävad poolte endi
kanda.

Riigilõivu ja hagi tagamise tagatise tagastamine

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled
sõlmivad kompromissi.



                                                                                        3(4)
                                                                                  2-16-14231

Hageja maksis menetluses riigilõivu summas 650 eurot, sellest hagiavalduses esitatud nõudelt
600 eurot ja hagi tagamise avalduselt 50 eurot. Hageja taotleb poole tasutud riigilõivu
tagastamist.

Kohus rahuldab hageja taotluse ja tagastab hagejale poole menetluses tasutud riigilõivust, s.o
325 eurot.

Hagi tagamise avalduse esitamisel maksis hageja tagatise summas 625 eurot. Seoses
kompromissi sõlmimisega taotleb hageja tasutud tagatise tagastamist.

TsMS § 391 lg 1 p 1 kohaselt hagi tagamist taotlenud pool peab hüvitama hagi tagamisega
teisele poolele tekitatud kahju, kui jõustub kohtulahend, millega jäetakse tagatud hagi
rahuldamata või läbi vaatamata või kui asjas lõpetatakse menetlus muu alusel kui poolte
kompromissi kinnitamisega.

Menetlus käesolevas tsiviilasjas lõpetatakse seoses pooltevahelise kompromissi sõlmimisega,
seega puudub kostjatel alus hageja vastu kahju hüvitamise nõuet esitada.

Kohus leiab, et tagatise andmise põhjus on ära langenud.

TsMS § 195 lg 1 alusel tuleb tagastada hagejale tagatis summas 625 eurot.


/Digitaalselt allkirjastatud/

Tamara Šabarova
kohtunik




                                                                                         4(4)
