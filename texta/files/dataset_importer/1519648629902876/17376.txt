                                                                                   2-15-126845




                          KOHTUOTSUS
                                EESTI VABARIIGI NIMEL
                                      Tagaseljaotsus

Kohus                            Harju Maakohus
Kohtunik                         Meeli Kaur
Otsuse tegemise aeg ja koht      26. aprill 2016.a, Tallinn, Tartu mnt kohtumaja
Tsiviilasja number               2-15-126845
Tsiviilasi                       Aktsiaseltsi XXXX hagi XXXXvastu võlgnevuse ja viivise
                                 nõudes
Tsiviilasja hind                 250,42 eurot
Menetlusosalised ja nende        Hageja Aktsiaselts XXXX (registrikood XXXX), lepinguline
esindajad                        esindaja Kadri Timuska
                                 Kostja XXXX(isikukood XXXX)
Asja läbivaatamine               Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista XXXX põhivõlg 151,42 eurot, sissenõutavaks muutunud viivis 75,61 eurot ja
      alates 27.04.2016 viivis protsendina tasumata põhinõude summalt 0,05% päevas kuni
      põhivõlgnevuse tasumiseni, kuid viivist kokku mitte rohkem kui 151,42 eurot, Aktsiaseltsi
      XXXX kasuks.
   3. Käesolev kohtuotsus on tagatiseta viivitamata täidetav.

Menetluskulude jaotus ja kindlaksmääramine
   1. Jätta menetluskulud XXXXkanda.
   2. Välja mõista XXXX menetluskuludena tasutud riigilõiv 75 eurot ja lepingulise esindaja
      kulu 65 eurot Aktsiaseltsi XXXX kasuks.
   3. Hüvitamisele kuuluvatelt menetluskuludelt tuleb Hellika Eha’l tasuda Aktsiaseltsile XXXX
      alates käesoleva kohtuotsuse jõustumisest kuni täitmiseni tasumata summalt viivist
      võlaõigusseaduse § 113 lõike 1 teises lauses ettenähtud ulatuses.
Edasikaebamise kord
Hageja võib esitada tagaseljaotsuse peale apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist
istungil.
                                                                                            1
                                                                                         2-15-126845
 Kostja võib esitada Harju Maakohtu Tartu mnt kohtumajale tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
 esitada sõltumata mõjuva põhjuse olemasolust, kui hagile vastamata jätmise puhul oli hagi kostjale
 või tema esindajale kätte toimetatud muul viisil kui isiklikult allkirja vastu üleandmisega või
 elektrooniliselt või kui tagaseljaotsust ei võinud seaduse kohaselt teha. Kaja võib esitada
 tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
 avalikult, võib kaja esitada 30 päeva jooksul alates päevast, kui kostja sai tagaseljaotsusest või selle
 täitmiseks algatatud täitemenetlusest teada. Koos kajaga tuleb kohtule esitada kõik asja
 ettevalmistamise lõpuleviimiseks vajalik ning tasuda kajalt kautsjon Rahandusministeeriumi
 arvelduskontole EE571010220229377229 AS-is SEB Pank, EE062200221059223099 AS-is
 Swedbank,       EE513300333522160001           Danske     Bank       A/S       Eesti    filiaalis   või
 EE221700017003510302 Nordea Bank Finland PLC Eesti filiaalis. Kautsjonina tasutakse summa,
 mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
 1500 eurot.
 Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
 taotleja seaduses sätestatud tähtaja järgimiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse. Kaebuse põhjendamiseks või
 riigilõivu tasumiseks või kaebuses esineva sellise puuduse kõrvaldamiseks, mis on seotud
 menetlusabi taotlemisega, annab kohus sellisel juhul mõistliku tähtaja pärast menetlusabi andmise
 taotluse lahendamist, kui nimetatud taotlus ei olnud esitatud põhjendamatult või tähtaja
 pikendamise eesmärgil. See ei välista menetlustähtaja ennistamist.
Hagi alus
Poolte vahel sõlmitud leping nr XXXXteleteenuse osutamiseks aadressil XXXX, Tallinn. Kostja
poolt lepingust tulenevate kohustuste täitmata jätmine perioodil 01.08.2012 kuni 01.02.2013.
Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.
Menetluskulud on menetlusosaliste kohtukulud ja kohtuvälised kulud (TsMS § 138 lg 1).
Kohtukulud on riigilõiv (TsMS § 138 lg 2). Kohtuvälised kulud on menetlusosaliste esindajate ja
nõustajate kulud (TsMS § 144 p 1). Kohus peab riigilõivu 75 euro väljamõistmist kostjalt
põhjendatuks. Arvestades asja mahtu ja keerukust peab kohus põhjendatuks ja vajalikuks
lepingulise esindaja kuluks 65 eurot (hagiavalduse koostamisele kulunud aeg üks tund
tunnihinnaga 65 eurot) TsMS § 175 lg 1 alusel. Tegemist on nn masshagiga, kus hageja kasutab
hagiavaldusena väljatöötatud standardset vormi. Arvestades hageja esindaja kohtuskäimise
kogemust, ei ole taotletud suuruses lepingulise esindaja kulude väljamõistmine põhjendatud.
Kohus arvestab lepingulise esindaja kulude väljamõistmisel asja keerukust ja mahtu, hageja
esindaja reaalselt tehtud tööd ning asjaolu, et asjas ei ole toimunud sisulist vaidlust ega istungeid.
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.

/allkirjastatud digitaalselt/
Meeli Kaur
kohtunik




                                                                                                     2
