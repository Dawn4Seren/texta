                                                                                          1
                                                                           2-16-105995




                                KOHTUOTSUS
                          EESTI VABARIIGI NIMEL
                                    (Tagaseljaotsus)


Kohtuasja number                2-16-105995

Otsuse tegemise aeg ja koht     25 juuli 2016, Jõhvi

Kohus                           Viru Maakohus

Kohtunik                        Olev Mihkelson
                                Circle K Eesti AS hagi K. G. vastu võlgnevuse nõudes
Kohtuasi
                                Hagihind 196,54 eurot.
                                Kirjalik menetlus
Kohtuistungi toimumise aeg
                                Hageja:             Circle K Eesti AS (RK 10180925,
Menetlusosalised   ja   nende
                                                    asukoht: A.H. Tammsaare tee 47 Tallinn)
esindajad
                                Hageja              Külliki   Tammik        (OÜ     Julianuse
                                esindajad:          Õigusbüroo, e-post: kylliki@julianus.ee)


                                Kostja:             K. G. (IK xxx, elukoht: xxx e-post: xxx
                                                    )
RESOLUTSIOON


   1. Circle K Eesti AS hagi K. G. vastu võlgnevuse nõudes rahuldada
      tagaseljaotsusega.

   2. Välja mõista kostjalt K. G.´ilt hageja Circle K Eesti AS kasuks võlgnevus
      kogusummas 196,54 eurot (ükssada üheksakümmend kuus eurot, 54 senti), sh
      põhisumma 83,27 eurot ja viivised 83,27 eurot ning sissenõudmiskulu summas 30
      eurot.

   3. Jätta menetluskulud täies ulatuses kostja K. G.i kanda ja välja mõista K. G.´ilt
      hageja Circle K Eesti AS kasuks riigilõiv summas 75,00 eurot (seitsekümmend
      viis eurot).

   4. Välja mõista kostjalt K. G.´ilt hageja Circle K Eesti AS kasuks viivis
      menetluskuludelt (75 eurot) alates käesoleva kohtuotsuse jõustumisest kuni nõude
      täitmiseni VÕS § 113 lg 1 sätestatud määras.
                                                                                              2
   5. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.

ASJAOLUD

Viru Maakohtu menetluses on Circle K Eesti AS hagi K. G. vastu võlgnevuse nõudes.
Hagiavalduse kohaselt hageja nõue tuleneb hageja ja kostja vahel 30.08.2011 sõlmitud
eraisiku kliendikaardi lepingust ehk krediidil põhineva kliendikaardi lepingust tulenevate
arvete tähtaegselt tasumata jätmisest. Lepingu allkirjastamisel kostja kinnitas, et on tutvunud
Statoili kliendikaardi üldtingimustega. Üldtingimuste p 2.7 kahe viimase lause kohaselt
Statoilil on õigus muuta ühepoolselt lepingu üldtingimusi, kui ta teatab muudatustest
eelnevalt kodulehel internetis või muul viisil ja annab muudatustega mittenõustumise korral
lepingu ülesütlemiseks mõistliku tähtaja. Hageja teavitas üldtingimuste muutmisest ja Statoil
Fuel & Retail Eesti AS lepinguliste klientide suhtes uutest kliendikaardilepingu üldtingimuste
01.03.2014 jõustumisest oma kodulehel 28.01.2014 rubriigis uudised. Vastav teavitus on
avaldatud ka 28.01.2014 Postimehes, Äripäevas ja Eesti Päevalehes. Kostja kasutas
krediitkaarti ja ostis hageja teenindusjaamast kütust krediiti. Hagiavalduse seisuga on kostjal
tasumata arved summas 83,27 eurot ja viivised 83,27 eurot. Hageja palub kostjalt välja mõista
196,54 eurot, sh põhisumma 83,27 eurot ja viivised 83,27 eurot ning sissenõudmiskulu
summas 30 eurot. Hageja palub kostjalt välja mõista menetluskulud, summas 75 eurot ja
viivise menetluskuludelt alates käesoleva kohtuotsuse jõustumisest kuni nõude täitmiseni
VÕS § 113 lg 1 sätestatud määras.

ASJA KÄIK
                                                                                             3
Kohus saatis kostjale hagiavalduse ärakirja koos sellele lisatud hageja nõudeid põhjendavate
dokumentide ärakirjadega, kohustades kostjat kohtule kirjalikult vastama 14 päeva jooksul
alates dokumentide kättesaamisest. Hagimaterjalid ja kirjaliku vastuse nõue toimetati kostjale
kätte 05.07.2016 isiklikult, mis leiab kinnitust allkirjaga. Kostja kohtule vastanud ja
vastuväiteid hagile esitanud ei ole. Kostjat hoiatati, et kirjaliku vastuse tähtajaks andmata
jätmise korral on kohtul õigus tagaseljaotsusega hagi rahuldada.

Hageja esindaja on nõus asja kirjaliku menetlusega. Hageja palus jätta menetluskulud kostja
kanda.

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1,2 rahuldamisele tagaseljaotsusega.

Vastavalt TsMS § 407 lg 1, lg 2 ja lg 3, kohus võib hageja nõusolekul hagi tagaseljaotsusega
rahuldada hagiavalduses märgitud ja asjaoludega õiguslikult põhjendatud ulatuses, kui kostja,
kellele kohus on määranud vastamise tähtaja, ei ole tähtaegselt vastanud, isegi kui hagi
toimetati kostjale kätte välisriigis või kui see toimetati kätte avalikult. Sel juhul loetakse
hageja esitatud faktilised väited kostja poolt omaksvõetuks. Käesoleva paragrahvi lõikes 1
sätestatud hageja nõusolekut eeldatakse, kui hageja ei ole kohtule teatanud, et ta ei soovi
tagaseljaotsuse tegemist. Tagaseljaotsuse võib käesoleva paragrahvi lõikes 1 nimetatud juhul
teha kohtuistungit pidamata.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud VÕS § 76, § 100, § 101,
§ 108, § 128.

Eeltoodu alusel ja juhindudes TsMS § 407 lg 1, lg 2, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 196,54 eurot, sh
põhisumma 83,27 eurot ja viivised 83,27 eurot ning sissenõudmiskulu summas 30 eurot.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja K. G.i kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude, so riigilõivu summas 75 eurot,
väljamõistmiseks. Kohus leiab, et hageja taotlus menetluskulude väljamõistmiseks kostjalt on
põhjendatud täies ulatuses.

Hageja esindaja palus kostjalt välja mõista menetluskulud ja viivise menetluskuludelt alates
kohtulahendi jõustumisest kuni täitmiseni VÕS § 113 lg 1 sätestatud määras vastavalt TsMS
§ 177 lg 2.
                                                                                               4
TsMS § 177 lg 2 kohaselt, kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist võlaõigusseaduse § 113 lõike 1 teises lauses ettenähtud ulatuses.

Seega kuulub kostjalt hageja kasuks väljamõistmisele menetluskulu summas 75 eurot, samuti
kuulub väljamõistmisele viivis menetluskuludelt (75 eurot) alates kohtulahendi jõustumisest
kuni täitmiseni VÕS § 113 lg 1 sätestatud määras.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.



/allkirjastatud digitaalselt/

Olev Mihkelson
Kohtunik
