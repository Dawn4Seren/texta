                                                                         1-16-6288




                              KOHTUOTSUS
                          Eesti Vabariigi nimel


Kohus                               Harju Maakohus
Otsuse tegemise aeg ja koht         12.augustil 2016.a Tallinnas, Liivalaia
                                    kohtumajas
Kriminaalasja number                1-16-6288 (15230106880)
Kohtukoosseis                       Kohtunik Katre Poljakova
Kohtuistungi sekretär, tõlk         Katrin Lopsik, Natalia Senkevitš
Kriminaalasi                        Viktor Ussanov i süüdistuses KarS § 178 lg 1
                                    järgi üldmenetluses;
Prokurör                            Ringkonnaprokurör Lea Pähkel
Süüdistatav                         VIKTOR USSANOV, isikukood: 38511262210,
                                    EV kodanik, emakeel vene keel, haridus 8.klassi,
                                    ei tööta, elukoht: XXX, käesoleval ajal kannab
                                    karistust Vanglas (XXX);
                                    varem kriminaalkorras korduvalt karistatud,
                                    viimati:
                                        • Harju          Maakohtu        19.05.2016
                                            kohtuotsusega KarS § 199 lg 2 p 8, 9 järgi
                                            vangistus 1 aasta 2 kuud, KarS § 68 lg 1
                                            alusel karistuse kandmise alguseks
                                            23.12.2015;
                                    käesolevas kriminaalasjas oli kahtlustatavana
                                    kinni peetud 18.12.2015.a, vabastatud samal
                                    päeval, tõkendit ei kohaldatud;
Kaitsja                             Vandeadvokaat Sergei Politšev



RESOLUTSIOON                        Juhindudes KrMS §-dest 257 lg 1, 2571; 261,
                                    262 ja 263; 265-1 kohtunik määras:

                                                                                  1
   1. Süüdi tunnistada Viktor USSANOV KarS § 178 lg 1 järgi kvalifitseeritud kuriteo
      toimepanemise eest ja mõista talle karistuseks 10 (kümme) kuud vangistust.
   2. KarS § 65 lg 1 alusel mõistes liitkaristust mitme kohtuotsuse järgi üksikkaristusest
      raskeima suurendamise teel, suurendada Viktor Ussanovile Harju MK otsusega
      kohtuasjas nr 1-16-4220 mõistetud karistust 1 aasta 2 kuu pikkust vangistust viie
      kuu võrra, mõistes Viktor Ussanovile liitkaristuseks kohtuotsuste kogumi eest
      vangistuse 1 (üks) aasta ja 7 (seitse) kuud.
   3. KarS § 65 lg 1 alusel arvata liitkaristusest maha Viktor Ussanovi poolt eelmise
      kohtuotsuse järgi osaliselt ära kantud karistus (23.12.2015. kuni 11.08.2015.a) s.o 7
      kuud ja 19 päeva vangistust, seega ärakandmata karistuseks on vangistus 11 kuud
      ja 11 päeva.
   4. KarS § 68 lg 1 alusel lugeda karistusest kantuks Viktor Ussanovi poolt eelvangistuses
      viibitud aeg, s.o. 18.12.2015.a ehk 1 päeva, seega lõplikuks ärakandmisele kuuluvaks
      karistuseks alates kohtuotsuse kuulutamise päevast 12.augustist 2016.a on Viktor
      Ussanovil vangistus 11 (üksteist) kuud ja 10 (kümme) päeva.
   5. Asitõend - mobiiltelefon Nokia Lumia 735 imei XXXXXXXXXXXXXX, mis asub
      Põhja Prefektuuri asitõendite laos (akt nr 2016-1055) /tl 31/ - peale kohtuotsuse
      jõustumist kustutada kõik andmed (sh video- ja pildifailid) ning telefon tagastada
      XXX ´ile.
   6. Asitõend – Sülearvuti Toshiba s/n XXX koos eraldatud kõvakettaga HGST s/n XXX
      pakendatud ning asub Põhja Prefektuuri asitõendite (akt nr 2016-1055) /tl 31/, laos
      – peale kohtuotsuse jõustumist kõvaketas hävitada, sülearvuti tagastada Viktor
      Ussanovile.
   7. Asitõend - CD-R-plaat millele on salvestatud infotehnoloogiaekspertiisi tulemused,
      mis asub kriminaalasja materjalide juures – jätta kohtuotsuse jõustumisel
      kriminaalasja materjalide juurde.
   8. KrMS §-de 173 lg 1 – 4; § 175 lg 1 p. p 3, 4 alusel Viktor Ussanovilt välja mõista
      riigituludesse menetluskuluna ekspertiisitasu infotehnoloogia ekspertiisi teostamise
      eest summas 451.- (nelisada viiskümmend üks) eurot ja kaitsjatasu kohtueelsel ja
      kohtulikul uurimisel osutatud õigusabi eest summas 607,20 (kuussada seitse eurot ja
      kakskümmend senti) eurot.
   9. KrMS § 180 lg 3 alusel määrata, et Viktor Ussanovil tuleb menetluskulud tasuda
      ositi 12 kuu jooksul käesoleva kohtuotsuse jõustumisest arvates. Makseinfo
      menetluskulude ositi tasumiseks edastatakse kohtuotsuse jõustumisel Viktor
      Ussanovile posti teel kinnipidamisasutusse, kus ta viibib. Isiku poolt menetluskulude
      graafikus märgitud osamakse tähtajaks tasumata jätmise korral maksegraafik
      tühistada. Kui rahalised nõuded ei ole täies ulatuses tähtaegselt tasutud, suunatakse
      nõuded täitemenetluse läbiviimiseks kohtutäiturile täitemenetluse seadustikus
      sätestatud korras ning süüdimõistetul tuleb kanda ka kohtuotsuse täitmisega
      seonduvad kulud.
Edasikaebe kord ja tähtaeg
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. KrMS § 319 lg 1 kohaselt
apellatsioonkaebuse esitamise soovist teatatakse otsuse teinud kohtule kirjalikult seitsme
päeva jooksul, alates kohtuotsuse resolutiivosa kuulutamisest. Apellatsiooniõiguse
kasutamise soovist võib otsuse teinud kohtule teatada ka elektrooniliselt. KrMS § 319 lg
                                                                                         2
2 kohaselt apellatsioon esitatakse Ringkonnakohtule kirjalikult 15 päeva jooksul alates
otsuse avalikult teatavakstegemisest. KrMS 319 § lg 3 kohaselt vahistatud süüdistatav või
tema kaitsja võib esitada apellatsiooni 15 päeva jooksul alates süüdistatavale kohtuotsuse
koopia kätteandmisele järgnevast päevast.

Süüdistus ja kokkuleppe sisu

Viktor Ussanov´ile on esitatud süüdistus selles, et tema ajavahemikul 10.10.2015 kuni
18.12.2015 laadis alla ja hoidis sülearvuti Toshiba kõvaketta HGST (s/n XXX) sisemälul
kaustas „VITIKA“ kokku 156 pildifaili ja 176 videofaili, milledel on kujutatud tõenäoliselt
nooremaid kui 14-aastaseid isikuid erootilistes ja/või pornograafilistes situatsioonides ja/või
nooremaid kui 18-aastaseid isikuid pornograafilistes situatsioonides.
Samuti tema 10.12.2015 Tallinnas XXX asuvas korteris laadis oma valduses olevasse
mobiiltelefoni Nokia Lumia 735 (imei-koodiga XXXXXXXXXXXXXX) ning seejärel hoidis
eeltoodud mobiiltelefonis kuni 11.12.2015 48 (nelikümmend kaheksa) videofaili, milledel on
kujutatud nooremaid kui 18-aastaseid isikuid erinevates pornograafilistes ja/või nooremaid kui
14-aastaseid isikuid erinevates pornograafilistes või erootilistes situatsioonides.
Seega pani Viktor Ussanov toime KarS § 178 lg 1 kirjeldatud kuriteo, so nooremat kui
kaheksateistaastast isikut pornograafilises või nooremat kui neljateistaastast isikut
pornograafilises või erootilises situatsioonis kujutavate pildi- ja videofailide omandamise
ja hoidmise.

12.augustil 2016.a sõlmisid Põhja Ringkonnaprokuratuuri ringkonnaprokurör Lea Pähkel,
süüdistatav Viktor Ussanov ja tema kaitsja vandeadvokaat Sergei Politšev käesolevas
kriminaalasjas kokkuleppe, mille kohaselt ringkonnaprokurör nõuab kohtus Viktor Ussanovi
süüdi tunnistamist KarS § 178 lg 1 järgi kvalifitseeritud kuriteo toimepanemises ja tema
karistamist alljärgnevalt:
                • KarS §178 lg1 - 10 (kümme) kuud vangistust;
                • KarS §65 lg1 alusel mõista Harju MK otsusega 1-16-4220 mõistetud
                    karistuse 1 aasta 2 kuud üksikkaristusest raskeima suurendamise teel
                    liitkaristuseks 1 (üks) aasta 7 (seitse) kuud vangistust. Eelmise kohtuotsuse
                    s.o. Harju MK otsuse 1-16-4220 järgi osaliselt ärakantud karistus 7 kuud ja
                    19 päeva arvata mõistetud liitkaristusest maha.
                • KarS §68 lg1 alusel lugeda karistusest kantuks eelvangistuses viibitud aeg
                    18.12.2015, vabastati samal päeval s.o. 1 päev. Ärakandmisele kuulub 11
                    (üksteist) kuud ja 10 (kümme) päeva.
                    Karistuse tähtaja alguseks lugeda 12.08.2016.a.
Kohtule esitatud kokkuleppest nähtub, et Viktor Ussanovile on selgitatud, et tema kuulub
hüvitamisele kaitsjatasu kokku 607,20 eurot ja ekspertiisitasu infotehnoloogiaekspertiisi
teostamise eest summas 451.- eurot.
Vastavalt kokkuleppele kuuluvad menetluskulud hüvitamisele KrMS § 180 lg 3 kohaselt alates
kohtuotsuse jõustumisest ositi 12 (kaheteistkümne) kuu jooksul igakuiste maksetena.

Harju Maakohtu Liivalaia kohtumajas 12.08.2016.a toimunud kohtuistungil süüdistatav Viktor
Ussanov tunnistas end temale esitatud süüdistustes KarS § 178 lg 1 järgi kvalifitseeritud
kuritegude toimepanemises täielikult süüdi ja nõustus sõlmitud kokkuleppega, selgitades
kohtule, et kokkuleppe sõlmimine oli tema vaba tahe, paludes kohtul sõlmitud kokkulepe
kinnitada. Samuti selgitas Viktor Ussanov kohtule, et talle on selge kohustus hüvitada
menetluskulud. Põhja Ringkonnaprokuratuuri ringkonnaprokurör Lea Pähkel ja süüdistatava

                                                                                               3
kaitsja vandeadvokaat Sergei Politšev jäid sõlmitud kokkuleppe juurde, taotledes kohtult selle
kinnitamist.

Kohus, tutvunud kohtusse saadetud kriminaaltoimikuga, ära kuulanud süüdistatava selgitused
sõlmitud kokkuleppe kohta, prokuröri ja kaitsja arvamuse ning veendunud, et
menetlusosalised jäävad sõlmitud kokkuleppe juurde, asub seisukohale, et süüdistatav Viktor
Ussanov on sõlmitud kokkuleppest aru saanud ning sellega nõustunud ja kokkulepet sõlmides
on süüdistatav väljendanud oma tõelist tahet, kokkulepe on sõlmitud kriminaalmenetluse
sätteid järgides.
Kõike eeltoodut arvesse võttes asub kohus seisukohale, et Viktor Ussanov tuleb süüdi
tunnistada KarS § 178 lg 1 järgi kvalifitseeritud kuritegude toimepanemises ja karistus tuleb
talle mõista vastavalt sõlmitud kokkuleppele.

Menetluskulud:

Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu. Menetluskuludeks käesolevas kriminaalasjas on KrMS § 175 lg 1 p 3, 4 kohaselt
ekspertiisitasu ja määratud kaitsjale makstud tasu.
Kriminaalasja kohtueelsel uurimisel on läbi viidud infotehnoloogia ekspertiis, mille
maksumuseks on 451.- eurot. Käesoleva kriminaalasja materjalidest nähtub, et Viktor
Ussanovile on kohtueelse ja kohtuliku uurimise käigus osutatud riigi õigusabi, mille eest tuleb
temalt riigi kasuks välja mõista 607,20 eurot. Süüdistatavalt menetluskulude välja mõistmisel
juhindub kohus KrMS §-dest 173 lg 1 – 4; § 175 lg 1 p 3, 4. KrMS § 180 lg 3 annab kohtule
võimaluse menetluskulusid määrates arvestada süüdimõistetu varalist seisundit ja
resotsialiseerumise väljavaateid. Kohus võib määrata, et kriminaalmenetluse kulud hüvitatakse
ositi. Vastavalt kokkuleppes märgitule hüvitab süüdimõistetu väljamõistetud menetluskulud
ositi 12 kuu jooksul igakuiste maksetena


Kohtunik Katre Poljakova /allkirjastatud digitaalselt/




                                                                                             4
