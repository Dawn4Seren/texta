                         KOHTUMÄÄRUS

 Kohus                         Viru Maakohus
 Määruse aeg ja koht           05. september 2016, Rakvere kohtumajas
 Kohtuasja number              1-05-273
 Kohtunik                      Anu Ammer

 Kohtuistungi sekretär         Kätlin Koidumäe
 Prokurör                      Ain Tali
 Kohtuasi                      Viru Vangla materjalid Ago Tilk’i           vangistusest
                               tingimisi enne tähtaega vabastamiseks
 Süüdimõistetu                 AGO TILK, i.k. 35701072223, kannab karistust Viru
                               Vanglas, elukoht vabanemisel: xxxx
                               Karistuse kandmise algus 21.02.2005 ja lõpp 21.02.2017.
 Kohtuasja läbivaatamise aeg 29.08.2016, avalikul videokohtuistungil
 Kohtumääruse õiguslik alus    KarS § 76; KrMS § 426, § 383, § 384 ja § 387.

RESOLUTSIOON
Vabastada Ago Tilk tingimisi enne tähtaega temale Viru Maakohtu 15.03.2006 otsusega
mõistetud karistuse kandmisest katseajaga kuus (6) kuud ja määrata tema katseajaks
Viru       Vangla      Kriminaalhooldusosakonna     juhataja     poolt     määratava
kriminaalhooldusametniku järelevalve alla kohustades teda katseajal järgima KarS § 75
lg 1 p 1 - 6 sätestatud kontrollnõudeid:
     1) elama kohtu määratud elukohas aadressil: xxxx;
     2) ilmuma kriminaalhooldaja määratud ajavahemike järel kriminaalhooldus-
     osakonda registreerimisele;
     3) alluma kriminaalhooldaja kontrollile oma elukohas ning esitama talle andmeid
     oma kohustuste täitmise ja elatusvahendite kohta;
     4) saama kriminaalhooldusametnikult eelneva loa elukohast lahkumiseks kauemaks
     kui viieteistkümneks päevaks;
     5) saama kriminaalhooldusametnikult eelneva loa elu-, töö- või õppimiskoha
     vahetamiseks;
     6) saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.
Kohaldada Ago Tilk’i suhtes käitumiskontrolli ajaks KarS 75 lg 2 p 2, 4, 7 ja 8 alusel
järgmised kohustused:
      1) katseaja jooksul mitte tarvitada alkoholi;

                                          1
       2) asuda tööle või võtta end Töötukassas arvele kahe nädala jooksul peale vanglast
          vabanemist;
       3) mitte viibida paikades, kus tarvitatakse alkoholi ja mitte suhelda kriminaalse
          taustaga isikutega kriminaalhooldajalt eelnevalt luba saamata;
       4) osaleda kriminaalhooldaja poolt valitud sotsiaalprogrammis.
Ago Tilk vabastada tingimisi alates käesoleva kohtumääruse jõustumisest.
Kohtumääruse väljatrükk saata Viru Vanglale, prokurörile ja Ago Tilk’ile.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud

Viru Vangla esitas 11.07.2016 Viru Maakohtule materjalid kinnipeetava Ago Tilk’i
vangistusest tingimisi enne tähtaega vabastamiseks.

Ago Tilk on süüdi tunnistatud Viru Maakohtu 15.03.2006 otsusega KarS § 114 p 1 järgi ning
kohus mõistis talle karistuseks 12 aastat vangistust. Karistuse kandmise alguseks luges kohus
21.02.2005.

Tulenevalt Ago Tilk’i ohtlikkuse tasemest ja uue kuriteo toimepanemise tõenäosusest toetab
Viru Vangla kinnipeetava vabastamist tingimisi enne tähtaega ühes isiku allutamisega
käitumiskontrolli nõuetele ja lisakohustuste täitmisele tähtajaga kuni karistusaja lõpuni.

Kohtuistung

Ago Tilk taotleb enda tingimisi ennetähtaegset vabastamist. Kinnipeetav selgitab, et
vabanemisel on tal elukoht olemas abikaasa ja poja juures, tööd jätkaks esialgu seal, kus praegu
töötab, kuid hiljem otsiks endale erialase töökoha, kuna ta on elukutseline autojuht ja töötanud
ka bussijuhina. Kinnitab, et on mistahes alkoholi tarvitamise vastu, kaasaarvatud šampus ja
õlut ta niikui nii ei joo.

Prokurör asja arutamisest osa ei võtnud, kuid on esitanud kohtule kirjaliku seisukoha, mille
kohaselt prokuratuur toetab kinnipeetava ennetähtaegset vabastamist. Prokurör märgib, et isik
on teinud jõupingutusi õiguskuuleka elu suunas, mida näitab avavanglas viibimine, töötamine
väljaspool vanglat ja sotsiaalprogrammide läbimine. Prokurör on seisukohal, et uute kuritegude
toimepanemise riski saab Ago Tilk’i puhul maandada isiku allutamisega käitumiskontrolli
nõuetele ja katseajal saaks süüdimõistetu kinnistada oma positiivseid hoiakuid. Lisaks märgib
prokurör, et kinnipeetava taasühiskonnastamise huvides on vangistusest tingimisi
ennetähtaegse vabastamise efektiivsus suurem karistuse lõpuni kandmisest vanglas. Prokurör
viitab KarS § 76 lg 5 ning teeb ettepaneku määrata katseaja ja käitumiskontrolli kestuseks 6
kuud.

Kohtumääruse põhjendused

Kohus, kuulanud ära süüdimõistetu ning tutvunud Viru Vangla poolt esitatud materjali ja
prokuröri seisukohaga leiab, et Ago Tilk’i saab vabastada vangistusest tingimisi enne tähtaega.


                                               2
KarS § 76 lg 2 p 2 kohaselt võib kohus katseajaga tingimisi enne tähtaega vangistusest
vabastada tahtlikus esimese astme kuriteos süüdlase, kui ta on tegelikult ära kandnud vähemalt
kaks kolmandikku mõistetud karistusajast, kuid mitte vähem kui neli kuud.

Vastavalt KarS § 76 lg 4 arvestab kohus katseajaga tingimisi enne tähtaega vangistusest
vabastamise otsustamisel kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi,
mida võib süüdimõistetule kaasa tuua tingimisi enne tähtaega karistusest vabastamine.

Kohus leiab, et Ago Tilk’ile saab anda võimaluse näidata, et ta suudab vabaduses
seaduskuulekat elu elada ja talle pandud kohustusi järgida.

Kinnipeetav asub vabanedes elama oma endise abikaasa juurde 2-toalisesse korterisse. Endine
abikaasa on töövõimetuspensionär, korter kuulub talle ja ta elab seal üksi. Seega on isikul
olemas kindel elukoht, mis on ennetähtaegse vabastamise vältimatuks eelduseks. Suhted
lähedastega (ka pojaga) on toetavad ning endine abikaasa on valmis kinnipeetavat võimaluste
piires vabanemisjärgselt igati toetama.

Vabanemisjärgne töökoht isikul küll esialgu puudub, kuid tal on võimalus end koheselt arvele
võtta Töötukassas, et oleks tagatud riigipoolsed garantiid tööturuametis pakutavate teenuste
näol.

Vangla koostatud iseloomustusest nähtub, et kinnipeetav on vanglas töötanud elektrikuna ja
alates 28.09.2015 on hõivatud tööga väljaspool vanglat xxxx ja xxxx tootmisüksuses
abitöölisena. Samast ajast viibib isik ka avavanglaosakonnas. Kohus on seisukohal, et
leebemale kinnipidamisrežiimile üleviimine ning väljaspool vanglat töötamise võimaldamine
viitab usaldusele ja kinnipeetava käitumises toimunud positiivsetele muutustele.

Positiivseks loeb kohus ka asjaolu, et kinnipeetav on vangistuse jooksul                läbinud
sotsiaalprogrammid „Õige hetk“ ja „Eluviisitreening“ ning osalenud individuaalvestlustel
psühholoogiga teemadel ühiskonnas kehtivatest normidest, tavadest ja väärtustest. Seega on
Ago Tilk kasutanud vangistuses viibitud aega otstarbekalt.
Emotsionaalselt on kinnipeetav stabiilne, suhtlemisel rahulik ja asjalik, mõistab alkoholi mõju
oma käitumisele, on motiveeritud elama seaduskuulekat elu.

Positiivseks loeb kohus ka seda, et isiku vastu puuduvad rahalised nõuded ning
vabanemisfondis on 1490 eurot, mis on vahetult vabanemisjärgselt oluline isiku iseseisva
majandusliku toimetuleku aspektist lähtudes.

Vähetähtis pole ka asjaolu, et kinnipeetaval tuleb läbida veel 6-kuuline katseaeg
kriminaalhooldaja järelevalve all, mille jooksul saab kinnipeetav kinnistada oma positiivseid
hoiakuid ning käitumiskontrolli raames saab isik maandada uute kuritegude toimepanemise
riske.

Kohus leiab, et käesoleval juhul on karistus oma eesmärgi täitnud. Kinnipeetavale mõistetud
karistus on proportsionaalne juba ära kantud karistusega. Kohus on seisukohal, et antud juhul
on isiku taasühiskonnastamise huvides vangistusest tingimisi vabastamise efektiivsus suurem
karistuse lõpuni kandmisest vanglas. Kinnipeetavale saab anda võimaluse näidata, et ta suudab
kriminaalhoolduse nõuetekohaselt läbida ning ta on võimeline edaspidi järgima õiguskuulekat
eluviisi.

                                              3
Eeltoodust tulenevalt kohus leiab, et Ago Tilk kuulub karistuse kandmisest vabastamisele
tingimisi enne tähtaega ühes lisakohustuste määramisega. Katseaja pikkuseks on KarS § 76 lg
5 kohaselt ära kandmata karistusaja pikkus, kuid mitte lühemana kui kuus kuud. Katseajaks
allutatakse süüdlane käesoleva seadustiku §-s 75 sätestatud käitumiskontrollile, kuid mitte
rohkem kuni kahekümne neljaks kuuks.


/allkirjastatud digitaalselt/

Anu Ammer
Kohtunik




                                            4
