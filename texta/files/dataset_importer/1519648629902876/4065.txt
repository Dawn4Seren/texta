                              KOHTUOTSUS
                                  EESTI VABARIIGI NIMEL

Kohus                                      Harju Maakohus

Otsuse tegemise aeg ja koht                28. oktoober 2016.a. Tallinn, Harju Maakohtu Liivalaia
                                           kohtumaja

Kriminaalasja number                       1-16-8393

Kohtunik                                   Anne Rebane

Kohtuistungi sekretär                      Merike Kunnus

Kriminaalasi                               Mihkel-Alex Hunt’i süüdistuses KarS § 121 lg 1 järgi
                                           kokkuleppemenetluses

Prokurör                                   Kersti Reinuste

Kaitsja                                    Toomas Bekker (kohtuistungil ei osalenud)

Süüdistatav                                Mihkel-Alex Hunt; elukoht: XXXX; isikukood:
                                           39205190218; koda-kondsus: Eesti; haridus: põhi- ;
                                           emakeel: eesti keel; töö-koht: XXXX, restaureerija;
                                           kriminaalkorras karistatud, viimati 14.05.2014 Harju
                                           Maakohtu poolt KarS § 200 lg 1 alusel vangistusega 3
                                           aastat; KrMS § 238 lg 2 alusel vangistusega 2 aastat;
                                           KarS § 74 lg 1, 3 alusel katseajaga 2 aastat; tõkend
                                           puudub.

RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Tunnistada Mihkel-Alex Hunt süüdi KarS § 121 lg 1 järgi kvalifitseeritavas kuriteos ning mõista
karistuseks rahaline karistus 180 päevamäära, arvestades päevamäära suuruseks miinimum-
päevamäär 10 eurot, s.o. 1800 eurot.

Vastavalt KarS § 68 lg 1 arvata kahtlustatavana kinnipidamise aeg 20.-21.03.2016, so 2 päeva,
karistusaja hulka, s.o. 6 päevamäära. Ärakandmisele kuulub seega rahaline karistus 174
miinimumpäevamäära, s.o. 1740 eurot, mis tuleb tasuda KarS § 66 lg 1 ja lg 3 alusel 12 kuu jooksul
võrdsetes osades.

Rahaline karistus tuleb tasuda Maksu- ja Tolliameti arveldusarvele EE351010052031000004 (SEB
Pank), EE502200221014193355 (Swedbank), EE873300333499990003 (Danske Bank AS Eesti
filiaal) või EE401700017002872300 (Nordea Bank AB Eesti filiaal), makstes igakuiselt vähemalt
145 eurot. Viitenumber on 99916400008105. Selgitusse tuleb märkida kriminaalasja number, makse
nimetus („Rahaline karistus“) ja oma nimi.

Harju Maakohtu 14.05.2014 ja Tartu Maakohtu 02.12.2014 otsused jätta täitmisele iseseisvalt.

Asitõend: CD plaat videosalvestisega jätta kriminaalasja juurde.

KrMS § 180 lg 1 alusel mõista Mihkel-Alex Hunt’ilt välja menetluskulud: sundraha 645 eurot ja
määratud kaitsjale määratud tasu summas 96 eurot, s.o. menetluskulud kokku 741 eurot.

KrMS § 180 lg 3 alusel määrata, et Mihkel-Alex Hunt võib menetluskulud tasuda ositi 12 kuu jooksul
alljärgneva graafiku alusel:

   Alates kohtuotsuse jõustumisest tuleb 12 kuu jooksul tasuda iga kuu 15. kuupäevaks 61,75 eurot
   Maksu-      ja    Tolliameti   arveldusarvele     EE351010052031000004        (SEB     Pank),
   EE502200221014193355 (Swedbank), EE873300333499990003 (Danske Bank AS Eesti filiaal)
   või EE401700017002872300 (Nordea Bank AB Eesti filiaal). Viitenumber on 99916700077483.
   Selgitusse tuleb märkida kriminaalasja number, makse nimetus („Menetluskulud“) ja oma nimi.

Edasikaebamise kord

Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.

Apellatsioon esitatakse kirjalikult vormistatuna Tallinna Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega. Kriminaalmenetluse kulude
hüvitamise otsustuse võib vaidlustada apellatsioonis või määruskaebuse lahendamise menetluses.
Määruskaebus tuleb esitada Harju Maakohtule 15 päeva jooksul alates päevast, mil isik sai
vaidlustatavast lahendist teada või pidi teada saama.

KOHTUOTSUSE PÕHIOSA

I Süüdistuse sisu

Mihkel-Alex Hunt’i süüdistatakse selles, et tema 20.06.2016 kella 17.00 paiku Tallinnas Astangu 60
asuva maja ees lõi vähemalt ühe korra rusikaga näopiirkonda teda teenindanud taksojuhti XXXX’i,
põhjustades kannatanule oma tegevusega füüsilist valu ja tervisekahjustuse: nina pindmine vigastus.

Seega pani Mihkel-Alex Hunt toime KarS § 121 lg 1 järgi kvalifitseeritava kuriteo, so teise inimese
tervise kahjustamine, samuti valu tekitanud kehaline väärkohtlemine.

II Kohtu seisukoht kokkuleppe osas

Toimunud kokkuleppemenetluse läbirääkimiste käigus süüdistatav ja tema kaitsja nõustusid kuriteo
kvalifikatsiooniga, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Kokkulepe oli süüdistatavale arusaadav ja ta jäi kohtus selle


                                                2
juurde. Kokkuleppe sisu kajastub kohtuotsuse resolutiivosas. Prokurör ja kaitsja jäid sõlmitud
kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on seisukohal, et Mihkel-Alex Hunt on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Mihkel-Alex Hunt süüdi tunnistada KarS §
121 lg 1 järgi ning mõista talle karistus vastavalt kokkuleppele.

III Kohtu seisukoht menetluskulude osas

Vastavalt KrMS-i § 180 lõikele 1 hüvitab süüdimõistva kohtuotsuse korral menetluskulud
süüdimõistetu. Kuna Mihkel-Alex Hunt’i rahalised kohustused on suhteliselt suured, võib
menetluskulude korraga tasumine olla raskendatud. KrMS § 180 lg 3 alusel määrab kohus, et Mihkel-
Alex Hunt võib tasuda menetluskulud ositi 12 kuu jooksul alates käesoleva otsuse jõustumisest,
lähtudes kohtuotsuse resolutiivosas esitatud graafikust.

Kohus juhindus kriminaalmenetluse seadustiku (KrMS) §-st 248 lg 1 p 5 ja § 249.


Anne Rebane
Kohtunik




                                              3
