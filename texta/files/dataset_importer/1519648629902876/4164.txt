                       KOHTUMÄÄRUS
Kohus                           Harju Maakohus

Määruse tegemise aeg ja koht    27.10.2016.a Tallinn, Liivalaia kohtumaja

Kohtuasja nr                    1-14-8518

Kohtunik                        Eha Popova

Kohtuistungisekretär            Julia Senkevitš

Tõlk                            Natalia Senkevitš

Kohtuasi                        Vangla materjalid Pavel Korljukovi tingimisi enne tähtaega
                                vangistusest vabastamiseks

Süüdimõistetu                   Pavel Korljukov (ik 38308120316) viibib Vanglas

Kohtuistungi toimumise aeg,     20.10.2016.a Tallinn,     Liivalaia   kohtumaja,    avalik
                                kaugkohtuistung
koht


RESOLUTSIOON

1. Vabastada Pavel Korljukov karistuse kandmisest tingimisi enne tähtaega katseajaga
kuni 16.11.2017.a.

2. KarS § 76 lg 5 alusel allutada Pavel Korljukov katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid:
   1) elama kohtu määratud alalises elukohas XXXX;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
                                               2
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Pavel Korljukovi suhtes käitumiskontrolli ajal KarS § 75 lg 2 p 2, 2-1, 4 ja
7 sätestatud kohustusi:
- mitte tarvitada alkoholi;
- mitte omada või tarvitada narkootilisi või psühhotroopseid aineid;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- mitte suhelda talle teadaolevalt kriminaalkorras karistatud ja narkootikume tarvitavate
või käitlevate isikutega, välja arvatud lähisugulased.

4. Pavel Korljukovile määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata     Pavel     Korljukovile kriminaalhooldaja Vangla                    Ida-Harju
kriminaalhooldusosakonna juhataja määramisel ja saata määrus                        täitmiseks
kriminaalhooldusosakonnale.

6. Pavel Korljukov vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Pavel Korljukovi         tingimisi enne
tähtaega vangistusest vabastamiseks.

Pavel Korljukov tunnistati Harju Maakohtu 28.10.2014.a otsusega süüdi KarS § 184 lg 1 järgi
ja talle mõisteti karistuseks vangistus 3 aastat ja 6 kuud. KarS § 68 lg 1 alusel loeti
eelvangistuses viibitud aeg karistusaja hulka ja karistusaja alguseks loeti 16.05.2014.a.
Kohtuotsus jõustus 13.11.2014.a.

Karistuse kandmise algus oli 16.05.2014.a ja lõpp on 16.11.2017.a.

Pavel Korljukovi kohta kinnipidamisasutuses koostatud iseloomustusest nähtub, et
vangistuses läbis ta riigikeele õppe A1 tasemel ja sotsiaalprogrammi "Eluviisitreening". Alates
18.11.2015.a paigutati Vangla XXXX üksuse avavanglasse. Alates 02.02.2016 töötab AS-is
XXX. Distsiplinaarkaristusi ei ole. Vangla toetab P. Korljukovi tingimisi ennetähtaegset
vabastamist.

Pavel Korljukovi      kohta kriminaalhoolduses koostatud iseloomustusest nähtub, et
kinnipeetav soovib vabanemisel asuda elama oma isale ja tema abikaasale kuuluvasse korterisse
aadressile XXXX. Vabanemisjärgseks töökohaks on AS Eesti Keskkonnateenused, kus töötab ka
käesoleval hetkel.
                                                3
Pavel Korljukov taotleb kohtult tingimisi ennetähtaegset vanglast vabastamist. Elama asub
vanemate nõusolekul aadressil XXXX, XXXX. Kannab karistust narkokuriteo eest.
Kriminaalkorras karistatud üks kord. Töökoht on olemas samas kohas, kus praegu töötab - AS
XXXX Alkoholiga probleemid algasid ammu, vabaduses käis ravil ja vanglas läbis programmi.
Leiab, et vabaduses ei saanud abi, aga vanglas sai. On nõus lisakohustustega.

Abiprokurör Katrin Tron esitas kirjaliku seisukoha, mille kohaselt prokurör toetab
kinnipeetava tingimisi ennetähtaegset vabastamist. Ka vangla toetab P. Korljukovi tingimisi
ennetähtaegset vabastamist. Prokurör leiab, et on otstarbekas allutada P. Korljukov KarS § 75
sätestatud käitumiskontrollile ning vangla ja kriminaalhooldaja poolt taotletud lisakohustused on
abiks kriminaalhoolduse läbimisel.       Riiklikku süüdistust esindanud prokurör toetab P.
Korljukovi tingimisi ennetähtaegset vabastamist.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Pavel Korljukovi võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. P. Korljukov on kriminaalkorras karistatud ühel korral ja viibib vanglas esimest
korda. Ta on suutnud karistuse kandmise ajal käituda korrektselt, mida kinnitab
distsiplinaarkaristuste puudumine. Vangistuses on ta osalenud keeleõppes ja tööhõives ning
läbinud sotsiaalprogrammi. Vangla ja prokurör toetavad P. Korljukovi tingimisi ennetähtaegset
vabastamist. P. Korljukovi tingimisi ennetähtaegset vabastamist toetab ka riiklikku süüdistust
esindanud prokurör.

Kohus usub, et praegune vangistus on pannud P. Korljukovi mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma. Kohtu hinnangul võimaldab
P. Korljukovi tingimisi ennetähtaegne vabastamine kohaldada tema üle käitumiskontrolli ning
seeläbi teostada järelevalvet väljaspool kinnipidamisasutust, kindlustamaks positiivseid muutusi,
andes samas talle võimaluse tõestada, et ta on asunud paranemise teele ning on võimeline
edaspidi järgima seaduskuulekat eluviisi. Katseajal on võimalik hinnata kinnipeetava püüdlusi
oma elu korraldamisel, samuti kehtivate tavade ja reeglite järgimisel. Kriminaalhooldusseaduse §
1 lg 1 kohaselt valvatakse kriminaalhoolduse käigus kriminaalhooldusaluse käitumise ja temale
kohtu või prokuröri poolt pandud kohustuste täitmise järele ning soodustatakse
kriminaalhooldusaluse sotsiaalset kohanemist eesmärgiga mõjutada teda hoiduma kuritegude
toimepanemisest.

Pärast vabanemist on P. Korljukovil olemas kindel elu- ja töökoht ja lähedaste toetus ning
kriminaalhooldusega on nõustunud ka süüdimõistetu, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul kaasa
kinnipeetava edaspidisele õiguskuulekale käitumisele ning ühiskonnas aktsepteeritavate hoiakute
ja tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.
                                            4

Kohus juhindub KarS § 76 ja KrMS §-dest 426, 432, 383, 384.

Eha Popova
Kohtunik
