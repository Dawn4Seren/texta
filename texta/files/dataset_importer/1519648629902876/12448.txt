                         KOHTUMÄÄRUS

Kohus                                 Harju Maakohus
Kohtunik                              Fred Fisker
Kohtujurist                           Kadi Lossi
Määruse tegemise aeg ja koht          16. juuni 2016.a, Tallinn, Tartu mnt kohtumaja

Tsiviilasja number                    2-15-6036
Tsiviilasi                            XXXhagi XXXOÜ vastu töövaidluses

Menetlustoiming                       Kompromissi kinnitamine ja asjas menetluse lõpetamine

Menetlusosalised ja nende             Hageja: XXX(isikukood XXX; elukoht XXX)
esindajad                             Hageja lepinguline esindaja: Janno Perv, e-post
                                      OY.Consigliori@eesti.ee
                                      Kostja: XXXOÜ (registrikood XXX; asukoht XXX)
                                      Kostja lepinguline esindaja Kaili-Helina XXX, e-post:
                                      kaili-helina.XXX@aachen.ee



RESOLUTSIOON

1. Kinnitada XXXja XXXOÜ, koos nimetatuna pooled, vahel sõlmitud kompromiss
   alljärgnevas:

   1.1. Kostja  XXXOÜ       kohustub kompromissi korras tasuma     hageja
        XXXarvelduskontole XXXXXXXXXXXXX SEB Pank summa 230 eurot.

2. Menetluskulud jäävad poolte endi kanda.

3. Lõpetada menetlus tsiviilasjas nr 2-15-6036.

4. Edastada käesolev kohtumäärus menetlusosalistele.
Edasikaebamise kord
Määruse peale ei      saa   esitada     määruskaebust.    Määrus    jõustub   selle    pooltele
kättetoimetamisest.
MENETLUSE KÄIK

Harju Maakohtu menetluses oli XXXhagi XXXOÜ vastu töövaidluses. Kohus võttis
hagiavalduse 11.05.2015 menetlusse ja kohustas kostjat kohtu määratud tähtaja jooksul
vastama. 15.06.2016 jõudsid pooled kokkuleppele järgmistes tingimustes: kostja XXXOÜ
kohustub kompromissi korras tasuma hageja XXXarvelduskontole XXXXXXXXXXXXX
SEB Pank summa 230 eurot. Pooled on kokkuleppinud, et menetluskulud jäävad poolte endi
kanda. Pooled välistavad määruse peale määruskaebuse esitamises. Menetlusosalised paluvad
kohtul teha kohtumäärus kompromissi kinnitamises ja menetluse lõpetamises kohtuistungit
pidamata. Pooled kinnitavad, et on teadlikud TsMS §-s 432 sätestatud menetluse lõpetamise
tagajärgedest.

KOHTUMÄÄRUSE PÕHJENDUSED JA KOHALDATAV SEADUS

   1. TsMS § 430 lg 1 kohaselt võivad pooled menetluse kuni hagi kohta tehtud lahendi
      jõustumiseni lõpetada kompromissiga. Kompromissi kinnitamise määruses märgitakse
      kompromissi tingimused. Kohus kinnitab kompromissi määrusega, millega ühtlasi
      lõpetab asja menetluse, TsMS § 431 lg 1.

   2. TsMS § 428 lg 1 p 4 sätestab, et kohus lõpetab menetluse otsust tegemata, kui pooled
      on sõlminud kompromissi ja kohus kinnitab selle. Vastavalt TsMS § 430 lõikele 3 ei
      kinnita kohus kompromissi, kui see on vastuolus heade kommetega või seadusega või
      rikub olulist avalikku huvi või kui kompromissi ei ole võimalik täita. Tulenevalt
      TsMS § 430 lõikest 7 võib kompromiss olla tingimuslik.

   3. Kohus asub seisukohale, et poolte vahel kokku lepitud kompromiss vastab seadusest
      tulenevatele nõuetele ning ei esine selle kinnitamisest keeldumise aluseid. Seega
      kuulub kohtule esitatud kompromiss kinnitamisele ja menetlus asjas lõpetamisele.

   4. Kohus selgitab menetlusosalistele, et kooskõlas TsMS § 430 lõikega 6 asendab
      kokkuleppe sõlmimine kohtu kinnitatud kompromissina kokkuleppe notariaalset
      tõestamist. Kompromissi saab vastavalt TsMS § 430 lõikes 8 sätestatule tühistada ja
      selle tühisusele saab tugineda tsiviilseadustiku üldosa seaduses nimetatud alustel ning
      kompromissist saab taganeda või selle üles öelda võlaõigusseaduses nimetatud alustel.
      Kompromissi saab tühistada või selle tühisusele tugineda ning kompromissist saab
      taganeda või kompromissi üles öelda üksnes kompromissi kui täitedokumendi alusel
      toimuva täitemenetluse hagiga lubamatuks tunnistamise menetluses. Kui kohus sellise
      hagi rahuldab, loetakse, et kompromissil ei ole täielikult või osaliselt õiguslikke
      tagajärgi ja menetlus asjas, milles kompromiss sõlmiti, jätkub.

   5. Pooled kinnitavad, et nad on teadlikud kompromissi kinnitamise ja tsiviilasja
      menetluse lõpetamise õiguslikest tagajärgedest, sealhulgas TsMS § 432 sisust, mille
      kohaselt menetluse lõpetamisel kompromissiga on lõpetamisel samad
      materiaalõiguslikud ja protsessuaalsed tagajärjed nagu menetluse lõpetamisel
      kohtuotsusega, sealhulgas ei saa hageja uuesti pöörduda kohtusse hagiga sama kostja
      vastu vaidluses samal alusel ja sama haginõude üle.

   6. Kui kostja vabatahtlikult käesoleva määrusega kinnitatud kompromissi ei täida,
      kuulub käesolevast jõustunud kohtumäärusest tulenev nõue täitmisele täitemenetluse
      seadustiku alusel (TMS § 2 lg 1 p 1).
    7. TsMS § 168 lg 3 sätestab, et kompromissi sõlmimise korral kannavad pooled oma
       menetluskulud ise, kui nad ei ole kokku leppinud teisiti. Pooled on kokku leppinud, et
       poolte menetluskulud jäävad poolte endi kanda.

    8. TsMS § 661 lg 4 kohaselt võib poolte kokkuleppel määruskaebuse esitamise tähtaega
       hagimenetluses lühendada või määruskaebuse esitamise õiguse välistada. Pooled
       loobuvad määruskaebuse esitamise õigusest.


/allkirjastatud digitaalselt/

Fred Fisker
Kohtunik
