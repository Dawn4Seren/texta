                            KOHTUMÄÄRUS
Kohtuasja number                2-16-104047
Määruse tegemise aeg ja koht    04. mai 2016, Jõhvi
Kohus                           Viru Maakohus
Kohtunik                        Piret Raik
Kohtuasi                        J.V. hagi K. M.i vastu võlgnevuse 240,68 euro nõudes
Menetlustoiming                 Avalduse menetlusse võtmisest keeldumine
Menetlusosalised ja esindajad   Hageja: J. V. (IK xxx, elukoht: xxx, e-post: xxx)
                                Kostja: K. M. (IK xxx, elukoht: xxx)




RESOLUTSIOON

1.      Keelduda J. V. hagi K. M. vastu võlgnevuse nõudes menetlusse võtmisest.

2.      Menetluskulud jätta hageja kanda.

3.      Saata määrus teadmiseks hagejale.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.


ASJAOLUD

1.     Pärnu Maakohtu 12.04.2016 määrusega lõpetati maksekäsu kiirmenetlus ning J. V.
nõue K. M.i vastu anti üle Viru Maakohtule menetluse jätkamiseks hagimenetluses.
Viru Maakohtu 14.04.2016 määrusega jäeti avaldus käiguta ja anti tähtaeg 14 päeva
nõuetekohase hagiavalduse esitamiseks ja täiendava riigilõivu tasumiseks. Kohtumäärus
toimetati avaldajale kätte AET’is 17.04.2016.
Avaldaja esitas 01.05.2016 kohtule avalduse hagist loobumiseks. Avalduse kohaselt loobub
avaldaja hagi esitamisest seoses kostja poolt põhivõlgnevuse suurema osa tasumisega.




                                                                                           1(2)
KOHTUMÄÄRUSE PÕHJENDUSED

2.   Kohus keeldub hagi menetlusse võtmisest.

Tsiviilkohtumenetluse seadustiku (TsMS) § 3401 lg 1 kohaselt, kui menetlusosalise esitatud
avaldus ei vasta vorminõuetele või on esitatud muude puudustega, mida saab kõrvaldada,
muu hulgas kui tasumata on riigilõiv, määrab kohus tähtaja puuduse kõrvaldamiseks ja jätab
menetlusdokumendi seniks käiguta.
Kui kohtu määratud tähtpäevaks puudusi ei kõrvaldata, jäetakse avaldus, taotlus või kaebus
menetlusse võtmata (TsMS § 3401 lg 2).

Avaldajale määrati tähtaeg puuduste kõrvaldamiseks, so, nõuetekohase hagiavalduse
esitamiseks ja täiendava riigilõivu tasumiseks. Avaldajat hoiatati, et tähtajaks puuduste
kõrvaldamata jätmise korral jäetakse avaldus menetlusse võtmata.
Avaldaja kohtu määratud tähtajaks puuduseid ei kõrvaldanud, vaid teatas, et loobub hagi
esitamisest kuna kostja on põhivõla tasunud.
Kuna kohus ei ole hagi menetlusse võtnud, ei saa ka menetlust TsMS § 428 ja § 429 alusel
lõpetada seoses hagist loobumisega, vaid kohus keeldub hagi menetlusse võtmisest.

3. Tulenevalt TsMS § 168 lg 1 kannab menetluskulud hageja, kui kohus keeldub hagi
menetlusse võtmisest.

4. Kohus selgitab, et kui kohus keeldub hagi menetlusse võtmisest, koetakse, et hagi ei ole
esitatud ja et hagi ei ole olnud kohtu menetluses (st hageja võib tulla sama nõudega uuesti)
(TsMS § 372 lg 6).


/allkirjastatud digitaalselt/

Piret Raik
Kohtunik




                                                                                   2(2)
