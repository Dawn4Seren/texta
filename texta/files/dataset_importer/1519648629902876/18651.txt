                              KOHTUOTSUS
                                EESTI VABARIIGI NIMEL
                                      Tagaseljaotsus

Kohus                                Viru Maakohus
Kohtunik                             Andres Hallmägi
Otsuse tegemise aeg ja koht          12. aprill 2016, Narva kohtumaja
Tsiviilasja number                   2-15-18556
Tsiviilasi                           Eesti Haigekassa hagi J R vastu tekitatud kahju
                                     summas 72,22 euro nõudes
Tsiviilasja hind                     72,229 eurot
Asja lahendamise viis                Kirjalik menetlus
Menetlusosalised ja esindajad        Hageja: Eesti Haigekassa (RK 74000091)

                                     Hageja esindaja: Pille Piher (e-post: XXX)

                                     Kostja: J R (IK XXX, elukoht: XXX, Narva)

RESOLUTSIOON

   1. Hagi rahuldada tagaseljaotsusega.

   2. Välja mõista kostjalt J R (IK 38307133734) hageja Eesti Haigekassa kasuks teki-
      tatud kahju summas 72 (seitsekümmend kaks) eurot 22 senti.

   3. Kanda väljamõistetud summa Eesti Haigekassa arveldusarvele nr XXX AS SEB
      Pank või XXX AS Swedbank.

   4. Menetluskulud jätta kostja J R kanda.

   5. Kohtuotsus on tagatiseta viivitamata täidetav.

   6. Toimetada kohtuotsus kostja J R (IK XXX) kätte avalikult väljaande Ametli-
      kud Teadaanded kaudu, milleks avaldada väljaandes Ametlikud Teadaanded
      otsuse resolutsioon ja edasikaebamise kord. Teates märkida, et kohtuotsus loe-
      takse kostja J R avalikult kättetoimetatuks 15 päeva möödumisel väljavõtte
      väljaandes Ametlikud Teadaanded ilmumise päevast.



EDASIKAEBAMISE KORD
Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on
tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata
                                                                                 2-15-18556
ja jäetakse tema hagi rahuldamata, võib esitada otsuse peale apellatsioonkaebuse. TsMS §
632 lg 1 alusel esitatakse kaebus Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebu-
ses ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks. Kaja võib esita-
da, kui kostja poolt hagiavaldusele vastamata jätmine oli tingitud mõjuvatest põhjustest. Ka-
ja võib esitada sõltumata mõjuva põhjuse olemasolust, kui hagi toimetati kostjale või tema
esindajale kätte muul viisil kui isiklikult allkirja vastu üleandmisega. TsMS § 415 lg 2 alusel
võib kaja esitada tagaseljaotsuse kättetoimetamisest alates 30 päeva jooksul. Kui tagaseljaot-
sus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.t TsMS § 394 nõuetele
vastav kirjalik vastus ning tasuda kajalt kautsjon.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihin-
nalt, kuid mitte vähem kui 100 eurot ja mitte rohkem kui 1500 eurot. Kautsjon tuleb kanda
Rahandusministeeriumi kontole nr EE062200221059223099 Swedbank AS-s või nr
EE571010220229377229 AS-s SEB Pank või nr EE513300333522160001 Danske Bank AS
Eesti filiaalis või nr EE221700017003510302 Nordea Bank Finland PLC Eesti filiaalis (vii-
tenumbrita).

Kohus selgitab, et menetlusabi taotluse esitamise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu tasu-
miseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahenda-
mist, kui nimetatud taotlus ei olnud esitatud põhjendamatult või tähtaja pikendamise eesmär-
gil. See ei välista menetlustähtaja ennistamist.

ASJAOLUD

1. Eesti Haigekassa esitas hagi J R vastu kahju 72,22 euro hüvitamise nõudes. Hagiavaldu-
se kohaselt tunnistati kostja J R Harju Maakohtu 12.05.2015 kohtuotsusega kriminaalasjas
nr 1-15-3872 süüdi V Š tervisekahjustuste tekitamises. Kostja teo tagajärjel pöördus kanna-
tanud tervisekahjustuse raviks SA Narva Haigla poole. Samast juhtumist tingituna määras ja
maksis haigekassa kannatanule ajutise töövõimetuse hüvitist väljastatud töövõimetuslehe nr
00097265 alusel. Haigekassa on võtnud kannatanult ravikindlustuse eest tasu maksmise ko-
hustuse üle kokku summas 72,22 eurot. Kindlustusjuhtumi toimumise eest vastutab kostja.
Lähtudes ravikindlustuse seadusest ja otsusest vormistas Eesti Haigekassa kostjale
19.06.2015. a nõudeavalduse. Nõue on kostjale kätte toimetatud 04.07.2015. a. Kostja poolt
on nõue täies ulatuses täitmata. Hageja palub kostjalt välja mõista kahju summas 72,22 eu-
rot ning jätta menetluskulud kostja kanda.

2. Kohus saatis kostjale hagimaterjalid ja nõudis kirjalikku vastust. Kostjat hoiatati, et kirja-
liku vastuse tähtajaks andmata jätmise korral on kohtul õigus tagaseljaotsusega hagi rahul-
dada. Kostjale on hagimaterjalid kätte toimetatud avalikult 03.03.2016 väljaandes Ametlikud
Teadaanded avaldatud teatega TsMS § 317 lg 3 alusel. Kostja kohtu määratud tähtajaks ei
vastanud ega esitanud vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsuse-
ga vastavalt TsMS § 407 lg 1.

                                                                                               2
                                                                                     2-15-18556


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub koos-
kõlas TsMS § 407 lg 1, rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud vas-
tamise tähtaja, ei ole tähtaegselt vastanud. Sel juhul loetakse hageja esitatud faktilised väited
kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi
üle ning hagi tuleb rahuldada kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega. Hagi on tõen-
datud kostja omaksvõtuga ning õiguslikult põhjendatud ravikindlustusseaduse (RaKS) § 26
lg 1, 39, § 20 lg 1, TTKS § 6 lg 1 ja 2 ja RaKS § 25 lg 1, § 26 lg 1, § 29 lg 1 ja 3 alusel.


Menetluskulud

7. TsMS § 162 lg 1 järgi kannab hagimenetluse kulud pool, kelle kahjuks otsus tehti. Menet-
luskulude jaotus tuleb kohtulahendis märkida ka siis, kui menetlusosalised seda ei taotle
(TsMS § 173 lg 2). Menetluskulude rahalise suuruse määrab menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks menet-
luskulude nimekirja või tsiviilasja materjalid (TsMS § 174 lg 1).

8. Hageja on vabastatud riigilõivu tasumise kohustusest riigilõivuseaduse (RLS) § 22 lg 1 p
12 alusel. Muid menetluskulusid hagejal ei ole. Kuna kohus rahuldab hagi tagaseljaotsusega,
jätab kohus menetluskulud kostja kanda. Hagejale hüvitavaid menetluskulusid ei ole.


Viivitamatu täitmine

9. Vastavalt TsMS § 468 lg 1 p 2 tunnistab kohus omal algatusel tagatiseta viivitamata täide-
tavaks tagaseljaotsuse. Kohus tunnistab käesoleva kohtuotsuse tagatiseta viivitamatult täide-
tavaks.




(digitaalallkiri)
Andres Hallmägi
kohtunik




                                                                                                 3
