                                  TARTU HALDUSKOHUS
                                     Tartu kohtumaja
                            KOHTUMÄÄRUS
Kohtuasja number                  3-15-2246

Määruse kuupäev                   5. september 2016

Kohtunik                          Roby Koik

Kohtuasi                          OÜ Incompany kaebus Maksu- ja Tolliameti 15.07.2015
                                  korraldusele nr 12.2-3/033606-2 tühistamiseks
Menetlusosalised                  Kaebaja – OÜ Incompany, volitatud esindaja Ivo Raudjärv
                                  Vastustaja – Maksu- ja Tolliamet

Resolutsioon                          1. Võtta vastu OÜ Incompany loobumine kaebusest.
                                      2. Tühistada kohtuistungi toimumise aeg (08.09.2016
                                         kell 11.00).
                                      3. Lõpetada menetlus haldusasjas nr 3-15-2246.
                                      4. Jätta menetluskulud poolte endi kanda.
                                      5. Saata määruse ärakiri menetlusosalistele.

Edasikaebamise kord               Kohtumäärusele      võib    esitada määruskaebuse   Tartu
                                  Ringkonnakohtule Tartu Halduskohtu kaudu 15 päeva jooksul
                                  arvates määruse kättesaamisest.

Asjaolud

1. Tartu Halduskohtu menetluses on OÜ Incompany kaebus Maksu- ja Tolliameti 15.07.2015
korraldusele nr 12.2-3/033606-2 tühistamiseks. 15.06.2016 kohtumäärusega määrati kaebus
läbivaatamisele istungimenetluses ning kohtuistungi läbivaatamise ajaks määrati 08.09.2016 kell
11.00.

2. 05.09.2016 saabus kohtusse kaebaja esindaja kaudu avaldus kaebusest loobumiseks.

Kohtu seisukoht

3. Halduskohtumenetluse seadustiku (HKMS) § 153 lg 1 kohaselt on kaebajal õigus kaebusest
loobuda kuni kaebuse kohta tehtud lõpliku lahendi jõustumiseni, esitades selleks avalduse. HKMS
§ 152 lg 1 p 3 kohaselt lõpetab kohus menetluse, kui kohus võtab kaebusest loobumise vastu.

Kaebusest loobumine on kaebaja õigus. Kaebaja esindaja on kohtule teatanud, et OÜ Incompany
loobub kaebusest haldusasjas nr 3-15-2246 ning kaebajale on teada menetluse lõpetamise tagajärjed.
Kohtule ei ole teada asjaolusid, mis tingiksid kaebusest loobumise vastuvõtmisest keeldumise.
Kohtu hinnangul ei riku kaebusest loobumine vastustaja ega kolmandate isikute õigusi. Kohus võtab
vastu kaebusest loobumise ja lõpetab haldusasja nr 3-15-2246 menetluse.
4. Kuna kohus lõpetab käesolevas asjas menetluse, tühistab kohus ühtlasi 15.06.2016 määrusega
määratud kohtuistungi aja (08.09.2016 kell 11.00) HKMS § 128 lg 1 alusel.

5. Kohus selgitab, et HKMS § 43 lg 1 p 2 kohaselt menetluse lõpetamise korral ei ole samas asjas
halduskohtule kaebuse esitamine lubatud.

6. HKMS § 104 lg 6 p 2 sätestab, et kaebusest loobumise korral tagastatakse pool tasutud
riigilõivust, kui tasutud riigilõivu suurus ületab 31,94 eurot. Kaebaja tasus kaebuse esitamisel koos
esialgse õiguskaitse taotlusega riigilõivu 30 eurot (tl 11 ja 28). Seega riigilõiv kaebajale
tagastamisele ei kuulu, kuna vastavat lävendit pole ületatud. Poolte menetluskulud jäävad seetõttu
nende endi kanda.


/allkirjastatud digitaalselt/

Roby Koik
kohtunik
