                          KOHTUMÄÄRUS
Kohus                            Viru Maakohus
Määruse tegemise aeg ja koht     26. oktoober 2016 Jõhvi kohtumajas
Kohtuasja number                 1-16-2565
Kohtunik                         Larissa Prokopenko
Sekretär, tõlk                   Ingrid Koddo, Olga Nõmmemees
Prokurör                          Kristiina Erte (kirjalik arvamus)

Kohtuasi                         Viru Vangla materjalid Vladimir Markov´i tingimisi enne
                                 tähtaega vangistusest vabastamiseks elektroonilise valve
                                 kohaldamisega
Asja läbivaatamise kuupäev       26.10.2016 avalikul kohtuistungil
Süüdimõistetu                    Vladimir Markov, isikukood: 38504223713, kannab karistust
                                 Viru Vanglas

RESOLUTSIOON

Kohus, juhindudes KarS § 76 ja KrMS § 426, § 432 , § 383, § 384, määras:

Jätta Vladimir Markov talle mõistetud vangistusest tingimisi elektroonilise järelvalvega
vabastamata.

Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada.

Asjaolud

Viru Vangla esitas 05.10.2016 Viru Maakohtule materjalid kinnipeetava Vladimir Markovi
tingimisi enne tähtaega vangistusest vabastamiseks elektroonilise valvega.

Vladimir Markov on süüdi tunnistatud Viru Maakohtu 06.06.2016 kohtuotsusega KarS § 199
lg 2 p 8,9 järgi ja karistatud KrMS § 238 lg 2 alusel 4 kuu vangistusega ja KarS § 65 lg 2
alusel mõisteti liitkaristuseks 2 aastat 11 kuud vangistust.
Karistuse kandmise algus 16.10.2015 ja lõpp 16.09.2018.

Vladimir Markov andis oma nõusoleku tingimisi enne tähtaega vangistusest vabastamiseks
elektroonilise valve kohaldamisega (lk 17).



                                                                                     1(4)
Kinnipidamisasutusest Vladimir Markovi kohta koostatud iseloomustusest nähtub, et
süüdimõistetul puuduvad distsiplinaarkaristused. Vabanemise korral asub kinnipeetav elama
aadressile xxx, kus elavad tema vanemad ja noorem vend. Vanemad andsid nõusoeku
elektroonilise valve seadme paigaldamiseks. Korter vastab elektroonilise valve tingimustele.
Kinnipeetaval on põhiharidus, eriala puudub, riigikeelt ei valda vanglas õppida ei soovi,
eelistab töötada. Enne vangistust töötas mitteametlikult müürsepana. On töötanud
lihttöölisena xxx, keevitajana ja torulukksepana. Vangistuses töötab koristajana. Vabanedes
garanteeritud töökoht puudub. Tasumata nõudeid on 11234,74 eurot. Osales
sotsiaalprogrammis Eluviisitreening. Lähedastest on tal vanemad, alaealine vend ja õde, kes
elab Venemaal. Moraalne toetus on tal olemas. Tema suhtlusringi kuuluvad kriminaalse
taustaga isikud. Osa kuritegusid on toime pandud grupis. Isik võib olla mõjutatav teiste poolt.
Varasemalt tarvitas ta alkoholi ja narkootikume. On diagnoositud sõltuvus. Alates 17.03.2016
paikneb sõltuvusrehabilitatsioonisektsioonis, kus olaeb aktiivselt osakonna tegevuses.
Regulaarselt käib sõltlaste tugirühmas. On kohtunud anonüümsete narkomaanidega. Ta on
kriminaalkorras karistatud 10 korda, reaalset vangistust kannab 5. korda. Kuritegude
toimepanemise soodusteguriks on alkohol ja narkootikumid. Provokatsiooni olukorras ning
alkoholijoobes võib käituda agressiivselt. Isik on väljakujunenud kriminaalse elustiiliga.
Kuritegelikule teele asus noorukieas. Ei teinud enda jaoks järeldusi eelmistest karistustest.
Katseajal pani toime uue kuriteo. Oli vägivaldne ja negatiivse hoiakuga ametnike suhtes.
Motivatsioon loobuda kuritegelikust käitumisest oli nõrk, kuna ei muutnud enda käitumist,
jätkas ebaseaduslike tegevuste toimepanemist. Ei arvesta teiste ühiskonnaliikmetega. Oli
korduvalt tagaotsitav. Uue kuriteo toimepanemise tõenäosus 2 aasta jooksul on 70%,
vägivaldse kuriteo toimepanemise tõenäosus 2 aasta jooksul on 52%.
Vangla ei toeta Vladimir Markovi ennetähtaegselt vabastamist elektroonilise järelevalve
kohaldamisega.

Kriminaalhooldaja andmete kohaselt asub kinnipeetav peale vabanemist elama vanemate
juurde aadressile xxx. Tegu on 3-toalise korteriga, mis vastab elektroonilise valveseadme
paigaldamise nõuetele. Kommunaalmaksete osas on võlgnevused. Vanemad on nõus
elektroonilise valveseadme paigaldamisega. Perel on hetkel majanduslikke raskusi, kuid
vaatamata sellele toetavad nad kinnipeetava tingimisi enne tähtaega vabanemist. Vladimir
Markovi kuritegeliku käitumisepõhjuseks peetakse kinnipeetava liigset alkoholitarbimist ja
tuttavate negatiivset mõju. Kinnipeetaval puudub vabanemisel garanteeritud töökoht. Ta pole
kunagi ametlikult töötanud. Vladimir Markov on süstemaatiliselt rikkunud seadust. Katseajal
pani toime uue kuriteo.

Vladimir Markov taotleb kohtult tingimisi ennetähtaegselt vangistusest vabastamist
elektroonilise valve kohaldamisega.
Prokurör pole nõus isiku ennetähtaegse vabastamisega elektroonilise järelevalve alla.
Varasematele karistustele vaatamata on V. Markov jätkanud kuritegelikku tegevust, millest
tuleneb, et mingeid järeldusi ta nendest enda jaoks teinud ei ole. Eeltoodu taustal on kaheldav,
et käesolev vangistus oleks olnud varasematest mõjusam ning kinnipeetav ei paneks
vabanedes toime uusi kuritegusid. Olukorras, kus kinnipeetav ei ole aru saanud oma
kuritegude tõsidusest ja sellega kaasnevatest tagajärgedest ning ei ole ka vangistuses
üles näidanud tõsist tahet seaduskuulekaks eluks, oleks tema vabastamise korral
ühiskonna heaolu ohustatud.
Teiste inimeste turvalisuse tagamiseks, nende vara kaitseks on põhjendatud jätta käesoleval
juhul süüdimõistetu vangistusest tingimisi ennetähtaegselt vabastamata.


Kohtu põhjendused


                                                                                           2(4)
Kohus, tutvunud esitatud materjalidega, ära kuulanud süüdimõistetu arvamuse ning arvestades
prokuröri kirjaliku arvamust, leiab, et Vladimir Markov tuleb jätta elektroonilise valve
kohaldamisega tingimisi enne tähtaega vangistusest vabastamata. Kohtu hinnangul on
süüdimõistetu ennetähtaegne vangistusest vabastamine ennatlik.

KarS § 76 lg 4 alusel, tingimisi enne tähtaega vangistusest vabastamise otsustamisel arvestab
kohus kuriteo toimepanemise asjaolusid, süüdlase isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdlasele
kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdlase isikut iseloomustavad andmed - tema käitumise nii
kuriteole eelnenud ajal, kuriteo toimepanemisele ajal ning sellele järgnenud perioodil.

Süüdimõistetu on 10 korral kriminaalkorras karistatud. Distsiplinaakaristused puuduvad.

Kohus leiab, et isiku varasemad karistused ei ole süüdimõistetu puhul täitnud eesmärki kuna
ta pole neist järeldusi teinud ega hoidunud uute süütegude toimepanemisest. Kohus on
veendumusel, et ei ole usutav, et karistus oleks isiku puhul täitnud piisavalt eesmärki ning et
isik hakkaks vabaduses õiguskuulekalt elama.

Samas tuleb positiivseks lugeda asjaolu, et ta osales sotsiaalprogrammis Eluviistreening ning
on aru saanud oma sõltuvusprobleemist samuti tööhõives osalemist. Märkimist väärib ka
asjaolu, et isikul puuduvad vangistuses distsiplinaarkaristused. Kohus peab vajalikuks viidata
kehtivale kohtupraktikale, mille kohaselt on isiku hea käitumine vanglas üheks oluliseks
asjaoluks ennetähtaegse vabastamise küsimuse lahendamisel (RKKKm 3-1-1-91-06 p 8.1).
Seega hindab kohus positiivselt isiku head käitumist kinnipidamisasutuses, mis iseloomustab
asjaolu, et kinnipidamisasutus mõjub isikule distsiplineerivalt ja avaldab positiivset mõju.

Ennetähtaegse vabanemise korral asub süüdimõistetu elama vanemate korterisse aadressile
xxx. Vanemad andsid nõusoleku isiku asumiseks ja elektroonilise valveseadme paigutamiseks
nimetatud aadressile. Isiku lähivõrgustik koosneb vanematest, õest ja alaealisest vennast.
Isikul puudub vabanedes garanteeritud töökoht, mis on väga suureks riskifaktoriks uute
kuritegude toimepanemisel ja seda olukorras, mil perel on niigi majanduslikud raskused.

Arvestades süüdimõistetu poolt toimepandud kuriteo asjaolusid, korduvaid karistusi, ei ole
kohtu hinnangul kinnipeetava tingimisi enne tähtaega vangistusest vabastamine elektroonilise
valve alla õigustatud ja oleks liialt ennatlik. Kohus on seisukohal, et süüdimõistetu puhul, kes
on 10 korda kriminaalkorras karistatud, ning kes pani viimase kuriteo toime katseajal, ei ole
kohtul alust arvata, et uue kuriteo toimepanemise risk oleks madal. Kohus on veendumusel, et
võimaluse tekkimisel eiraks süüdimõistetu ühiskonnas kehtestatud reegleid. Samuti oli
vabaduses isiku suhtlusringkonnas kriminaalkorras karistatud isikuid, kellega süüdimõistetu
võib taas suhtlema hakata ning mida kohus arvestab kui potentsiaalset ohtu uute kuritegude
toimepanemisel. Samuti võib tal vabaduses tekkida tagasilanguse perioode, mil ta hakkab taas
alkoholi ja narkootikume tarvitama ning mis on omakorda uue kuriteo toimepanemise riskiks.

Kohus on seisukohal, et isiku tingimisi ennetähtaegselt elektroonilise järelevalve alla
vabastamisega saaks ühiskonna õiglustunne oluliselt riivatud. Kohus leiab, et isiku kogu
eelnev käitumine ja toimepandud viimase kuriteo asjaolud näitavad, et tema puhul on uue
kuriteo toimepanemise risk vähemalt oluline või enamgi veel. Kohus ei näe ühtki alust, miks
sellist isikut tuleb vabastada enne tähtaega, ja kuidas kriminaalhooldus saaks maandada uue
kuriteo toimepanemise riski. Lisaks leiab kohus, et varasemat käitumist ilmestab asjaolu, et


                                                                                           3(4)
süüdimõistetu ei suuda väärtustada ühiskonnas toimuvaid reegleid ja norme ning keskendub
pigem kiiretele lahendustele, sealjuures tagajärgedele mõtlemata. Tema vabastamisele on
vastu nii vangla, kui ka prokuratuur.

Kinnipeetava karistusaeg lõpeb 16.09.2018, ärakandmiseks on veel üle 1 aasta 10 kuu, mis
on piisavalt pikk aeg. Kohus leiab, et isiku vabastamisel ei oleks kohtul veendumust, et
karistuse eesmärgid on saavutatud, muuhulgas, et isik ei pane enam uusi kuritegusid toime,
mistõttu oleks isiku tingimisi ennetähtaegne vabastamine liialt ennatlik. Sealjuures on
järelejäänud vangistuse jooksul võimalik teha järeldusi oma varasemast käitumisest,
omandada töökogemust, osaleda sotsiaalprogrammides ja omandada eriala ning riigikeele
oskus.

Kohus peab vajalikuks viidata Riigikohtu varasemale praktikale, mille kohaselt on
vangistusest tingimisi ennetähtaegse vabastamise näol tegemist süüdimõistetu subjektiivse
õigusega nõuda seaduses toodud tähtaegade saabumisel enda tingimisi ennetähtaegse
vabastamise avalduse menetlemist. (RKKKo 3-1-1-18-11 p 9.1) See aga ei tähenda, et isiku
vangistusest tingimisi ennetähtaegne vabastamine oleks reegliks. Pigem on isiku
ennetähtaegne vangistusest vabastamine erand, mille puhul tuleb arvestada kõiki elulisi
asjaolusid. Kohus hindab süüdimõistetu pingutused (lähedaste toetus, kindel elukoht ning
kehtivate distsiplinaarkaristuste puudumine) küll kiiduväärseks, kuid leiab, et nimetatu ei ole
käesolevalt tema ennetähtaegseks vabastamiseks piisav. Isik, kes pani toime kuriteo, peab
arvestama asjaoluga, et tal tuleb ära kanda kogu temale mõistetud karistus ning riik ei loo
tingimisi ennetähtaegselt vangistusest vabastamise korra kehtestamisega isikutele
õiguspositsioone, millele need hiljem võiksid toetuda. Süüdimõistmisel ei ole ennetähtaegne
vabastamine isikule garanteeritud.

Seega on kohus seisukohal, et isik, kes pani toime kuriteo, peab arvestama asjaoluga, et tal
tuleb ära kanda kogu temale mõistetud karistus ning riik ei loo tingimisi ennetähtaegselt
vangistusest vabastamise korra kehtestamisega isikutele õiguspositsioone, millele need hiljem
võiksid toetuda.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses
viibimine. Seega on kohus veendumusel, et süüdimõistetu puhul ei ole kriminaalhoolduslike
vahenditega võimalik korrigeerida tema käitumist õiguskuulekuse suunas ning tal tuleb
jätkata karistuse kandmist vangistuses.

Eeltoodust lähtudes ja juhindudes KarS § 76, KrMS § 426, § 432, jätab kohus süüdimõistetu
Vladimir Markovi temale Viru Maakohtu 06.06.2016 kohtuotsusega mõistetud vangistuse
kandmisest tingimisi ennetähtaegselt elektroonilise järelevalve alla vabastamata.



/allkirjastatud digitaalselt/
Kohtunik
Larissa Prokopenko




                                                                                          4(4)
