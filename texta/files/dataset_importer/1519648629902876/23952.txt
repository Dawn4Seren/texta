                      KOHTUMÄÄRUS
Kohus                            Tartu Ringkonnakohus

Kohtukoosseis                    Triin Uusen-Nacke, Andra Pärsimägi, Viivi Tomson

Määruse tegemise aeg ja koht     10. veebruar 2016 Tartu

Tsiviilasja number               2-15-16490

Tsiviilasi                       XX hagi A.T. vastu elatise väljamõistmiseks

Vaidlustatud kohtulahend         Tartu Maakohtu 14. jaanuar 2016 otsus

Menetluse alus ringkonnakohtus   A.T.i apellatsioonkaebus

Menetlusosalised                 Apellant (kostja): A.T. (isikukood XXXXXXXXXX)
                                 Vastustaja (hageja): XX (isikukood XXXXXXXXX),
                                 seaduslik esindaja A.S.
Kohtuistungi toimumise aeg       Kirjalik menetlus

RESOLUTSIOON                     Keelduda menetlusse võtmast A.T.i apellatsioonkaebust
                                 Tartu Maakohtu 14. jaanuari 2016 otsuse peale ja
                                 tagastada apellatsioonkaebus A.T.ile.
Edasikaebamise kord              Menetlusosalisel on õigus esitada määruskaebus
                                 Riigikohtule 15 päeva jooksul alates määruse
                                 kättetoimetamisest.
                                 Hagimenetluses      Riigikohtus võib     menetlusosaline
                                 menetlustoiminguid teha ning avaldusi ja taotlusi esitada
                                 üksnes vandeadvokaadi vahendusel, kui seaduses ei ole
                                 sätestatud teisiti.
ASJAOLUD
1. A.T. esitas apellatsioonkaebuse Tartu Maakohtu 14. jaanuari 2016 otsuse peale. Vaidlustatud
otsusega rahuldas maakohus XXi (hageja) hagi A.T.i (kostja) vastu elatise väljamõistmiseks,
mõistis kostjalt hageja kasuks välja elatise perioodi 4. november 2015 kuni 1. jaanuar 2016 eest
summas 286,67 eurot ning alates 1. jaanuarist 2016 elatise summas 100 eurot kuus kuni hageja
täisealiseks saamiseni, s.o kuni 2. juulini 2027.

RINGKONNAKOHTU PÕHJENDUSED

2. Ringkonnakohus leiab, et A.T.i apellatsioonkaebuse Tartu Maakohtu 14. jaanuari 2016
otsuse peale menetlusse võtmisest tuleb keelduda.
3. Tsiviilkohtumenetluse seadustiku (TsMS) § 405 lg 1 esimese lause kohaselt menetleb kohus
hagi oma õiglase äranägemise kohaselt lihtsustatud korras, järgides üksnes üldisi
menetluspõhimõtteid, kui tegemist on varalise nõudega hagiga ning hagihind ei ületa summat,
mis arvestatuna põhinõudelt vastab 2000 eurole ja koos kõrvalnõuetega 4000 eurole.
Käesolevas tsiviilasjas on hagihinnaks 1755 eurot (vaidlustatud otsuses ekslikult märgitud
1895 eurot).
Seadusest tulenevalt on lihtmenetluses tehtud asjades edasikaebeõigus apellatsioonimenetluses
piiratud. Vastavalt TsMS § 637 lg-le 21 võetakse § 405 lg-s 1 nimetatud asjas esitatud
apellatsioonkaebus menetlusse üksnes juhul, kui maakohtu otsuses on antud luba
edasikaebamiseks või kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.
Edasikaebamise korra ja tähtaja märkimine maakohtu otsuse resolutsioonis ei ole võrdsustatav
TsMS § 442 lg-s 10 nimetatud maakohtu loaga otsuse edasikaebamiseks. Otsuselt nähtuvalt ei
ole maakohus TsMS § 442 lg-s 10 sätestatud luba andnud.
Ringkonnakohtu hinnangul ei esine käesolevas tsiviilasjas aluseid, mis annaksid aluse väita, et
maakohus oleks selgelt ebaõigesti kohaldanud materiaal- või menetlusõiguse normi või selgelt
ebaõigesti tõendeid hinnanud. Asjaolu, et apellant maakohtu otsusega ei nõustu, ei anna
vastupidise väitmiseks alust.
4. Lähtudes eeltoodust, keeldub ringkonnakohus TsMS § 637 lg 21 alusel apellatsioonkaebust
menetlusse võtmast. Apellatsioonkaebus tagastatakse TsMS § 638 lg 4 alusel ning TsMS § 638
lg 10 alusel loetakse, et kaebust ei ole esitatud.




/allkirjastatud digitaalselt/     /allkirjastatud digitaalselt/      /allkirjastatud digitaalselt/
      Triin Uusen-Nacke                 Andra Pärsimägi                    Viivi Tomson




                                                2
