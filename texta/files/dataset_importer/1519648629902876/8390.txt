                         KOHTUMÄÄRUS

 Kohus                             Tartu Maakohus

 Määruse tegemise aeg ja koht      29. augustil 2016 Tartu kohtumajas

 Kriminaalasja number              1-12-8491

 Kohtukoosseis                     Kohtunik Ingeri Tamm

 Kohtuistungi sekretär             Kristi Suvi
 Tõlk                              -
 Prokurör                          -

 Kriminaalasi                      Süüdimõistetu Raimo Reimo tingimisi enne tähtaja
                                   lõppemist vangistusest vabastamise otsustamine
 Süüdimõistetu                     Raimo Reimo
                                   isikukood: 38301052715; asukoht: Tartu Vangla, Turu 56,
                                   Tartu linn; elukoht vabanemisel: puudub; töökoht
                                   vabanemisel: puudub
 Kaitsja                           Advokaat Heiki Kuningas

RESOLUTSIOON
Juhindudes kriminaalmenetluse seadustiku (edaspidi KrMS) § 426 lg-st 1, § 432 lg-test 3,
32 ja 33, kohtunik määras:

Jätta Raimo Reimo temale Tartu Maakohtu 26.09.2012. a otsusega kriminaalasjas nr 1-
12-8491 mõistetud vangistuse kandmisest tingimisi enne tähtaega vabastamata.

Välja mõista Raimo Reimolt riigituludesse menetluskuludena riigi õigusabi tasu 72
(seitsekümmend kaks) eurot.

Riigi kasuks välja mõistetud menetluskulud tuleb tasuda Rahandusministeeriumi
arveldusarvele EE891010220034796011 (SEB Pank) või EE932200221023778606
(Swedbank) või EE403300333416110002 (Danske Bank AS Eesti filiaal) või
EE701700017001577198 (Nordea Bank Finland PLC Eesti filiaal). Tartu Maakohtu
viitenumber menetluskulude tasumisel on 2800049874.

Riigituludesse välja mõistetud rahaliste kohustuste tasumisel tuleb märkida maksekorraldusele
kohtulahendi number ning nõude liik, mida tasutakse. Kui makse teostatakse kolmanda isiku

                                               1
poolt, siis tuleb märkida maksekorraldusele veel isiku ees- ja perekonnanimi, kelle eest makse
teostatakse.

Vastavalt KrMS § 417 lg 2 ja § 423 on menetluskulude tasumiseks aega üks kuu alates
kohtumääruse jõustumisest. Tähtajaks menetluskulude tasumata jätmise korral pööratakse
kohtulahend sundtäitmisele täitemenetluse seadustikus sätestatud korras.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.


Menetluse käik ja asjaolud

Tartu Maakohus karistas Raimo Reimot 26.09.2012. a otsusega KarS § 121 järgi 9 kuu pikkuse
vangistusega ja KarS § 200 lg 2 p 7, 8 järgi 4 aasta 6 kuu pikkuse vangistusega. KarS § 64 lg 1
alusel mõistis kohus liitkaristuseks 4 aastat 6 kuud vangistust, lugedes kergema karistuse
kaetuks raskeimaga. KarS § 68 lg 1 alusel arvestas kohus karistusaja hulka eelvangistuses
viibitud aja. Kohtuotsus jõustus 12.10.2012.

Tartu Maakohus jättis 17.07.2015. a määrusega Raimo Reimo tingimisi enne tähtaega
vangistusest vabastamata. Kohtumäärus jõustus 06.08.2015.

Kinnipeetava karistusaeg algas 04.07.2012 ja lõppeb 04.01.2017. Raimo Reimol avanes
ennetähtaegse vabanemise võimalus 06.08.2016, olles ära kandnud vähemalt kaks
kolmandikku mõistetud karistusajast, kuid mitte vähem kui 4 kuud ning on möödunud
vangistusseaduse § 76 lg-s 4 sätestatud tähtaeg. Tartu Vangla ei toeta kinnipeetava
ennetähtaegset vabanemist.

Kriminaalhooldaja ettekande andmetel puuduvad Raimo Reimol kindel elu- ja töökoht. Raimo
Reimo soovib asuda elama ema juurde. Kinnipeetava ema sõnul tal ei ole võimalik ja ta ei soovi
poega enda juurde elama võtta ega teda materiaalselt toetada. Raimo Reimo lähedased ei suhtle
temaga.

Kohtumenetluse poolte seisukohad

Abiprokurör Meelis Juursoo on seisukohal, et Raimo Reimot ei peaks tingimisi enne tähtaega
vangistusest vabastama. Raimo Reimot on kriminaalkorras karistatud kaheksa korda,
vangistuses viibib viiendat korda. Tal on praegu 12 kehtivat distsiplinaarkaristust, mis kinnitab,
et kinnipeetava käitumine on ka rangelt kontrollitud keskkonnas norme eirav.

Süüdimõistetu Raimo Reimo selgitas, et vabanemisel soovib ta minna elama ema juurde või
XXXX. Kuriteod on toime pandud alkoholijoobes. Kui ta läheb XXXX, aitab see vältida
alkoholi tarbimist. Algul võtaks ta end töötuna arvele, vormistaks pensioniametis
töövõimekaotuse ja otsiks siis tööd.

Kaitsja advokaat Heiki Kuningas toetas Raimo Reimo ennetähtaegset karistuse kandmiselt
vabastamist. Alkoholi tarbimisegga seotud riskid on programmide läbimisega maandatud.


                                                2
Distsiplinaarkaristused on seotud sigarettidega, mis on inimlikult arusaadav. See on viimane
võimalus vabaneda ennetähtaegselt ja kriminaalhooldus aitaks teda järje peale saada.

Kohtu seisukoht

Raimo Reimo kannab käesoleval ajal karistust tahtlike esimese ja teise astme kuritegude
toimepanemise eest.

Raimo Reimo on temale mõistetud karistuse ajast ära kandnud vähemalt kaks kolmandikku
ning rohkem kui neli kuud. Samuti on möödunud VangS § 76 lg-s 4 sätestatud tähtaeg, s.o üks
aasta alates Raimo Reimo enne tähtaega vangistusest vabastamata jätmise määruse
jõustumisest. Seega on olemas KarS § 76 lg 2 p-st 2 tulenev formaalne alus tema vangistusest
ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Raimo Reimot on kriminaalkorras karistatud kaheksal korral. Varasemalt on teda korduvalt
karistatud varguste toimepanemise eest (sh süstemaatiliselt, sissetungimisega, grupiviisiliselt,
avalikult, salaja), omastamise eest, tunnistajana vale ütluste andmise eest, kelmuse eest ning
võõra pangakaardiga sularaha väljavõtmise eest. Raimo Reimol on kaks kehtivat
kriminaalkaristust. Praegu kannab ta vangistust tervisekahjustuste tekitamise eest ja röövimise
eest grupis, kasutades selleks nuga.

Positiivne on asjaolu, et on läbinud 25.03. – 20.05.2009 sõltlastele suunatud
sotsiaalprogrammid „Eluviisitreening“ ja 05.09. – 02.12.2013 „Usk ja teadmine“ ning 18.09. –
16.10.2012 sotsiaalprogrammi „Viha juhtimine“. Ajavahemikul 31.05. – 31.08.2013, 10.08. –
31.10.2015 osales ta majandustöödel ning alates 01.07.2016 osaleb ta taas majandustöödel.
Alates 01.09.2013 omandab ta põhiharidust, praegu õpib 9. klassis. 01.09.2015 – 20.06.2016
õppis puidupingi erialal, mille omandamist jätkab sellel õppeaastal.

Raimo Reimo viibib vangistuses seitsmendat korda. Nii Tartu Maakohtu 12.02.2008. a
otsusega, 22.08.2008. a otsusega, 01.10.2008. a otsusega, 30.01.2009. a otsusega, 29.06.2010.
a otsusega, 05.09.2011. a otsusega kui ka 26.09.2012. a otsusega, mille alusel ta praegu
karistust kannab, mõistis kohus talle reaalse vangistuse. Eelmisel kuuel korral on isik kandnud
vangistused lõpuni. Varasemalt on ta viibinud kriminaalhooldusel ühe korra Tartu Maakohtu
05.09.2003. a otsuse alusel. Katseajal ta uusi kuritegusid toime ei pannud.

Raimo Reimo ei ole ka vangistuse kestel suutnud järgida kehtestatud reegleid. Tal on kaheksa
kehtivat distsiplinaarkaristust. Tartu Vangla karistas teda 11.11.2015. a käskkirjaga temale
mittekuuluvate esemete omamise eest kartserisse paigutamisega 3 ööpäevaks 4-kuulise
katseajaga; 17.12.2015. a käskkirjaga sigarettide omandamise eest kartserisse paigutamisega 7
ööpäevaks; 11.01.2016. a käskkirjaga sigarettide omandamise eest kartserisse paigutamisega 7
ööpäevaks; 15.01.2016. a käskkirjaga sigarettide hoidmise eest keelatud ajal ja kohas
kartserisse paigutamisega 10 ööpäevaks; 19.02.2016. a käskkirjaga õppepraktikalt kaheksa
kõrvatropi kaasavõtmise eest noomitusega; 13.06.2016. a käskkirjaga keelatud esemete
valdamise eest noomitusega; 13.06.2016. a käskkirjaga ametniku korralduste eiramise eest
kartserisse paigutamisega 5 ööpäevaks ning 13.06.2016. a käskkirjaga ebaviisaka käitumise
eest noomitusega.

                                               3
Lisaks eelnevale kohaldas Tartu Vangla 21.01.2016. a käskkirjaga Raimo Reimo suhtes
täiendavaid julgeolekuabinõusid 3 kuuks, kuna ta rikkus süstemaatiliselt vanglas kehtivat
õiguskorda.

Tartu Vangla hindab Raimo Reimo ohtlikuks ühiskonnale ning uute kuritegude toimepanemise
tõenäosuse väga kõrgeks. Uue üldise korduva kuriteo toimepanemise tõenäosus kahe aasta
jooksul on 70% ning uue vägivaldse kuriteo toimepanemise tõenäosus kahe aasta jooksul on
52%.

Raimo Reimol puudub kindel elu- ja töökoht. Ta soovib asuda elama oma ema juurde, kuid
viimase sõnul ei ole ta nõus poega enda juurde elama võtma ega materiaalselt toetama.
Kinnipeetava ema sõnul puuduvad pojal suhted lähedastega. Esialgu on võimalik tal ööbida
varjupaigas ja taotleda XXXX sotsiaaleluruumi ning toimetulekut soodustavaid toetusi ja
teenuseid. Vangla iseloomustuse järgi soovib Raimo Reimo asuda elama kas XXXX. Eelmise
ennetähtaega vabastamise menetluse raames oli XXXX valmis teda vastu võtma. Raimo Reimo
sõnul on tal ka praegu vastav XXXX garantiikiri olemas, kuid kohtule ta seda esitanud ei ole.

Kindla elukoha olemasolu on üks kriminaalhooldusele määramise eelduseid. Praegusel juhul
ei ole see eeldus täidetud. Kuigi Raimo Reimo avaldas kohtule alguses, et tal on olemas elukoht
ema juures, ei ole ema seda kinnitanud. Samuti on oluline, et Raimo Reimol oleks vabanemisel
kindel sissetulek, kuna kuritegusid on ta toime pannud eelkõige varalise kasu saamise
eesmärgil. Vangla iseloomustuse järgi on Raimo Reimo väitel võimalik tal pensionit saada,
kuna on XXXX Vangla meditsiiniosakonna juhataja sõnul isikul kehtivat töövõimetust ei ole.
Raimo Reimo vastu on 12.07.2016 seisuga rahalisi nõudeid 3651 eurot, vabanemisfondis on
vaid X eurot.

Kuigi Raimo Reimo on vangistuses viibinud üle nelja aasta, ei ole põhjendatud tema enne
tähtaega vangistusest vabastamine. Raimo Reimo on korduvalt kriminaalkorras karistatud, sh
eelnevalt kuuel korral kandnud reaalset vangistust. Vaatamata sellele ei ole ta suutnud järgida
õiguskuulekat eluviisi. Kui varasemalt on teda karistatud peamiselt varavastaste süütegude
toimepanemise eest ilma vägivallata, siis viimaste kuritegude toimepanemisel on ta kasutanud
ka vägivalda. Kuriteod on läinud oma olemuselt raskemaks. Distsiplinaarkaristuste arv ei anna
alust uskuda, et Raimo Reimo on suuteline järgima ühiskonnas kehtestatud reegleid. Ka
võimaluse avanemine ennetähtaegseks vangistusest vabanemiseks ei ole mõjutanud Raimo
Reimot vanglas korda järgima, viimased karistused on määratud talle juunis 2016. Seega on
karistuste vaba periood peaaegu olematu. Lisaks eelnevale puudub Raimo Reimol kindel elu-
ja töökoht, samuti toetavad lähedased, et kindlustada vabanemisel tema esmane materiaalne
toimetulek ja toetada sellega seaduskuulekat eluviisi. Uute kuritegude toimepanemise risk on
väga kõrge.

Menetluskulud


Menetluskuludeks on vastavalt KrMS § 175 lg 1 p-le 4 määratud kaitsjale makstud tasu 72
eurot, mis tuleb Raimo Reimolt välja mõista.

/allkirjastatud digitaalselt/

kohtunik



                                              4
