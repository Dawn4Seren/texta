                                                                                 2-16-10635




                               KOHTUMÄÄRUS

Kohtuasja number                  2-16-10635
Määruse tegemise aeg ja koht      13 september 2016, Jõhvi
Kohus                             Viru Maakohus
Kohtunik                          Olev Mihkelson
Kohtuasi                          O. K. avaldus pankroti väljakuulutamiseks
Menetlustoiming                   Avalduse menetlusse võtmisest keeldumine

Menetlusosalised    ja   nende Avaldaja: O. K. (IK xxx elukoht: xxx)
esindajad

RESOLUTSIOON

   1. Keelduda O. K. avalduse menetlusse võtmisest ja tagastada avaldus koos
      lisadega selle esitajale.

   2. Määrus saata avaldajale teadmiseks.

Edasikaebamise kord

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu    15 päeva jooksul määruse kättetoimetamisest alates. Kohtumääruse peale
määruskaebuse esitamisel tasutakse riigilõivu 50 eurot.

ASJAOLUD

O. K. esitas Viru Maakohtule avalduse pankroti väljakuulutamiseks. Esitatud avalduse kohaselt
on võlgnik püsivalt maksejõuetu ja ei suuda rahuldada võlausaldajate nõudeid. Avaldaja palub
kuulutada välja O. K.´i pankrot ning algatada kohustustest vabastamise menetlus.

Viru Maakohtu 13.07.2016 määrusega jäeti avaldus käiguta, võlgnikule anti tähtaeg 7 päeva
alates määruse kättesaamisest võlanimekirja täpsustuse ja menetlusabi taotluse põhistuse
esitamiseks. Kohus hoiatas, et tähtajaks puuduste kõrvaldamata jätmise korral jäetakse
avaldus menetlusse võtmata. (TsMS § 340¹ lg 2).

Avaldaja on 13.07.2016 kohtumääruse saanud kätte 05.09.2016 isiklikult, mis leiab kinnitust
allkirjaga.

09.09.2016 esitas avaldaja kohtule avalduse, milles märgib, et ei oska esitada nimekirja
võlausaldajatest, kuna lepingud pole säilinud ja menetlusabi taotluse esitas eesmärgiga saada
toetust pankrotihalduri tasu maksmiseks.

                                                                                           1
KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 477 lg 1 kohaselt, hagita asja vaatab kohus läbi hagimenetluse sätete kohaselt,
arvestades hagita menetluse kohta sätestatud erisusi.

TsMS § 372 lg 4 alusel, hagiavalduse menetlusse võtmisest keeldumise määruses tuleb
märkida menetlusse võtmisest keeldumise põhjus. Kui kohus keeldub hagiavaldust menetlusse
võtmast, ei toimeta kohus avaldust kostjale kätte, vaid tagastab selle koos lisadega ja asja
menetlusse võtmisest keeldumise määrusega hagejale.

Avaldaja ei ole kõrvaldanud Viru Maakohtu 13.07.2016 määruses märgitud puudusi.
09.09.2016 on avaldaja esitanud kohtule avalduse milles märgib, et ei oska esitada nimekirja
võlausaldajatest, kuna lepingud pole säilinud. Kohus leiab, et ilma korrektse võlanimekirjata
ei ole võimalik asja menetlusse võtta. Menetlusabi taotluse esitamise põhjus jäi jätkuvalt
ebaselgeks.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus
ei vasta vorminõuetele või on esitatud muude puudustega, mida saab kõrvaldada, muu hulgas
kui tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata ja tagastatakse, juba menetlusse võetud
avaldus, taotlus või kaebus aga jäetakse läbi vaatamata.

Eelpooltoodu alusel ja juhindudes TsMS § 372, § 477 lg 1, § 463 lg 1, § 465, § 661 lg 2
keeldub kohus avaldust menetlusse võtmast.


/allkirjastatud digitaalselt/

Olev Mihkelson
Kohtunik




                                                                                            2
