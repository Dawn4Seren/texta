                                                                                        1




                          KOHTUMÄÄRUS

Kohus                                Viru Maakohus

Määruse tegemise aeg ja koht         17.03.2016, Rakvere kohtumaja

Kohtuasja number                     1-11-10361

Kohtunik                             Tiit Kullerkupp

Kohtuistungi sekretär                Merle Kaegas

Kohtuasi                             Janar Sillandi süüdistatuna KarS § 121 järgi / Eesti
                                     Vabariigi (Riigi Tugiteenuste Keskuse kaudu)
                                     avaldus     Janar     Sillandile   asenduskaristuse
                                     määramiseks

Menetlusosalised                     Avaldaja: Eesti    Vabariik   (Riigi   Tugiteenuste
                                     Keskuse kaudu)
                                     Võlgnik: Janar Sillandi (ik 38106255225, elukoht
                                     xxxx)

Asja läbivaatamise kuupäev           17.03.2016

RESOLUTSIOON

Rahuldada Eesti Vabariigi (Riigi Tugiteenuste Keskuse kaudu) taotlus.

Asendada Viru Maakohtu 10.10.2011 kohtuotsusega kriminaalasjas nr 1-11-10361
JANAR SILLANDI’le KarS § 121 alusel karistuseks mõistetud rahaline karistus
150 päevamäära summas 480 eurot, vangistusega 15 (viisteist) päeva.

KarS § 69 alusel asendada vangistus 15 (viieteistkümne) tunni üldkasuliku tööga, mille
tegemise tähtajaks määrata üks kuu.

Üldkasuliku töö tegemise ajaks allutada Janar Sillandi Viru Vangla
Kriminaalhooldusosakonna         juhataja   poolt    määratava       kriminaalhooldaja
käitumiskontrollile ja kohustada teda üldkasuliku töö tegemise ajal järgima KarS § 75
lg 1 p 1-6 sätestatud kontrollnõudeid:
     elama kohtu määratud alalises elukohas – xxxx;
     ilmuma kriminaalhooldaja määratud ajavahemike järel kriminaalhooldus-
        osakonda registreerimisele;
                                                                                             2


    alluma kriminaalhooldaja kontrollile oma elukohas ning esitama talle andmeid
     oma kohustuste täitmise ja elatusvahendite kohta;
    saama kriminaalhooldusametnikult eelneva loa elukohast lahkumiseks Eesti
     territooriumi piires kauemaks kui viieteistkümneks päevaks;
    saama kriminaalhooldusametnikult eelneva loa elu-, töö- või õppimiskoha
     vahetamiseks;
    saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Määruse väljatrükk toimetada kätte Riigi Tugiteenuste Keskusele ja Janar Sillandile ning
saata teadmiseks kohtutäitur Raigo Pärsile.

Asjaolud ja kohtumääruse põhjendused

Riigi Tugiteenuste Keskus esitas 10.02.2016 Viru Maakohtule avalduse Janar Sillandile
mõistetud rahalise karistuse asendamiseks vangistusega.

Viru Maakohtu 10.10.2011 otsusega tunnistati Janar Sillandi süüdi KarS § 121 järgi ning
karistuseks mõisteti rahaline karistus 150 päevamäära summas 480 eurot. Kohtuotsus jõustus
02.11.2011. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 1864,62 euro ulatuses tasumata riiginõudeid.
Eeltoodust tulenevalt palub sissenõudja otsustada TMS § 206 lg 2 sätete alusel tasumata
rahalise karistuse summas 480 eurot asendamine.

Võlgnik Janar Sillandi kinnitas 17.03.2016 kohtuistungil, et on puudunud vahendid rahalise
karistuse täitmiseks, on nõus rahalise karistuse asendamise ja üldkasuliku töö tegemisega.

Täitemenetluse seadustiku (TMS) § 206 lg 2 kohaselt kui rahalise karistusena mõistetud
rahasummat määratud tähtpäevaks ei tasuta või kui osastatud rahalise karistuse tasumise
tähtaega ei järgita ja rahalise karistusena või varalise karistusena mõistetud rahasumma
tasumise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt kolme aasta möödumisel rahalise karistuse või varalise karistuse
kohtutäituri menetlusse võtmisest, kuid mitte hiljem kui seitsme aasta möödumisel
kohtuotsuse jõustumisest, sissenõudjale täitmise võimatusest. Kui puuduvad karistuse
asendamist välistavad asjaolud, saadab sissenõudja avalduse rahalise karistuse või varalise
karistuse asendamiseks vangistusega vastavalt karistusseadustiku §-des 70 ja 71 sätestatule
kohtuotsuse täitmisele pööranud maakohtule.

KarS § 70 kohaselt kui süüdlane ei tasu talle mõistetud rahalise karistuse summat, asendab
kohus rahalise karistuse vangistusega või süüdlase nõusolekul üldkasuliku tööga käesoleva
seadustiku §-s 69 sätestatud korras. Rahalise karistuse kolmele päevamäärale vastab üks päev
vangistust. Rahalise karistuse vangistusega asendamise korral on vangistuse alammäär
kümme päeva.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
                                                                                            3

pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud. KarS § 69 lg 4
kohaselt üldkasuliku töö tegemisel peab süüdlane järgima kontrollnõudeid ning täitma talle
pandud kohustusi vastavalt käesoleva seadustiku §-s 75 sätestatule.

Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele.

Arvestades eeltoodut, asendab kohus KarS § 70 ja § 69 alusel Janar Sillandile Viru Maakohtu
10.10.2011 otsusega kriminaalasjas nr 1-11-10361 KarS § 121 alusel karistuseks mõistetud
rahalise karistuse 150 päevamäära summas 480 eurot, 15 päeva vangistusega ning vangistuse
omakorda 15 tunni üldkasuliku tööga, mille tegemise tähtajaks määrab kohus ühe kuu.


Kohtunik                            /digitaalselt allkirjastatud/             Tiit Kullerkupp
