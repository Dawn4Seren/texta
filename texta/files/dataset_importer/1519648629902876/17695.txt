                             KOHTUMÄÄRUS

 Kohus                              Harju Maakohus, Tartu mnt kohtumaja
 Kohtunik                           Fred Fisker
 Kohtujurist                        Kadi Lossi
 Määruse tegemise aeg ja koht       21. aprill 2016.a, Tallinn,
 Tsiviilasja number                 2-16-5065
 Tsiviilasi                         XXXavaldus abielu sõlmimiseks ilma abieluvõimetõendita
                                    kohtult loa saamiseks

 Menetlustoiming                    Avalduse menetlusse võtmise otsustamine ja lahendamine

 Menetlusosalised ja nende          Avaldaja: XXX(sündinud XXX, XXX; elukoht XXX, e-post:
 esindajad                          XXX)
                                    Puudutatud isik: XXX (isikukood XXX, elukoht XXX, e-
                                    post: XXX)

 Asja läbivaatamine                 kirjalik menetlus


 RESOLUTSIOON
    1. Võtta avaldus menetlusse.
    2. Rahuldada avaldus. Anda XXX (sündinud 01.08.1981, välisriigi passi nr XXX No
       XXX) luba abiellumiseks Eesti Vabariigis ilma abieluvõimetõendita.
    3. Kohtumäärus kehtib ja kuulub täitmisele alates selle avaldajale kättetoimetamisest.
    4. Jätta menetluskulud avaldaja kanda.
    5. Toimetada määrus kätte menetlusosalistele.


 Edasikaebamise kord
 Kohtumääruse peale võib esitada määruskaebuse Tallinna Ringkonnakohtule Harju Maakohtu
 kaudu 15 päeva jooksul alates määruse kättetoimetamisest.


Avaldaja nõue ja põhjendused

1. XXXesitas 31.03.2016 Harju Maakohtule avalduse kohtu loa saamiseks abielu sõlmimiseks ilma
   abieluvõimetõendita. Avalduse kohaselt on avaldaja Venemaa Föderatsiooni kodanik. Avaldaja
   soovib sõlmida abielu Tallinnas XXX. Avaldaja kinnitab, et ta ei ole abielus ning tal ei ole


                                                 1
   takistusi abiellumiseks. Avaldaja on selleks esitanud kohtule Berliini linna Tempelhof-
   Schönebergi Rajoonivalitsuse poolt 18.12.2015 väljastatud tõendi.

Kohtumääruse põhjendused

2. Kohus, tutvunud esitatud avaldusega, leidis, et see vastab tsiviilkohtumenetluse seadustiku
   (TsMS) nõuetele ja ei esine menetlusse võtmisest keeldumise aluseid.
3. TsMS § 550 lg 1 p 7 kohaselt lahendatakse hagita menetluses muud seadusega kohtu pädevusse
   antud perekonnaasjad, mida ei saa lahendada hagimenetluses.
4. Perekonnaseisutoimingute seaduse (PKTS) § 39 lg 1 kohaselt on abieluvõimetõend abielluja
   elukoha- või kodakondsusriigi väljastatud dokument, millega tema elukoha- või
   kodakondsusriigi pädev asutus kinnitab, et isikul puuduvad takistused abielu sõlmimiseks tema
   elukoha- või kodakondsusriigi õiguse järgi. PKTS § 39 lg 3 kohaselt peab abieluvõimetõendi
   esitama isik, kelle elukoht on välisriigis või kes on elanud Eestis alla kuue kuu vahetult enne
   abiellumisavalduse esitamist. Sama paragrahvi 5. lõike järgi võib kohus, kelle tööpiirkonnas
   kavatsetakse abielu sõlmida, anda välisriigi kodanikule, kelle elukoht on välisriigis või kes on
   elanud Eestis alla kuue kuu vahetult enne abiellumisavalduse esitamist ja kes mõjuval põhjusel
   ei saa abieluvõimetõendit esitada, loa abielu sõlmimiseks ilma tõendita. Luba kehtib kuus kuud.
5. Avalduse kohaselt kavatseb avaldaja abielluda XXX (isikukood XXX), kes on Eesti Vabariigi
   kodanik ning elab Tallinnas. Avaldaja soovib saada selleks loa Eesti kohtult, sest avaldaja
   päritoluriik Venemaa ei väljasta oma kodanikele selliseid abieluvõimetõendeid, mida Eesti riik
   aktsepteeriks. XXX on Venemaa kodanik, kes on sündinud 01.08.1981, Norilski linn,
   Krasnojarski krai, Venemaa. Avaldaja kavatseb abielluda Eestis Tallinna Perekonnaseisuametis.
6. Avaldaja praegune elukoht asub aadressil XXX. Avaldusele on lisatud Berliini linna Tempelhof-
   Schönebergi Rajoonivalitsuse poolt 18.12.2015 väljastatud tõend, mis kinnitab, et XXXon
   perekonnaseisult vallaline.
7. Kohus selgitab, et Venemaa Föderatsioon väljastab oma kodanikele, kes soovivad välismaal
   abielluda, isiku elukohajärgsest perekonnaseisuasutusest tõendi selle kohta, et isik selles
   piirkonnas elatud ajaperioodil ei ole abiellunud. Sellise tõendi puhul on tegu tõendiga
   registriandmete puudumise kohta, mille kohaselt puudub isikul tõendil märgitud ajavahemikul
   mingis kindlas piirkonnas abieluakt. Abieluakti puudumine tõendil märgitud piirkonnas ei välista
   seda, et isikul ei võiks olla kehtiv abielu mõnes teises piirkonnas. Seega Venemaa Föderatsioon
   ei väljasta abieluvõimetõendeid.
8. Kohus asub seisukohale, et tsiviilasjas esitatud ja kogutud tõendid annavad aluse kohtul anda
   avaldajale PKTS § 39 lg 5 alusel luba abielu sõlmimiseks ilma abieluvõimetõendita. Avaldaja
   on kohtule kinnitanud, et ta ei ole abielus. Kohus selgitab, et käesoleva määrusega avaldajale
   antav luba kehtib PKTS § 39 lg 5 viimase lause kohaselt kuus kuud.
9. TsMS § 478 lg 4 kohaselt hagita menetluses tehtud määrus hakkab kehtima ja kuulub täitmisele
   sõltumata jõustumisest viivitamata alates päevast, kui see tehakse teatavaks isikutele, kelle kohta
   määrus vastavalt selle sisule on tehtud, kui seadusest ei tulene teisiti.
10. TsMS § 172 lg 1 esimese lause kohaselt hagita menetluses kannab menetluskulud isik, kelle
    huvides lahend tehakse. Kohus jätab menetluskulud avaldaja kanda.

11. Vastavalt TsMS § 478 lõikele 4 hakkab kehtima ja kuulub täitmisele hagita menetluses tehtud


määrus sõltumata jõustumisest viivitamata alates päevast, kui see tehakse teatavaks isikutele, kelle
kohta määrus vastavalt selle sisule on tehtud, kui seadusest ei tulene teisiti.

                                                  2
/allkirjastatud digitaalselt/

Fred Fisker
Kohtunik




                                3
