                      KOHTUMÄÄRUS
Kohus                              Tallinna Ringkonnakohus
Kohtukoosseis                      Oliver Kask (eesistuja), Villem Lapimaa ja Kaire
                                   Pikamäe
Määruse tegemise aeg ja koht       23. november 2016, Tallinn
Haldusasja number                  3-16-1918
Haldusasi                          OÜ Nordlin Ehitus kaebus Rae Vallavalitsuse
                                   23.09.2015 korralduse nr 1404 õigusvastasuse
                                   tuvastamiseks osas, milles kaebaja pakkumus
                                   riigihankes ,,Järveküla Kooli projekteerimis- ja
                                   ehitustööde peatöövõtt“ (viitenumber 165494) tunnistati
                                   vastavaks ja edukaks, Rae Vallavalitsuse 04.11.2015
                                   korralduse nr 1661 õigusvastasuse tuvastamiseks ning
                                   riigihangete vaidlustuskomisjoni 26.10.2015 otsuse nr
                                   213-15/165494 tühistamiseks või õigusvastasuse
                                   tuvastamiseks
Menetlusosalised ja nende          Kaebaja – OÜ Nordlin Ehitus, volitatud esindaja v.adv
esindajad                            Tarmo Peterson
                                   Vastustaja – Rae vald, volitatud esindajad v.adv-d
                                     Monica Pihlak ja Kalev Pihlak
Vaidlustatud kohtulahend           Tallinna Halduskohtu      20.10.2016   ja   28.10.2016
                                   määrused
Menetluse alus ringkonnakohtus     OÜ Nordlin Ehitus määruskaebus
Asja läbivaatamine                 Kirjalik menetlus

RESOLUTSIOON
1. Jätta rahuldamata OÜ Nordlin Ehitus taotlus jätta kohaldamata HKMS § 266 lg 2, §
268 lg 4 ja § 270 lg 1 vastuolu tõttu põhiseadusega osas, milles need puudutavad
tuvastamiskaebuse esitamist.
2. Rahuldada OÜ Nordlin Ehitus määruskaebus osaliselt.
3. Tühistada Tallinna Halduskohtu 28.10.2016 määrus ja teha uus määrus, millega jätta
Rae valla menetluskulud tema enda kanda.
4. Jätta Tallinna Halduskohtu 20.10.2016 määrus muutmata.


EDASIKAEBAMISE KORD
                                                                                     3-16-1918

Määruse peale võib esitada määruskaebuse Riigikohtule 10 päeva jooksul määruse
kättetoimetamisest arvates (halduskohtumenetluse seadustiku (HKMS) § 121 lg 4, § 235 lg-d 1
ja 3, § 278 lg 1).
ASJAOLUD JA MENETLUSE KÄIK
1. Rae Vallavalitsus avaldas 20.07.2015 riigihangete registris avatud hankemenetlusena
läbiviidava riigihanke ,,Järveküla Kooli projekteerimis- ja ehitustööde peatöövõtt“
(viitenumber 165494) hanketeate. Hankija määratud tähtpäevaks 31.08.2015 esitas pakkumuse
ka OÜ Nordlin Ehitus.
2. Rae Vallavalitsus kvalifitseeris 23.09.2015 korralduse nr 1404 p-ga 1 kõik pakkujad,
tunnistas korralduse p-ga 2 kõik pakkumused vastavaks ja korralduse p-ga 3 edukaks OÜ
Nordlin Ehitus pakkumuse.
3. OÜ Nordlin Ehitus esitas 02.10.2015 riigihangete vaidlustuskomisjonile vaidlustuse Rae
Vallavalitsuse 23.09.2015 korralduse nr 1404 p 2 kehtetuks tunnistamiseks osas, millega
tunnistati OÜ Nordlin Ehitus pakkumus vastavaks, ning p 3 kehtetuks tunnistamiseks.
4. Riigihangete vaidlustuskomisjoni 26.10.2015 otsusega nr 213-15/165494 jäeti OÜ Nordlin
Ehitus vaidlustus rahuldamata.
5. Rae Vallavalitsus tunnistas 04.11.2015 korralduse nr 1661 p-ga 1 kehtetuks Rae
Vallavalitsuse 23.09.2015 korralduse nr 1404 p-i 3. Korralduse p 2 kohaselt otsustati mitte
sõlmida OÜ-ga Nordlin Ehitus hankelepingut ja kõrvaldada OÜ Nordlin Ehitus
hankemenetlusest. Korralduse p-ga 3 tunnistati edukaks Nordecon AS pakkumus. Rae
Vallavalitsus tuvastas 02.11.2015 seisuga maksuvõla olemasolu OÜ-l Nordlin Ehitus, mistõttu
tuli pakkuja riigihangete seaduse (RHS) § 38 lg-st 11 lähtuvalt hankemenetlusest kõrvaldada.
6. OÜ Nordlin Ehitus esitas 26.09.2016 Tallinna Halduskohtule kaebuse, milles palus
tuvastada Rae Vallavalitsuse 23.09.2015 korralduse nr 1404 p 2 õigusvastasus osas, millega
tunnistati kaebaja pakkumus vastavaks, ja p 3 õigusvastasus tervikuna, alternatiivselt tühistada
selle korralduse p 2 osas, millega tunnistati kaebaja pakkumus vastavaks; alternatiivselt ka
tühistada riigihangete vaidlustuskomisjoni 26.10.2015 otsus nr 213-15/165494 või
alternatiivselt tuvastada selle otsuse õigusvastasus; tuvastada Rae Vallavalitsuse 04.11.2015
korralduse nr 1661 õigusvastasus. Ühtlasi esitas kaebaja taotluse kaebuse esitamise tähtaja
ennistamiseks, kui kohus leiab, et kaebus on esitatud pärast kaebetähtaja möödumist.
Rae Vallavalitsuse 23.09.2015 korraldus nr 1404 on õigusvastane. Hanke käigus selgus, et
ühikhindade tabeli täitmisel on tehtud arvutusvigu ning pakkumuse koostamisel ei ole
arvestatud kõigi töödega. Kui OÜ Nordlin Ehitus oleks pidanud täitma hankelepingu oma
pakkumuses toodud tingimustel või hüvitama lepingu sõlmimisest keeldumise puhul hinnavahe
järgneva pakkumusega, oleks see pannud OÜ Nordlin Ehituse äärmiselt raskesse
majanduslikku olukorda. Seega oleks Rae Vallavalitsus pidanud lükkama OÜ Nordlin Ehituse
pakkumuse tagasi, toetudes RHS § 50 lg-le 5, § 47 lg-le 2 ja § 48 lg-le 3.

Rae Vallavalitsuse 04.11.2015 korralduse nr 1661 õigusvastasus seisneb selles, et Rae
Vallavalitsus rikkus enda poolt hankedokumentide (HD) p-s 11.4.3 sätestatud nõuet, et hankija
määrab maksuvõla puudumise kohta tõendi esitamise kuupäevaks päeva, mis jääb
ajavahemikku 1. päevast kuni 20. päevani arvates kuupäevast, mil hankija on edastanud teate
pakkumuse edukaks tunnistamise otsuse kohta. Käesoleval juhul pidi HD p 11.4.3 andma
edukale pakkujale täiendavat kindlust, et isegi kui hankemenetluse kestel peaks esinema
lühiajaline maksuvõlg, jääb mõistlik aeg, et kõrvaldada kõik sellesisulised probleemid enne


                                                                                           2(9)
                                                                                    3-16-1918

hankelepingu sõlmimist. Rae Vallavalitsus ei teavitanud OÜ-d Nordlin Ehitus maksuvõla
kontrollimise kuupäevast.

Hankemenetluses vastu võetud otsuse peale tuvastamiskaebuse esitamise eelduseks ei ole selle
eelnev vaidlustamine riigihangete vaidlustuskomisjonis. Seega on tuvastamiskaebuse esitamise
tähtajaks hankemenetluses 3 aastat (HKMS § 46 lg 5). Täiendavad piirangud kaebeõigusele on
põhjendatud üksnes ulatuses, milles need tagavad hankemenetluse kiiret kulgemist.
Tuvastamiskaebuse lahendamine ei põhjusta hankemenetluse venimist, kuna selle tulemusena
ei tühistata ühtegi hankemenetluses tehtud otsust. Järelikult on seadusandja tahtega vastuolus
samade piirangute kohaldamine nii tuvastamis- kui ka tühistamiskaebusele. Tuvastamiskaebuse
sidumine kohustusliku kohtueelse menetluse nõudega oleks Eesti Vabariigi põhiseaduse (PS)
§-ga 15 kooskõlas üksnes juhul, kui ka hankija peaks esitama kahjunõude pakkuja vastu selliste
tähtaegade jooksul. See võimaldaks pakkujal kaitsta oma õigusi läbi tuvastamiskaebuse
esitamise. Riigihangete vaidlustuskomisjon saab menetleda õigusvastasuse tuvastamise kaebust
üksnes eeldusel, et pakkuja esitab hankija vastu kahjunõude (RHS §-s 126 lg 1 p 6). Muul juhul
peaks pakkuja esitama tühistamistaotluse, mis põhjustaks hankemenetluse põhjendamatu
venimise olukorras, kus hankelepingu sõlmimiseni ei jõutaks. Hankedokumendi õigusvastasuse
tuvastamisel ei omaks Riigihangete vaidlustuskomisjoni otsuse õiguspärasus kaebaja õiguste
seisukohalt enam tähendust, mistõttu ei ole põhjendatud kulutada avalikku ressurssi otsuste
ümbervaatamiseks.
Eelistada tuleb tõlgendust, et HKMS § 266 lg 2 ja § 268 lg 4 ei piira tuvastamiskaebuse
esitamist. Kui sel viisil tõlgendamine ei ole võimalik, tuleb jätta asjasse puutuvad normid
HKMS § 158 lg 4 alusel kohaldamata. HKMS § 266 lg 2 ja § 268 lg 4 piiravad
ebaproportsionaalselt PS §-s 15 sätestatud põhiõigust pöörduda oma õiguste kaitseks kohtusse.
Ka juhul, kui tuvastamiskaebuse esitamisele eelneb kohustuslik kohtueelne menetlus, tuleb
tuvastamiskaebus esitada 3 aasta jooksul. HKMS § 268 lg-t 1 tuleb tõlgendada selliselt, et
kaebust ei esitata mitte riigihangete vaidlustuskomisjoni otsuse, vaid vastava haldusakti peale
sõltumata varasemast vaidlustusmenetlusest. Kui HKMS § 46 lg-s 5 sätestatud kaebetähtaeg ei
rakendu, tuleb HKMS § 270 lg 1 jätta kohaldamata vastuolu tõttu põhiseadusega
tuvastamiskaebust puudutavas osas samadel põhjendustel, mis puudutavad HKMS § 266 lg 2
ja § 268 lg 4 kohaldamata jätmist.
HKMS § 270 lg-s 1 sätestatud 10-päevase kaebetähtaja kohaldamisel kuulub kaebetähtaeg
ennistamisele. HKMS § 71 lg 2 alusel esitatakse ennistamistaotlus mitte hiljem kui 14 päeva
möödumisel päevast, mil vastav takistus kaebuse esitamiseks ära langes. Takistus langes ära
12.09.2016, kui kaebaja sai teada eeltõendamismenetluse taotlusest ja Rae Vallavalitsuse
kavatsusest esitada OÜ Nordlin Ehitus vastu kahjunõue.

Esineb ka mõjuv põhjus kaebetähtaja ennistamiseks. OÜ-lt Nordlin Ehitus ei saanud eeldada
riigihangete vaidlustuskomisjoni otsuse vaidlustamist üksnes õigusvastasuse tuvastamiseks, kui
polnud selge, kas kahju hüvitamise nõue esitatakse. Tuvastamiskaebuse rahuldamine ei mõjuta
hankija varasemate otsuste ja hankelepingu kehtima jäämist. Hankemenetluses osalenud isikute
õiguspärane ootus ulatub üksnes hankemenetluses tehtud otsuste kehtima jäämisele ega hõlma
riigihangete vaidlustuskomisjoni otsuseid. Rae Vallavalitsusel ei saa aga olla õiguspärast
ootust, et tema otsuseid hiljem kohtu poolt ümber ei hinnata. Seega ei põhjenda taotluse
rahuldamata jätmist õiguskindluse põhimõttele toetumine.

7. Tallinna Halduskohtu 27.09.2016 määruse resolutsiooni p-ga 1 tagastati OÜ Nordlin
Ehitus kaebus Rae Vallavalitsuse 04.11.2015 korralduse nr 1661 õigusvastasuse tuvastamise



                                                                                          3(9)
                                                                                      3-16-1918

nõudes. Tallinna Ringkonnakohtu 09.11.2016 määrusega jäeti kaebaja määruskaebus selle
määruse peale rahuldamata.

8. Tallinna Halduskohtu 30.09.2016 määrusega tagastati OÜ Nordlin Ehitus kaebus
riigihangete vaidlustuskomisjoni 26.10.2015 otsuse nr 213-15/165494 õigusvastasuse
tuvastamise nõudes (p 1) ja võeti ülejäänud osas kaebus menetlusse (p 2).

9. Rae Vallavalitsus esitas 10.10.2016 taotluse jätta kaebetähtaja ennistamise taotlus
rahuldamata ja menetluskulud kaebaja kanda.
HKMS § 266 lg 2 kohaselt reguleerib HKMS 28. peatükk tühistamis-, kohustamis-, heastamis-
ja tuvastamiskaebuse esitamist. Kuna kaebaja on palunud tuvastada korralduse nr 1404
õigusvastasus, tuleb kaebuse esitamise tähtaegadele kohaldada HKMS 28. peatükis sätestatut.
Riigihankemenetluses on seatud tavapärasega võrreldes lühemad vaidlustamise tähtajad, et
oleks tagatud konkurentsi kaitse tervikuna. Piiramatu või ebamõistlikult pika tähtaja
ettenägemine läheks vastuollu hankija õiguste ja huvidega. Pakkuja on ise olnud
hankemenetluses hooletu, mistõttu ei ole asjakohane rääkida vaidlustusmenetluse väidetavast
vastuolust põhiseadusega.

Kaebetähtaja ennistamiseks puudub alus. Hankemenetlust ei ole enam võimalik ennistada
staadiumisse, mis eelnes vahetult tähtaja möödalaskmisele. Riigihangete vaidlustuskomisjoni
otsus jõustus 05.11.2015, misjärel sõlmiti hankeleping. Hankeleping on täidetud. Isegi juhul,
kui eeltõendamismenetluse käigus kogutud andmed annavad aluse OÜ Nordlin Ehitus vastu
kahju hüvitamise nõude esitamiseks, ei oma praegune haldusasi kahju hüvitamise menetluse
seisukohalt tähendust.

10. Tallinna Halduskohtu 20.10.2016 määrusega loeti OÜ Nordlin Ehitus kaebus esitatuks
kaebetähtaja rikkumisega (p 1), jäeti kaebetähtaja ennistamise taotlus rahuldamata (p 2) ning
lõpetati haldusasja menetlus (p 3), samuti tagastati kaebajale riigilõiv summas 1280 eurot (p 4).
HKMS § 266 lg 2 kohaselt kehtib 28. peatükis toodud eriregulatsioon nii tuvastamis- kui ka
tühistamiskaebustele. HKMS § 268 lg 4 järgi ei saa isik hankeasjas tugineda haldusakti
õigusvastasusele, kui ta on jätnud kasutamata võimaluse selle vaidlustamiseks. Seega kehtib
hankeasjades kohustusliku kohtueelse menetluse läbimise nõue ka tuvastamiskaebuse
esitamisel. HKMS § 266 lg-st 2 tulenevalt kehtib HKMS § 270 lg-s 1 sätestatud 10-päevane
kaebetähtaeg nii tühistamis- kui ka tuvastamiskaebuste puhul. Riigihangete vaidlustuskomisjon
tegi otsuse avalikult teatavaks 26.10.2015. Kaebus on halduskohtule esitatud 26.09.2016, seega
kaebetähtaega rikkudes.
HKMS § 270 lg 1 ei ole vastuolus põhiseadusega. Hankeasjades on sätestatud lühikesed kaebe-
ja menetlustähtajad menetluste venimise vältimiseks ja majanduselu efektiivsema toimimise
tagamiseks. PS § 15 ei eelda, et kaebeõigust peab saama teostada piiramatult. Isegi kui nõustuda
kaebajaga, et tal polnud HKMS § 270 lg-s 1 sätestatud tähtaja jooksul põhjust kaebust esitada,
oli kaebajal võimalik esitada kaebus kohtule varem. Ka HKMS § 270 lg 1 kohaldamata jätmise
korral ei oleks kaebus tähtaegne. Sellisel juhul kehtiks erinormina HKMS § 47 lg-s 2 sätestatud
30-päevane kaebetähtaeg, sest kaebaja on läbinud kohtueelse menetluse 23.09.2015 korralduse
nr 1404 osas ja see lühendab üldnormina kehtivaid kaebetähtaegu.
Ebaõige on kaebaja arusaam, et jõustunud riigihangete vaidlustuskomisjoni otsus sama
haldusakti kohta käivat kohtumenetlust ei takista. RHS § 127 lg-st 5 nähtuvalt on riigihangete
vaidlustuskomisjoni otsus hankijale täitmiseks kohustuslik. RHS § 127 lg-st 41 tulenevalt on
riigihangete vaidlustuskomisjoni otsus vaidlustamata osas siduv ka kohtule. Lubamatu on

                                                                                            4(9)
                                                                                      3-16-1918

olukord, kus kehtima jääks kaks vastandlikku täitedokumenti, mis on menetlusosalistele
siduvad.
HKMS § 71 lg-st 1 nähtuvalt saab seaduses sätestatud menetlustähtaja ennistada vaid juhul, kui
menetlusosaline ei saanud tähtaega järgida mõjuval põhjusel. Kaebaja peab tõendama või
usutavalt põhistama, et tal ei olnud võimalik esitada kaebust varem. HKMS § 71 lg 2 järgi võib
tähtaja ennistamist taotleda seaduses sätestatud tähtaja jooksul pärast menetlustähtajast
kinnipidamist takistanud mõjuva põhjuse äralangemist, kuid mitte hiljem kui 14 päeva
möödumisel päevast, kui nimetatud takistus ära langes. Kaebaja pidi juba vastustaja 26.05.2016
kirjast aru saama, et vastustaja kaalub tema suhtes õiguskaitsevahendite kohaldamist. Kui
kaebaja leidis, et ta saab oma õigusi efektiivselt kaitsta vaid 23.09.2015 korralduse nr 1404
vaidlustamisega, tulnuks kaebus riigihangete vaidlustuskomisjoni otsuse peale esitada HKMS
§ 270 lg-s 1 sätestatud 10-päevase kaebetähtaja jooksul nimetatud kirja kättesaamisest, s.o
hiljemalt 06.06.2016. Kui kaebaja sai vastustaja eeltõendamismenetluse taotlusest teada
12.09.2016, tulnuks HKMS § 71 lg 2 kohaselt esitada kaebus hiljemalt 22.09.2016. Kaebaja
esitas kaebuse alles 26.09.2016, järelikult ka seda tähtaega rikkudes.
11. Tallinna Halduskohtu 28.10.2016 määrusega mõisteti OÜ-lt Nordlin Ehitus Rae
Vallavalitsuse kasuks välja menetluskulud summas 900 eurot.
Riigikohtu halduskolleegium on 15.01.2015 otsuse nr 3-3-1-68-14 p-s 33 leidnud, et
riigihankeasjadest võrsunud vaidlusi ei saa käsitada haldusorgani igapäevase põhitegevusena.
Hankemenetluse läbiviimine on halduse kõrvalfunktsioon. Vaatamata asjaolule, et vastustaja
on varem riigihankeid läbi viinud ja tema teenistuses on õigusalaste teadmistega töötajad, ei saa
tema kantud haldusväliseid õigusabikulusid pidada põhjendamatuteks. Arvestades
riigihankevaidluste spetsiifilisust ning menetluse kiirust, võib ka haldusorganil olla vajadus
kasutada enda esindamiseks professionaalset õigusabi.
Vastustaja taotleb menetluskulude väljamõistmist summas 1170 eurot. Menetluskulusid
tõendavate dokumentidena on esitatud Kais, Pihlak & Partnerid Advokaadibüroo OÜ
21.10.2016 arve nr 16201 summas 1404 eurot (sh käibemaks 234 eurot) ja arve tasumist
tõendav 24.10.2016 maksekorralduse nr 27975. Arvestades asjaolu, et asi ei jõudnud veel
sisulise läbivaatamiseni, on põhjendatud õigusabikuluks 900 eurot.
12. OÜ Nordlin Ehitus esitas 31.10.2016 määruskaebuse Tallinna Halduskohtu 20.10.2016 ja
28.10.2016 määruste vaidlustamiseks, mille halduskohus edastas lahendamiseks Tallinna
Ringkonnakohtule.
MENETLUSOSALISTE SEISUKOHAD RINGKONNAKOHTUS
14. OÜ Nordlin Ehitus palub määruskaebuses tühistada Tallinna Halduskohtu 20.10.2016
määruse resolutsiooni p-d 1–4 ja Tallinna Halduskohtu 28.10.2016 määrus. Kaebaja palub jätta
määruskaebuse lahendamisel vastuolu tõttu põhiseadusega kohaldamata HKMS § 266 lg 2 ja §
268 lg 4; alternatiivselt jätta vastuolu tõttu põhiseadusega kohaldamata HKMS § 270 lg 1 osas,
milles see käsitleb tuvastamiskaebuse esitamist.
Täiendavad piirangud kaebeõigusele on põhjendatud üksnes ulatuses, milles need tagavad
hankemenetluse kiiret kulgemist. Tuvastamiskaebuse lahendamine ei põhjusta hankemenetluse
venimist, kuna selle tulemusena ei tühistata ühtegi hankemenetluses tehtud otsust. Järelikult on
seadusandja tahtega vastuolus samade piirangute kohaldamine nii tuvastamis- kui ka
tühistamiskaebusele. Tuvastamiskaebuse sidumine kohustusliku kohtueelse menetluse nõudega
oleks PS §-ga 15 kooskõlas üksnes juhul, kui hankija peaks esitama kahjunõude pakkuja vastu
samade tähtaegade jooksul. See võimaldaks pakkujal kaitsta oma õigusi läbi tuvastamiskaebuse


                                                                                            5(9)
                                                                                     3-16-1918

esitamise. Tuvastamiskaebuse sidumine kohustusliku kohtueelse menetluse nõudega oleks PS
§-ga 15 kooskõlas üksnes juhul, kui ka hankija peaks esitama kahjunõude pakkuja vastu samade
tähtaegade jooksul. See võimaldaks pakkujal kaitsta oma õigusi läbi tuvastamiskaebuse
esitamise. Riigihangete vaidlustuskomisjon saab menetleda õigusvastasuse tuvastamise kaebust
üksnes eeldusel, et pakkuja esitab hankija vastu kahjunõude (RHS § 126 lg 1 p 6). Muul juhul
peaks pakkuja esitama tühistamistaotluse, mis põhjustaks hankemenetluse põhjendamatu
venimise. Eelistada tuleb tõlgendust, et HKMS § 266 lg 2 ja § 268 lg 4 ei piira
tuvastamiskaebuse esitamist. Kui sel viisil tõlgendamine ei ole võimalik, tuleb jätta
asjassepuutuvad normid HKMS § 158 lg 4 alusel kohaldamata. HKMS § 266 lg 2 ja § 268 lg 4
piiravad ebaproportsionaalselt PS §-s 15 sätestatud põhiõigust pöörduda oma õiguste kaitseks
kohtusse.
Ebaõige on halduskohtu seisukoht, et korraldust nr 1404 saaks kohtus vaidlustada üksnes koos
riigihangete vaidlustuskomisjoni otsusega. Korralduse õigusvastasuse tuvastamine ei muuda
haldusakti kehtetuks ega pane kellelegi uusi õigusi või kohustusi. Halduskohtu seisukoht oleks
asjakohane üksnes juhul, kui kehtiks kaks vastandlikku otsust tühistamisnõuete lahendamise
kohta. Kuivõrd riigihangete seadus ei näe ette õigusvastasuse tuvastamise vaidlustuse esitamise
võimalust, on ilmne, et kohustusliku kohtueelse menetlusega on hõlmatud üksnes
tühistamisvaidlused. Ka juhul, kui tuvastamiskaebuse esitamisele eelneb kohustuslik
kohtueelne menetlus, tuleb tuvastamiskaebus esitada 3 aasta jooksul. HKMS § 268 lg-t 1 tuleb
tõlgendada selliselt, et kaebust ei esitata mitte riigihangete vaidlustuskomisjoni otsuse, vaid
haldusakti peale, sõltumata varasemast vaidlustusmenetlusest. Kui HKMS § 46 lg-s 5 sätestatud
kaebetähtaeg ei rakendu, tuleb HKMS § 270 lg 1 jätta kohaldamata vastuolu tõttu
põhiseadusega tuvastamiskaebust puudutavas osas samadel põhjendustel, mis puudutavad
HKMS § 266 lg 2 ja § 268 lg 4 kohaldamata jätmist.
HKMS § 270 lg-s 1 sätestatud 10-päevase kaebetähtaja kohaldamise korral kuulub
kaebetähtaeg ennistamisele. Menetlustähtajast kinnipidamise takistus langes ära 12.09.2016,
kui kaebaja sai teada eeltõendamismenetluse taotlusest ja Rae Vallavalitsuse kavatsusest
esitada OÜ Nordlin Ehitus vastu kahjunõue. Samas selgub lõplik nõude sisu ja ulatus siis, kui
Rae Vallavalitsus esitab konkreetse kahjunõude. Nimetatud kuupäevast tuleks arvestada ka
ennistamistaotluse esitamise tähtaja kulgemist. Rae Vallavalitsuse 26.05.2016 kirjast ei olnud
võimalik teha järeldusi vastustaja edasise tegevuse kohta, mistõttu ei olnud OÜ-l Nordlin Ehitus
võimalik varem näha ette oma õiguste rikkumist.

Rae Vallavalitsuse taotlus menetluskulude väljamõistmiseks tuleb jätta rahuldamata. Üldjuhul
peavad haldusorganid olema võimelised oma haldusakte halduskohtumenetluses kaitsma
iseseisvalt, kasutamata advokaadi abi, ning nende õigusabikulud ei ole põhjendatud (Riigikohtu
halduskolleegiumi 24.04.2001 otsuse nr 3-3-1-19-01 p 3; 18.12.2003 otsuse nr 3-3-1-75-03 p
9). Hankevaidluses välise õigusabi kasutamine ei ole hädavajalik kulutus, kui tegemist on
arvuka töötajaskonnaga organisatsiooniga, kelle jaoks riigihangete korraldamine on igapäevane
majandustegevus (Tallinna Halduskohtu 22.02.2016 otsuse nr 3-15-3213 p 36). Riigihangete
korraldamine on osa Rae Vallavalitsuse igapäevasest tegevusest, sest vastustaja on 2016. aastal
korraldanud juba 37 riigihanget. Riigihangete registris on 2016. aastal avaldanud Rae
Vallavalitsuse nimel hanketeateid nii vallasekretär Martin Minn kui ka jurist Ergo Pallo. Seega
on Rae Vallavalitsuses tööl vähemalt kaks juriidilise kõrgharidusega isikut, kes on kursis
riigihangete valdkonnaga ning oleksid olnud võimelised esindama vastustajat praeguses
haldusasjas.
15. Rae Vallavalitsus palub vastuses määruskaebusele jätta see rahuldamata.



                                                                                           6(9)
                                                                                   3-16-1918

RHS § 127 lg-st 5 nähtuvalt on riigihangete vaidlustuskomisjoni otsus hankijale täitmiseks
kohustuslik ning RHS § 127 lg-st 41 tulenevalt vaidlustamata osas siduv ka kohtule. Seega ei
saa kohus teha kaebuse lahendamisel otsust, mis oleks vastuolus riigihangete
vaidlustuskomisjoni jõustunud lahendiga. Õiged on halduskohtu põhjendused, et HKMS § 270
lg 1 kohaldamata jätmisel kohalduks HKMS § 47 lg-s 2 sätestatud 30-päevane tähtaeg. Puudub
mõistlik põhjus, millest tulenevalt saaks HKMS § 266 lg 2 ja § 268 lg 4 või § 270 lg 1 olla
põhiseadusega vastuolus.

Menetluskulude väljamõistmine on põhjendatud. Tegemist ei ole Rae Vallavalitsuse igapäevase
tegevusega. Vaidluse ese väljub tavapärase riigihanke korralduse küsimuste ringist. Vaidlus
on keskendunud eelkõige tähtaja ennistamise ja sellega seotud normide põhiseaduslikkuse
küsimusele ning kogu vaidlus on seotud Rae Vallavalitsuse potentsiaalse tsiviilõigusliku kahju
hüvitamise nõude ning algatatud eeltõendamismenetlusega.


RINGKONNAKOHTU PÕHJENDUSED
16. Ringkonnakohus annab esmalt hinnangu Tallinna Halduskohtu 20.10.2016 määrusele (I)
ning võtab seejärel seisukoha Tallinna Halduskohtu 28.10.2016 määruse osas (II).

                                              I

17. Tallinna Halduskohtu 20.10.2016 määrust puudutavas osas jääb määruskaebus
rahuldamata.

18. Määruskaebuse esitaja taotleb HKMS § 266 lg 2 ja § 268 lg 4 kohaldamata jätmist vastuolu
tõttu põhiseadusega osas, milles need puudutavad tuvastamiskaebuse esitamist. Samasisuline
taotlus on juba praeguse haldusasja raames lahendatud Tallinna Ringkonnakohtu 09.11.2016
määruse resolutsiooni p-ga 1, millega jäeti taotlus rahuldamata. OÜ Nordlin Ehitus ei ole
31.10.2016 määruskaebuses esitanud selliseid täiendavaid seisukohti, mis annaksid
ringkonnakohtule alust asuda 09.11.2016 määruses väljendatust erinevale seisukohale. Ka
määruskaebuse esitaja väited seoses RHS § 127 lg-tega 41 ja 5 ei muuda ringkonnakohtu
seisukohta. Õigusvastasuse tuvastamise nõude menetluses hindab kohus vaidlustatud
hankedokumendi õiguspärasust sarnaselt vaidlustuskomisjoniga hankedokumendi kehtetuks
tunnistamise menetluses. Seega tekiks tuvastamiskaebuse võimaliku rahuldamise korral kaks
vastandlikku otsust hoolimata sellest, et tuvastamiskaebuse rahuldamine ei too endaga kaasa
hankedokumendi tühistamist. Samuti on Riigikohtu halduskolleegium 22.02.2012 otsuse nr 3-
3-1-2-12 p-s 21 rõhutanud, et kaebuse rahuldamise korral hankemenetluses tuleb kohtul
selgesõnaliselt tühistada ka vaidlustuskomisjoni otsus. Nimetatud seisukoht kehtib ka
tuvastamiskaebuse menetlemisel, mistõttu ei saaks kohus rahuldada hankemenetluse raames
esitatud tuvastamiskaebust, tühistamata vaidlustuskomisjoni otsust.

19. Samadel põhjendustel taotleb määruskaebuse esitaja HKMS § 270 lg 1 kohaldamata jätmist
osas, milles see puudutab tuvastamiskaebuse esitamist. Ringkonnakohtu 09.11.2016 määruses
väljendatud seisukohad on kohaldatavad ka HKMS § 270 lg 1 põhiseadusele vastavuse
hindamisel, mistõttu jääb esitatud taotlus ka selles osas rahuldamata.

20. Eelnevast nähtuvalt ei saa seega hankeasjades tulla ühelgi juhul kohaldamisele HKMS § 46
lg-s 5 sätestatud kolmeaastane tähtaeg tuvastamiskaebuse esitamiseks, mistõttu tuli kaebus
esitada halduskohtule HKMS § 270 lg-s 1 sätestatud 10-päevase tähtaja jooksul alates



                                                                                         7(9)
                                                                                    3-16-1918

riigihangete vaidlustuskomisjoni otsuse avalikult teatavaks tegemisest. OÜ Nordlin Ehitus
kaebus on esitatud seaduses sätestatud kaebetähtaega rikkudes.

21. Kaebetähtaja ennistamata jätmise ja menetluse lõpetamise osas nõustub ringkonnakohus
halduskohtuga ega pea vajalikuks halduskohtu määruses toodud põhjendusi korrata (HKMS §
201 lg 4 ja § 203 lg 2).

22. Halduskohus on jõudnud õigele järeldusele, et kaebetähtaja ennistamise taotlus on esitatud
hilinemisega. Ringkonnakohus ei jaga määruskaebuse esitaja arusaama, et kaebuse esitamise
takistus langeb ära alles pärast konkreetse kahju hüvitamise nõude esitamist Rae Vallavalitsuse
poolt.

Ka juhul, kui lugeda kaebetähtaja ennistamise taotlus esitatuks õigeaegselt, puuduvad alused
selle rahuldamiseks. Üksnes määruskaebuse esitaja subjektiivne arvamus, et riigihangete
vaidlustuskomisjoni 26.10.2015 otsuse avalikult teatavaks tegemise ajal ei oleks korralduse nr
1404 p 2 vaidlustamine aidanud tema õiguste kaitsele kaasa, ei ole kaebetähtaja ennistamise
aluseks.
Kaebetähtaja ennistamata jätmine ei kahjusta ülemäära määruskaebuse esitaja õigusi.
Ringkonnakohus jääb 09.11.2016 määruse nr 3-16-1918 p-s 14 väljendatud seisukoha juurde,
et OÜ-l Nordlin Ehitus on võimalik saada hankija võimaliku kahju hüvitamise nõude vastu
kohtulikku kaitset tsiviilkohtumenetluses. Kahju hüvitamise nõuet lahendades tuvastab kohus
eraldiseisvalt konkreetse menetluse raames nõude aluseks oleva otsuse või tegevuse võimaliku
õigusvastasuse. Seega on pakkujal võimalik oma õigusi kaitsta hilisemas kahju hüvitamise
nõude menetluses ka juhul, kui ta eelnevalt õigusvastasuse tuvastamise nõuet ei esita.

                                              II

23. Menetluskulude väljamõistmise osas tuleb määruskaebus rahuldada. Ringkonnakohus
tühistab Tallinna Halduskohtu 28.10.2016 määruse ja teeb uue määruse, millega jätab
vastustaja menetluskulud tema enda kanda.

24. Vaidlus seondus küll riigihankemenetlusega, kuid taandus eelkõige halduskohtumenetluse
seadustiku sätete tõlgendamisele ning kaebuse tähtaegsuse hindamisele. Selliste õiguslike
küsimuste lahendamine ei välju haldusorgani põhitegevuse ringist. Haldusorgani jaoks ei saa
pidada ebamõistlikult keerukaks käsitleda ja hinnata halduskohtumenetluse, s.o kaebetähtaja
ning HKMS 28. peatüki sätete tõlgendamisega seonduvaid küsimusi. Haldusorganit esindavad
halduskohtumenetluses juriidilist haridust omavad töötajad, mistõttu eelduslikult hõlmavad
nende tööülesanded ka kitsalt menetlusõiguslike probleemide käsitlemist. Samuti ei ole
haldusasja materjalid mahukad ning asjas ei jõutud sisulise vaidluseni. Seega ei olnud tegemist
õiguslikult keeruka vaidlusega, mis oleks nõudnud täiendava juriidilise abi kasutamist. Üksnes
asjaolu, et asi on seotud Rae Vallavalitsuse ja OÜ Nordlin Ehitus vahelise võimaliku
tsiviilvaidlusega, ei anna alust menetluskulude väljamõistmiseks. Menetluskulude
väljamõistmisel halduskohtumenetluse raames lähtub kohus konkreetse haldusasja vaidluse
asjaoludest ning keerukusest.

Ka haldusasja menetluse kiire läbiviimine ei anna alust asuda vastupidisele seisukohale.
Tallinna Halduskohtu 30.09.2016 määruse resolutsiooni p-st 5 nähtub, et vastustajal tuli vastus
kaebusele esitada 7 päeva jooksul ning vastus 07.10.2016 määruskaebusele samuti 7 päeva
jooksul (10.10.2016 määruse resolutsioon p 2). Kohtu poolt antud tähtajad ei olnud
ebamõistlikud lühikesed, et haldusorganil endal ei oleks olnud võimalik vastuseid esitada.

                                                                                          8(9)
                                                                                     3-16-1918


25. Eeltoodust tulenevalt jääb määruskaebus rahuldamata ning halduskohtu määrus muutmata
osas, mis puudutab Tallinna Halduskohtu 20.10.2016 määruse vaidlustamist. Samuti jääb
rahuldamata määruskaebuse esitaja taotlus jätta kohaldamata HKMS § 266 lg 2, § 268 lg 4 ja §
270 lg 1 vastuolu tõttu põhiseadusega osas, milles need puudutavad tuvastamiskaebuse
esitamist. Määruskaebus tuleb rahuldada osas, mis puudutab Tallinna Halduskohtu 28.10.2016
määruse vaidlustamist. Selles osas teeb ringkonnakohus uue määruse, millega jätab vastustaja
menetluskulude väljamõistmise taotluse rahuldamata.



 /allkirjastatud digitaalselt/   /allkirjastatud digitaalselt/   /allkirjastatud digitaalselt/
        Oliver Kask                   Villem Lapimaa                   Kaire Pikamäe




                                                                                           9(9)
