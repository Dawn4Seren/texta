                                                                                     1-16-10719




                          KOHTUMÄÄRUS
Kohus                              Viru Maakohus

Määruse tegemise aeg ja koht       14. detsember 2016, Narva kohtumaja

Kohtunik                           Mari-Liis Avikson (kirjalikus menetluses)

Kriminaalasja number               1-16-10719

Kriminaalasja sisu                 Soome Vabariigi Itä-Uusimaa prokuratuuri 10.08.2015
                                   otsuse tunnustamise ja täitmise otsustamine Aleksandr
                                   Naumanise suhtes

Süüdimõistetu                      Aleksandr Naumanis
                                   isikukood 38912167010, sünd. 16.12.1989, elukoht xxx,
                                   Eesti vabariik. Süüdi mõistetud Soome Vabariigi Itä-
                                   Uusimaa prokuratuuri 10.08.2015 otsusega.
Menetlustoiming                    Euroopa    Liidu     liikmesriigi      rahalise     karistuse
                                   tunnustamine ja täitmine
RESOLUTSIOON

1. KrMS § 48911 lg 1 p 1, § 50872 alusel tunnistada lubatavaks Aleksandr Naumanise suhtes
tehtud Soome Vabariigi Itä-Uusimaa prokuratuuri 10.08.2015 otsuse täitmine Eesti
Vabariigis.

2. KrMS § 50874 alusel pööratakse Aleksandr Naumanisele mõistetud rahaline karistus 150
(ükssada viiskümmend) eurot Eesti riigituludesse.

3. Rahaline karistus tasuda ühe kuu jooksul kohtumääruse jõustumisest
Rahandusministeeriumi arveldusarvele Swedbank – EE932200221023778606; SEB Pank –
EE891010220034796011; Nordea Bank – EE701700017001577198 või Danske Bank –
EE403300333416110002. Maksekorraldusele märkida viitenumber 4100065064 ning
maksekorralduse selgitusse: „1-16-10719, Aleksandr Naumanis, rahaline karistus“. Kui
rahaline nõue ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Määrus edastada Aleksandr Naumanisele ning Riigi Tugiteenuste Keskusele. Jõustunud määrus
edastada jõustumistempli ja kohtu pitsatiga kinnitatult Eesti Vabariigi Justiitsministeeriumile.
                                                                                        1-16-10719

Edasikaebamise kord

Määruse peale on õigus esitada määruskaebus Viru Maakohtu Narva kohtumajale 15
(viieteistkümne) päeva jooksul, alates päevast, mil isik sai vaidlustatavast määrusest teada või pidi
teada saama.

Maakohus tuvastas

Viru Maakohtule saabus 05.12.2016 Justiitsministeeriumi kaudu taotlus Aleksandr Naumanise
suhtes Soome Vabariigi Itä-Uusimaa prokuratuuri 10.08.2015 otsuse tunnistamiseks ja täitmise
otsustamiseks.

Soome Vabariigi Itä-Uusimaa prokuratuuri 10.08.2015 otsusega tunnistati Aleksandr Naumanis
süüdi Soome Vabariigi Liikluskorraldust takistava seadme keelustamise seaduse § 3, § 2;
Teeliiklusseaduse § 105a, § 105a (1); Euroopa Parlamendi ja Nõukogu määruse (EL) nr 165/2014
autovedudel kasutavate sõidumeerikute kohta § 165; Karistusseadustiku ptk 7 § 3 järgi ja karistati
rahalise karistusega 150 (ükssada viiskümmend) eurot. Kohtuotsus jõustus 10.09.2015. Otsuse
aegumise kuupäev on 09.08.2020. Aleksandr Naumanis on tunnistatud süüdi selle eest, et
19.06.2015 kell 10:52, 3. mantee Nurmijärvi, Soomes Aleksandr Naumanis omas radaranduri
magnetit. Ta kasutas radaranduri magnetit, et manipuleerida sõidumeerikut ja juhikaarti.
Naumanis salvestas juhikaardile ebaõige informatsiooni. Taotluse kohaselt on rahaline karistus
summas 150 eurot. Soome Vabariik ei luba kohaldada alternatiivseid meetmeid juhul, kui rahalise
karistuse määramise otsust ei ole võimalik tervikuna või osaliselt täita.

Maakohtu seisukoht

Kohus, tutvunud Soome Vabariigi tunnistusega rahaliste karistuste vastastikuse tunnustamise
põhimõtte kohaldamise kohta, leiab, et Soome Vabariigi Itä-Uusimaa prokuratuuri 10.08.2015
otsuse täitmine tuleb Aleksandr Naumanisele mõistetud rahalise karistuse osas tunnistada
lubatavaks.

KrMS § 50872 lg 1 p 1 ja 2 kohaselt toimub rahatrahvi või rahalise karistuse tunnustamine ja
täitmine KrMS §-des 4896–48911 sätestatud korras järgmise erisusega: otsuse tunnustamise
otsustab karistatud isiku elukoha järgne maakohus või elukoha puudumise korral Harju
Maakohus; kohus otsustab välisriigi otsuse tunnustamise kirjalikus menetluses taotluse kohtusse
saabumisest arvates 30 päeva jooksul.

Kuna Aleksandr Naumanise elukoht on Narvas, otsustab kohtuotsuse tunnustamise Viru
Maakohtu Narva kohtumaja.

KrMS § 50870 punktide 1-8 kohaselt on rahalise karistuse või rahatrahvi tunnustamine ja täitmine
lubatud, sõltumata teo karistatavusest Eesti seaduse järgi, kui otsuse teinud riigis on ette nähtud
karistus järgmiste süütegude eest:
    1) KrMS § 4896 lõikes 1 nimetatud kuriteod;
    2) liiklussüüteod, sealhulgas süüteod, mis seonduvad töö- ja puhkeaja ning autoveo ohutus-
        ja sõiduaja nõuetega;
    3) salakaubavedu;
    4) intellektuaalse omandi vastased süüteod;
    5) tervisevastased süüteod;
                                                                                      1-16-10719

    6) karistusseadustiku 13. peatüki 1. jao 2. jaotises nimetatud kahjustamissüüteod;
    7) vargus;
    8) Euroopa Ühenduse asutamislepingu ja Euroopa Liidu lepingu VI jaotise alusel
       vastuvõetud õigusaktidest tulenevate kohustuste täitmise eesmärgil otsuse teinud riigi
       poolt süüteoks tunnistatud teod.

KrMS § 50871 p 3 kohaselt on kohtuotsuse tunnustamine ja täitmine keelatud, kui otsus on tehtud
muu teo suhtes kui KrMS §-s 50870 nimetatud tegu.

Süütegu, mille eest Aleksandr Naumanisele mõistetud karistuse tunnustamist taotletakse, sisaldub
kriminaalmenetluse seadustiku (KrMS) § 50870 p 2 toodud süütegude kataloogis ning seega on
rahalise karistuse tunnustamine ja täitmine lubatud sõltumata teo karistatavusest Eesti Vabariigis.
Kohus ei ole täheldanud ka ühegi KrMS § 50871 toodud kohtuotsuse tunnustamist ja täitmist
piirava või välistava asjaolu esinemist.

Eesti Vabariigis kehtiva õiguse kohaselt kvalifitseeritakse Aleksandr Naumanise tegu
liiklusseadustiku § 215 järgi ning selle eest on võimaliku karistusena ette nähtud rahatrahv kuni
300 trahviühikut. Kuna Eesti Vabariigi karistusseadustiku § 47 lg 1 kohaselt võib kohus väärteo
eest mõista rahatrahvi kolm kuni kolmsada trahviühikut ning trahviühiku suurus ei või olla
väiksem kui 4 eurot, siis maksimaalne rahatrahv on 1200 eurot. Kuna Aleksandr Naumanisele
Soome Vabariigi Itä-Uusimaa prokuratuuri 10.08.2015 otsusega mõistetud rahaline karistus 150
eurot jääb siseriiklikus õiguses sama liiki teo eest ettenähtud rahalise iseloomuga sanktsiooni
ülemmäära sisse, siis ei kuulu tunnustatav rahaline karistus KrMS § 50872 lg 1 p 4 kohaselt ka
vähendamisele.

Seega tuleb Soome Vabariigi Itä-Uusimaa prokuratuuri 10.08.2015 otsuse täitmine tunnistada
Aleksandr Naumanisele mõistetud rahalise karistuse osas lubatavaks täies ulatuses. Kuna kohtule
esitatud materjalidest ei tulene teistsugust kokkulepet, siis tuleb Aleksandr Naumanise täitmisest
laekuv raha kanda vastavalt KrMS § 50874 Eesti riigituludesse.

Määruse tegemisel juhindus kohus KrMS § 48911 lg 1 p 1, § 50872 lg 1 ja § 50874.

/allkirjastatud digitaalselt/

Mari-Liis Avikson
Kohtunik
