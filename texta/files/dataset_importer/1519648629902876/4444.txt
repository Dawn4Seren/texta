                                                                                              1




                           KOHTUMÄÄRUS

Kohus                                 Viru Maakohus

Määruse tegemise aeg ja koht          24.10.2016, Rakvere kohtumaja

Kohtuasja number                      4-16-4386

Kohtunik                              Tiit Kullerkupp

Kohtuistungi sekretär                 Merle Kaegas

Kohtuasi                              Politsei- ja Piirivalveameti Ida prefektuuri avaldus
                                      Priit Tannberki rahatrahvi asendamiseks arestiga

Menetlusosalised                      Avaldaja: Politsei- ja Piirivalveameti Ida prefektuur
                                      Võlgnik: Priit Tannberk (ik 37607305236, elukoht
                                      xxxx)

Asja läbivaatamise kuupäev            24.10.2016


RESOLUTSIOON

Rahuldada Politsei- ja Piirivalveameti (registrikood 70008747, asukoht Pärnu mnt 139,
Tallinn) Ida prefektuuri taotlus.

Asendada Politsei- ja Piirivalveameti Ida prefektuuri korrakaitsebüroo Rakvere
politseijaoskonna patrullpolitseiniku Aimar Anijärve 30.07.2013 kiirmenetluse otsusega
väärteoasjas nr 2590,13,002670 Priit Tannberkile KarS § 218 lg 1 alusel määratud
rahatrahv 25 trahviühikut summas 100 eurot, arestiga 2 (kaks) päeva.

Karistus pöörata täitmisele koheselt, aresti kandmise aja alguseks lugeda 24.10.2016.

Välja mõista Priit Tannberkilt menetluse erikuluna sundtoomise kulu 18.70 eurot, mis
tuleb tasuda 30 päeva jooksul käesoleva kohtumääruse jõustumisest arvates Maksu- ja
Tolliameti    arveldusarvele    SEB    Pank     EE351010052031000004,         Swedbank
EE502200221014193355, Nordea Pank EE401700017002872300 või Danske Bank
EE873300333499990003, viitenumbriga 99916700076073 ning selgitusega: „Priit
Tannberk, 4-16-4386, sundtoomise kulu“. Kui rahaline nõue pole täies ulatuses
tähtaegselt tasutud, suunatakse nõue kohtutäiturile täitemenetlusse täitetäitemenetluse
seadustikus sätestatud korras.
                                                                                            2

Kohtumääruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Määruse väljatrükk saata täitmiseks Politsei- ja Piirivalveameti Ida prefektuurile ja
teadmiseks kohtutäitur Kersti Vilbole ning toimetada kätte Priit Tannberkile.

Asjaolud ja kohtumääruse põhjendused

Politsei- ja Piirivalveameti Ida prefektuur esitas 01.06.2016 Viru Maakohtule avalduse Priit
Tannberkile määratud rahatrahvi asendamiseks arestiga.

Politsei- ja Piirivalveameti Ida prefektuuri korrakaitsebüroo Rakvere politseijaoskonna
patrullpolitseiniku Aimar Anijärve 30.07.2013 kiirmenetluse otsusega väärteoasjas nr
2590,13,002670 määrati Priit Tannberkile KarS § 218 lg 1 alusel karistuseks rahatrahv
25 trahviühikut summas 100 eurot. Kohtuvälise menetleja otsus rahatrahvi määramise kohta
jõustus 15.08.2013. Kuna Priit Tannberk ei tasunud rahatrahvi õigeaegselt ja vabatahtlikult,
alustas kohtutäitur Kersti Vilbo 06.11.2013 tema suhtes antud väärteoasjas täitemenetluse.
27.04.2016 teavitas kohtutäitur kohtuvälist menetlejat rahatrahvi täitmise võimatusest.
Eeltoodust tulenevalt ning juhindudes KarS § 72 lg-st 1 ja TMS § 201 lg-st 1, taotleb avaldaja
asenduskaristuse kohaldamist Priit Tannberki suhtes tasumata rahatrahvi 100 euro osas ja seda
ilma kohtuvälise menetleja osavõtuta.

Võlgnik Priit Tannberk kinnitas 24.10.2016 kohtuistungil, et rahatrahv on tasumata kuna
puudusid vahendid.

VTMS § 211 lg 1 järgi teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.
KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti.
Kohus, tutvunud kohtule esitatud avalduse ja selle lisadega ning kuulanud ära võlgniku, leiab,
et avalduses sisalduv taotlus on põhjendatud ja kuulub rahuldamisele. Arvestades eeltoodut,
asendab kohus KarS § 72 ja § 69 alusel Priit Tannberkile Politsei- ja Piirivalveameti Ida
prefektuuri korrakaitsebüroo Rakvere politseijaoskonna patrullpolitseiniku Aimar Anijärve
30.07.2013 kiirmenetluse otsusega väärteoasjas nr 2590,13,002670 KarS        § 218 lg 1 alusel
määratud rahatrahvi 25 trahviühikut summas 100 eurot, arestiga 2 päeva.
KrMS § 173 lg 1 p 2 ja lg 3 kohaselt on erikulud kriminaalmenetluse kuludeks ning erikulud
hüvitab isik, kelle süül need on tehtud. KrMS § 176 lg 1 p 2 kohaselt on erikuludeks
sundtoomise kulud. Eeltoodust tulenevalt tuleb Priit Tannberkilt mõista välja menetluse
erikuluna sundtoomise kulu 18.70 eurot.

Kohtunik                            /digitaalselt allkirjastatud/             Tiit Kullerkupp
