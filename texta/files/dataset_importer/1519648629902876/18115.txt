                            KOHTUMÄÄRUS
Kohus                               Harju Maakohus
Kohtunik                            Piret Rõuk
Kohtujurist                         Evelin Neltsas
Tsiviilasja number                  2-16-1387
Määruse tegemise aeg ja koht        18. aprill 2016, Tallinn, Kentmanni kohtumaja
Tsiviilasi                          XXXavaldus Norra Kuningriigi Ost-Finnmarki maakohtu
                                    24.04.2015 tagaseljaotsuse asjas nr 14-051967TVI-OSFI
                                    Eesti Vabariigis tunnustamiseks ja täitmiseks
Menetlustoiming                     Avalduse lahendamine
Menetlusosalised ja nende           Avaldaja: XXX; lepinguline esindaja advokaat Trond
esindajad                           Waland (Advokaadibüroo Sylte AS, Postbox 1013,
                                    Lundsiden       4687      Kristiansand;      e-post
                                    trond@advokatsylte.no)
                                    Puudutatud isik: XXXOÜ (registrikood XXX, XXX, e-
                                    post XXX; XXX); seaduslik esindaja juhatuse liige XXX
Resolutsioon
   1. Võtta menetlusse XXX avaldus Norra Kuningriigi Ost-Finnmarki maakohtu 24.04.2015
      tagaseljaotsuse asjas nr 14-051967TVI-OSFI Eesti Vabariigis tunnustamiseks ja
      täitmiseks.
   2. Rahuldada avaldus.
   3. Tunnustada ja tunnistada Eesti Vabariigis täidetavaks Norra Kuningriigi Ost-Finnmarki
      maakohtu 24.04.2015 tagaseljaotsuse asjas nr 14-051967TVI-OSFI, millega mõisteti
      XXXOÜ-lt c/o XXXilt välja kahjutasu XXX summas 2103621 kr (kaks miljonit sada
      kolm tuhat kuussada kakskümmend üks) ulatuses 14 päeva jooksul alates kohtuotsuse
      edastamisest ning kohustatakse XXXOÜ-lt c/o XXXi hüvitama XXXkohtukulud 51 750
      kr (viiskümmend üks tuhat seitsesada viiskümmend) 14 päeva jooksul alates kohtuotsuse
      edastamisest.
   4. XXXil on õigus esitada Norra Kuningriigi Ost-Finnmarki maakohtu 24.04.2015
      tagaseljaotsus asjas nr 14-051967TVI-OSFI Eesti kohtutäiturile täitmiseks.
   5. Menetluskulud jätta avaldaja XXXkanda.
   6. Toimetada kohtumäärus kätte avaldajale ja puudutatud isikule.



Edasikaebamise kord
Määruse peale võib avaldaja või võlgnik esitada määruskaebuse Tallinna Ringkonnakohtule
Harju Maakohtu kaudu ühe kuu jooksul alates määruse kättetoimetamisest Eesti Vabariigis, kahe
kuu jooksul kättetoimetamisest välisriigis. Määruskaebuse esitamisel tuleb tasuda riigilõiv 50
eurot.
Menetluse käik
1. Harju Maakohtule esitati avaldus Norra Kuningriigi Ost-Finnmarki maakohtu 24.04.2015
   tagaseljaotsuse asjas nr 14-051967TVI-OSFI Eesti Vabariigis tunnustamiseks ja täitmiseks.
2. Otsusest nähtub, et hageja ja kostja sõlmisid 2012 aprillis lepingu eramaja püstitamiseks.
   Kostja ei täitnud lepingut nõuetekohaselt. Kohtukutse koos kirjaliku vastuse nõudega on
   edastatud kostjale 19.05.2014 Harju Maakohtu poolt. Kostjat informeeriti ka võimaliku
   tagaseljaotsuse langetamisest.

Kohtumääruse põhjendused
3. Kohus, tutvunud esitatud avaldusega, leiab, et see vastab tsiviilkohtumenetluse seadustiku
   (TsMS) nõuetele ja ei esine menetlusse võtmisest keeldumise aluseid.
4. TsMS § 475 lg 1 p 14 kohaselt on välisriigi kohtulahendite tunnustamine ja täitmine hagita
   asi. TsMS § 477 lg 1 kohaselt hagita asja vaatab kohus läbi hagimenetluse sätete kohaselt,
   arvestades hagita menetluse kohta sätestatud erisusi.
5. TsMS § 620 lg 3 kohaselt tunnustatakse välisriigi kohtulahendit Eestis, ilma et selleks oleks
   vaja läbi viia eraldi kohtumenetlust. Siiski võib taotleda selle tunnustamise lahendamist
   TsMS 62. peatükis lahendi täidetavaks tunnistamiseks ettenähtud korras, kui tunnustamise
   üle on vaidlus või kui see on isikule muul põhjusel tema õiguste teostamiseks vajalik.
   Tunnustamisest keeldumise alused on loetletud TsMS § 620 lg-s 1.
6. Kuivõrd tunnustamist ja täidetavaks tunnistamist puudutav kohtuotsus on tehtud 2015 aastal
   Norra Kuningriigis, siis kohaldub antud juhul tsiviil- ja kaubandusasjade kohtualluvuse ning
   neid käsitlevate kohtuotsuste tunnustamise ja täitmise konventsioon (nn Lugano 2007
   konventsioon, edaspidi konventsioon).
7. Konventsiooni artikkel 33 lg 1 kohaselt tunnustatakse konventsiooniga seotud riigis tehtud
   kohtuotsust teistes konventsiooniga seotud riikides ühegi erimenetluse järgmist nõudmata.
   Konventsiooni artikkel 53 kohaselt esitab kohtuotsuse tunnustamist või selle täitmist taotlev
   asjaosaline kohtuotsuse koopia, mis vastab selle ehtsuse kindlakstegemise tingimustele.
   Kohtuotsuse täitmist taotlev asjaosaline esitab lisaks sellele veel artiklis 54 nimetatud
   tunnistuse, ilma et see piiraks artikli 55 kohaldamist. Konventsiooni artikkel 54 kohaselt
   annab kohtuotsuse teinud konventsiooniga seotud riigi kohus või pädev asutus huvitatud
   isiku taotlusel välja tunnistuse, kasutades konventsiooni V lisas esitatud tüüpvormi.
8. Konventsiooni artikli 41 kohaselt kohtuotsus tunnistatakse täidetavaks kohe pärast artiklis 53
   kirjeldatud formaalsuste täitmist ilma artiklites 34 ja 35 sätestatud kontrollimiseta. Poolel,
   kelle vastu täitmist taotletakse, ei ole menetluse selles staadiumis õigust teha taotluse kohta
   esildisi.
9. Avaldaja on menetluses esitanud 24.04.2015 Ost-Finnmarki maakohtu (esimene aste)
   tagaseljaotsuse asjas nr 14-051967TVI-OSFI koopia koos tõlke ja konventsiooni lisa V
   kohase tunnistusega. Seega kuulub konventsiooni artikli 41 alusel XXX avaldus Norra
   Kuningriigi Ost-Finnmarki maakohtu 24.04.2015 tagaseljaotsuse asjas nr 14-051967TVI-
   OSFI Eesti Vabariigis tunnustamiseks ja täitmiseks rahuldamisele.
10. Konventsiooni artikkel 40 lg 1 sätestab, et taotluse esitamise menetlust reguleerib selle riigi
    õigus, kus kohtuotsuse täitmist taotletakse.
11. TsMS § 172 lg 1 tulenevalt kannab hagita menetluses menetluskulud isik, kelle huvides
    lahend tehakse. Kui hagita menetluses osaleb mitu isikut, võib kohus otsustada, et
    menetluskulud kannab täielikult või osaliselt mõni menetlusosaline, kui see on asjaolusid
                                                                                                 2
    arvestades õiglane, muu hulgas siis, kui see menetlusosaline esitas põhjendamatu taotluse,
    väite või tõendi. Arvestades käesoleva tsiviilasja materjale peab kohus põhjendatuks jätta
    menetluskulud avaldaja kanda.
12. TsMS § 625 lg 2 kohaselt määruse peale, millega välisriigi kohtulahend tunnistati täidetavaks
    või täidetavaks tunnistamist muudeti, võivad esitada määruskaebuse sissenõudja ja võlgnik.
    Määruskaebuse esitamise tähtaeg on üks kuu alates määruse kättetoimetamisest, välisriiki
    kättetoimetamise puhul aga kaks kuud kättetoimetamisest.




/allkirjastatud digitaalselt/
Piret Rõuk
kohtunik




                                                                                               3
