                                                                             4-16-2323




                       KOHTUMÄÄRUS
Kohus                        Harju Maakohus

Määruse tegemise aeg ja 28.03.2016 Tallinnas Liivalaia kohtumajas
koht

Väärteoasja number           4-16-2323

Kohtukoosseis                Kohtunik Velmar Brett

Kaebuse sisu                 OÜ Koolitusveeb kaebus Tallinna Linnavalitsuse
                             07.03.2016. a määrusele nr 139345 väärteoasjas nr
                             410116003022

Kaebuse esitaja              OÜ Koolitusveeb (registrikood: 11816779)
(menetlusalune isik)         Aadress: XXX

Kaitsja                      vandeadvokaat Rait Sarjas
                             Advokaadibüroo Küllike Namm
                             Aadress: Raekoja plats 20, 51004 Tartu
                             Tel: 7 330 566
                             E-post: rait.sarjas@namm.ee

Kohtuväline menetleja        Tallinna Linnavalitsus (Tallinna Munitsipaalpolitsei
                             Ameti kaudu)
                             Aadress: Paldiski mnt 48a Tallinn 10614
                             Tel: 661 9860
                             E-post: munitsipaalpolitsei@tallinlv.ee

Menetluse liik               Kirjalik menetlus

RESOLUTSIOON                 Juhindudes VTMS § 79 lg 3 p-st 2 ja lg-st 5 kohus määras:

   1. Rahuldada OÜ Koolitusveeb kaebus osaliselt.
   2. Tühistada täielikult Tallinna Linnavalitsuse 07.03.2016. a määrus väärteoasjas
      nr 410116003022, millisega jäeti rahuldamata OÜ Koolitusveeb taotlus
      menetluskulude hüvitamiseks ning 14.03.2016. a määrus väärteoasjas nr
      410116003022, millisega jäeti rahuldamata OÜ Koolitusveeb määruskaebus
      07.03.2016. a määrusele.
   3. Hüvitada Tallinna linna eelarve vahenditest OÜ-le Koolitusveeb kulutused
      valitud kaitsjale summas 300 (kolmsada) eurot.
4-16-2323

 Edasikaebamise kord

 Võttes aluseks VTMS § 191 p 12 ei ole määrus edasikaevatav.

1.   KAEVATAV OTSUS

Tallinna Munitsipaalpolitsei Ameti peainspektor Allan Teistre poolt kirjalikus hoiatamise
menetluses nr 139345 09.02.2016. a koostatud trahviteate kohaselt asus (parkis) sõiduk
Volkswagen Passat Variant registreerimismärgiga XXX09.02.2016. a kell 02:49 aadressil
Pühavaimu 9 Tallinn liiklusseaduse (edaspidi: LS) märgi nr 384 (parkimise keelu ala)
mõjupiirkonnas. Kohtuväline menetleja määras LS § 241 lg 1 ja LS § 262 lg 2 alusel
hoiatustrahvi summas 20 eurot.
OÜ Koolitusveeb esitas 26.02.2016. a kaebuse, millises palus kirjalikus menetluses
hoiatustrahv tühistada.
Tallinna Munitsipaalpolitsei Ameti menetlusosakonna vaneminspektor Liina Marrak lõpetas
01.03.2015. a määrusega väärteoasjas menetluse ja tühistas kirjalikus hoiatamismenetluses
koostatud trahviteate.
04.03.2016. a esitas kaitsja taotluse paludes hüvitada kaitsjale makstud tasu summas 360 eurot.
Kohtuväline menetleja jättis 07.03.2016. a määrusega taotluse rahuldamata leides, et
hoiatusmenetluse läbiviimise ajal ei teavitatud kohtuvälist menetlejat, et hoiatustrahvi saajal on
kaitsja, kes vastab väärteomenetluse seadustiku (edaspidi VTMS) § 20 lg 1 ja lg 2 sätestatule,
samuti ei esitatud menetlusaluse isiku poolt volikirja.
Kaebaja esitas 09.03.2016. a korduva taotluse menetluskulude hüvitamiseks.
Kohtuväline menetleja leidis 14.03.2016. a määrusega, et taotluse rahuldamiseks puudub
õiguslik alus.
Kaitsja esitas 23.03.2016. a Harju Maakohtule määruskaebuse, paludes tühistada Tallinna linna
07.03.2016. a määrus väärteoasjas nr 410116003022, millisega jäeti rahuldamata OÜ
Koolitusveeb taotlus menetluskulude hüvitamiseks ning 14.03.2016. a määrus väärteoasjas
nr 410116003022, millisega jäeti rahuldamata OÜ Koolitusveeb määruskaebus 07.03.2016. a
määrusele ning jätta väärteomenetluse kulud kogusummas 660 eurot Tallinna linna kanda.
Kaebaja põhjendas taotlust järgmiselt: väärteomenetlus lõpetati VTMS § 29 lg 1 p 1 alusel.
VTMS § 23 sätestab, et väärteomenetluse lõpetamise korral § 29 lõike 1 punktides 1—3 ja 5-6
sätestatud alustel hüvitatakse menetlusalusele isikule tema taotlusel valitud kaitsjale makstud
mõistliku suurusega tasu kohtu määruse alusel riigi- või kohaliku eelarve vahenditest.
Väärteomenetluse seadustik ei reguleeri menetluskulude hüvitamist väärteomenetluse
lõpetamise puhul kohtuvälises menetluses, kuid VTMS § 2 alusel kohaldatakse
väärteomenetluses kriminaalmenetluse sätteid, arvestades väärteomenetluse erisusi.
KrMS § 189 lg 1 sätestab, et kohtueelses menetluses otsustatakse kriminaalmenetluse kulude
hüvitamine uurimisasutuse või prokuratuuri määrusega. Antud juhul oleks tulnud vastav
määrus teha kohtuvälisel menetlejal, ent menetluse lõpetamise määruses menetluskulude
hüvitamise otsust ei tehtud.
Hoiatusmenetluse alustamise toiming tähendab endast ilma menetlusaluse isiku kohalolekuta
hoiatustrahvi väljastamist ning selle asetamist sõiduki esiklaasile. Väita, et juba selles
menedusstaadiumis oleks pidanud kaebaja kaasama kaitsja (või teavitama menetlejat kaitsja
olemasolust), olemata ise teadlik menetluse läbiviimisest, ei ole tõsiseltvõetav.
26.02.2016. a esitatud taotlusest nähtub, et selle koostamisel osales vandeadvokaadist kaitsja.

2
                                                                                      4-16-2323

Kaebaja palus jätta kaebuse menetlemisega seotud meneduskulud summas 300 eurot ja
määruskaebuse esitamise kulud summas 360,00 eurot Tallinna linna kanda.

2.   KOHTU PÕHJENDUSED

Kohus, tutvunud menetlusaluse isiku esitatud kaebuse, kohtuvälise menetleja kirjaliku
seisukohaga ning väärteoasja materjalidega, leiab, et menetlusaluse isiku kaebus tuleb
rahuldada osaliselt.
Kohus nõustub kaebajaga selles, et käesoleval juhul on kaebajal õigus nõuda mõistlike
menetluskulude hüvitamist VTMS § 23 alusel, kuivõrd hoiatusmenetlus lõpetati VTMS § 29 lg
1 p 1 alusel.
Samuti nõustub kohus, et nähtuvalt 26.02.2016. a kaebusest osales kaitsja 09.02.2016. a
määruse vaidlustamisel esimesest võimalikust hetkest ja 26.02.2016. a määruskaebusest nähtub
nii kaitsja osavõtt kui ka volituste olemasolu.
Seega esineb kaebajal õiguslik alus nõuda menetluskulude hüvitamist.
Samas tulenevalt VTMS §-st 23 hüvitatakse menetlusalusele isikule mõistliku suurusega kulud.
Kohus leiab, et kuigi nii töö maht kui ka tunnitasu vastavad tegelikule tööle, ei olnud sellise
kulutuse tegemise vajadus põhjendatud. Lisaks eeltoodule juhib kohus tähelepanu, et esitatud
arved ja taotletav summa ei ole omavahel vastavuses, kuivõrd 18.03.2016. a arve nr 2016187
summa on 288 eurot, taotletakse aga 21.03.2016. a arve nr 2016187 alusel 300 eurot.
Lisaks juhib kohus tähelepanu, et käibemaksukohustuslane saab nõuda kaitsjatasult arvestatud
käibemaksu hüvitamist üksnes juhul, kui ta kinnitab, et ta ei saa mingil põhjusel kaitsjatasult
arvestatud    käibemaksu      sisendkäibemaksuna       maha       arvata    (vt    Riigikohtu
kriminaalkolleegiumi 9. novembri 2010. a otsus asjas nr 3-1-1-93-10, p 13).
OÜ Koolitusveeb on alates 10.04.2016. a käibemaksukohuslane ja tal on seega õigus arvestada
kaitsjatasult arvestatud käibemaks sisendkäibena tasumisele kuuluvast käibemaksult maha.
Riigikohtu kriminaalkolleegium on 6. oktoobri 2010 otsuse 3-1-1-82-10 p-s 12 leidnud, et
kaitsjale makstud tasu suuruse mõistlikkuse hindamisel võtab kriminaalkolleegium arvesse tasu
maksmise vajalikkust ja põhjendatust kõnealuses väärteoasjas ning väärteoasja mahtu ja
keerukust (vt nt Riigikohtu kriminaalkolleegiumi 4. jaanuari 2010. a otsus väärteoasjas 3-1-1-
104-09, p 15; 29. jaanuari 2010. a otsus asjas nr 3-1-1-82-09, p 22.1).
Kohtu hinnangul on käesoleval juhul tegemist sedavõrd lihtsa õigusliku vaidlusega, et puudus
hädavajadus kasutada kõrgkvalifitseeritud kaitsja abi.
Samuti ei tulene vajadus kasutada kõrgkvalifitseeritud kaitsjat seoses vaidlustatud hoiatustrahvi
mõjuga kaebajale. Kohtu hinnangul on nii trahvimäär (20 eurot) kui ka võimalik tagajärg
kaebajale (hoiatustrahvi ei kanta karistusregistrisse) väike.
Kuivõrd menetlusalusel isikul on õigus kasutada kaitsaja abi, samas ei olnud kulutuste tegemine
taotletavas ulatuses kohtu hinnangul mõistlik, rahuldab kohus määruskaebuse osaliselt,
rahuldades hüvitamistaotluse osaliselt, s.t vaid 07.03.2016. a arves nr 2016159 esitatud
käibemaksuta summas, s.o 300 euro ulatuses.


Velmar Brett
kohtunik
(allkirjastatud digitaalselt)


                                                                                               3
