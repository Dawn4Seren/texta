                               KOHTUMÄÄRUS
Kohtu nimetus                        Harju Maakohus, Kentmanni kohtumaja
Kohtunik                             Liisi Vernik
Kohtujurist                          Anneli Roonet
Määruse tegemise aeg ja              26. oktoober 2016.a, Tallinn
koht
Tsiviilasja number                   2-16-15816
Tsiviilasi                           XXXX avaldus         Osaühingule     XXXX      likvideerija
                                     määramiseks
Menetlustoiming                      Täiendava likvideerimise otsustamine ja likvideerija
                                     määramine, kirjalik menetlus
Menetlusosalised ja nende            Avaldaja XXXX(isikukood XXXX, elukoht XXXX)
esindajad                            Lepinguline esindaja vandeadvokaat Tambet Mullari (e-
                                     post tambet.mullari@mullarikoch.ee)
                                     Puudutatud isik Osaühing             XXXX      (kustutatud,
                                     registrikood XXXX)
Kohtumääruse resolutsioon
   1. Võtta menetlusse XXXXavaldus Osaühingu XXXX (kustutatud) täiendava
      likvideerimise läbiviimiseks ja likvideerija määramiseks.
   2. Rahuldada       XXXXavaldus         Osaühingu      XXXX        (kustutatud)   täiendava
      likvideerimismenetluse läbiviimiseks ja likvideerija määramiseks.
   3. Algatada Osaühingu XXXX (kustutatud) täiendav likvideerimine.
   4. Määrata Osaühingu XXXX (kustutatud) likvideerijaks Tambet Mullari (isikukood
      37304282739).
   5. Kohustada      likvideerijat    Tambet      Mullarit   teatama      kohtule   kirjalikult
      likvideerimismenetluse lõpetamisest. Juhul kui likvideerimist ei ole lõpetatud 26.
      aprilliks 2017, tuleb likvideerijal teatada kohtule põhjused, miks likvideerimist ei ole
      lõpule viidud.
   6. Menetluskulud jätta XXXX kanda. Hüvitamisele kuuluvaid menetluskulusid ei ole.
   7. Määrus saata avaldajale ja Tartu Maakohtu registriosakonnale (e-post
      registriosakond@kohus.ee).
   8. Määrus kuulub täitmisele alates edastamisest juriidilisele isikule (TsMS § 606 lg 1), s.o
      alates 26.10.2016.
Edasikaebamise kord
Avaldaja ja juriidiline isik võivad kohtumääruse peale esitada määruskaebuse Tallinna
Ringkonnakohtule Harju Maakohtu kaudu 15 päeva jooksul alates määruse kättetoimetamisest
(TsMS § 606 lg 2). Määruskaebust ei saa esitada 5 kuu möödumisel määruse tegemisest, kui
seaduses ei ole sätestatud teisiti. Kaebus võidakse lahendada kirjalikus menetluses, kui kaebuses
ei taotleta selle lahendamist istungil.


                                                                                                1 (3)
 Kohus selgitab, et kui menetlusosaline taotleb määruskaebuse esitamisel menetlusabi, peab ta
 seaduses sätestatud tähtaja järgmiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse.
 Kohus selgitab, et menetlustoimingut, mille tegemiseks on kehtestatud tähtaeg, võib teha tähtaja
 viimasel päeval kuni kella 24.00-ni (TsMS § 62 lg 2).

I.     Asjaolude kirjeldus

1.      XXXX(avaldaja) esitas 20.10.2016 avalduse, milles palub otsustada Osaühingu XXXX
(kustutatud) likvideerimine ja määrata likvideerijaks Tambet Mullari. Avalduses tõi avaldaja välja
järgmised asjaolud. Avaldaja oli enne äriühingu äriregistrist kustutamist osaühingu XXXX
(kustutatud) juhatuse liige ja ainuosanik. Vastavalt kinnistusraamatu väljavõttele on kinnistu nr
XXXX omanikuks märgitud osaühing XXXX (kustutatud). Seega on äriühingul vara ja vajalikud
on likvideerimisabinõud.

Tambet Mullari on andnud nõusoleku enda likvideerijaks määramiseks. Avaldaja avaldas kohtule,
et ta ei soovi likvideerija ülesannete ja kohustuste täitmise eest tasu.

II.    Kohtumääruse põhjendused ja õigusaktid, millest kohus juhindus

2.      Tsiviilkohtumenetluse seadustiku (TsMS) § 476 lg 1 alusel algatab kohus hagita menetluse
omal algatusel või huvitatud isiku või asutuse avalduse alusel. TsMS § 475 lg 1 p 11 kohaselt on
hagita asjaks ka juriidilise isiku likvideerija määramine. Seega vaatab kohus avaldajate poolt
esitatud avalduse läbi hagita menetluses. Kohus, tutvunud esitatud avaldusega, leiab, et see vastab
TsMS-s sätestatud nõuetele ja ei esine TsMS §-s 371 sätestatud menetlusse võtmisest keeldumise
aluseid.

3.     Äriregistri andmetel kustutati Osaühing XXXX (kustutatud) äriregistrist äriseadustiku
(ÄS) § 60 alusel 05.01.2006. ÄS § 218 lg 2 sätestab, et kui pärast osaühingu registrist kustutamist
ilmneb, et osaühingul jäi jaotamata vara ja vajalikud on täiendavad likvideerimisabinõud, võib
kohus huvitatud isiku nõudel otsustada täiendava likvideerimise ja ennistada vanade likvideerijate
õigused või määrata uued likvideerijad.

Äriregistri andmetel ei ole Osaühingu XXXX (kustutatud) likvideerimist läbi viidud. Kohtule
esitatud avalduse kohaselt kuulub osaühingule XXXX (kustutatud) kinnistu nr XXXX. Nimetatud
asjaolu nähtub ka kinnistusregistrist. Eeltoodust tulenevalt on juriidilisel isikul olemas vara.

Äriregistri andmetel oli Osaühingu XXXX kustutamise hetkel osaühingu juhatuse liikmeks
Ingmar Köster. Avaldaja on kinnitanud ka, et oli enne äriühingu kustutamist osaühingu ainuosanik
ja lisanud selle kohta osa ostu-müügilepingu ärakirja (tlk 6-7). Äriseadustiku (ÄS) § 216 lg 1
sätestab, et pärast võlausaldajate kõigi nõuete rahuldamist või tagamist ja raha hoiustamist
allesjäänud vara jaotatakse osanike vahel likvideerijate poolt koostatud vara jaotusplaani kohaselt
vastavalt nende osade nimiväärtustele, kui põhikirjaga ei ole ette nähtud teisiti. Avaldaja on seega
huvitatud isikuks ÄS § 218 lg 2 tähenduses. Eeltoodust tulenevalt on Osaühingu XXXX
(kustutatud) täiendava likvideerimise läbiviimine põhjendatud.

4.      ÄS § 206 lg 3 sätestab, et kohus määrab likvideerijad sundlõpetamise korral, samuti juhul,
kui seda nõuavad osanikud, kelle osad esindavad vähemalt 1/10 osakapitalist. Kohus määrab ka
likvideerijate tasustamise korra ja tasu suuruse. TsMS § 602 alusel määrab kohus seaduses
sätestatud juhul huvitatud isiku avalduse alusel juriidilise isiku juhatusse või nõukogusse
asendusliikme või audiitori, samuti erikontrolli läbiviimise ja läbiviija. Likvideerija võib kohus
määrata ka omal algatusel, muu hulgas juriidilise isiku sundlõpetamise korral. TsMS § 603 lg 1
sätestab, et kohus võib likvideerijaks määrata iga isiku, kes vastab seaduses nimetatud nõuetele

                                                                                                  2 (3)
ning on kohtu hinnangul võimeline likvideerimist vajalikul tasemel korraldama. TsMS § 603 lg 3
kohaselt on isiku määramiseks vajalik tema nõusolek.

Avaldaja taotleb Tambet Mullari likvideerijaks määramist. Tambet Mullari on andnud nõusoleku
enda likvideerijaks määramiseks. Ühtlasi on Tambet Mullari andnud nõusoleku likvideerija
ülesannete ja kohustuste täitmiseks tasu nõudmata. Tambet Mullari suhtes ei ole kohaldatud äri-
ega ettevõtluskeeldu. Tambet Mullari vastab seaduses sätestatud nõuetele ning on põhjendatud
nimetada ta käesolevas asjas likvideerijaks.

5.     TsMS § 4772 lg 1 sätestab, et kui kohus on nimetanud hagita menetluses eestkostja,
hooldaja, likvideerija või muu sellise isiku, teostab kohus nende isikute üle ka järelevalvet, kui
seadusest ei tulene teisiti. Kohus võib selleks muu hulgas anda isikule ülesannete täitmise
korraldusi ja nõuda temalt aruannet ülesannete täitmise kohta. Isik võib küsida kohtult ülesannete
täitmise kohta selgitusi. Pärast ülesannete täitmist tuleb kohtule esitada selle kohta aruanne, kui
kohus ei määra teisiti. Sama paragrahvi lõike 2 kohaselt kohtu määratud isikut, kes ei täida oma
ülesandeid nõuetekohaselt või ei järgi kohtu antud korraldusi, võib kohus trahvida ja isiku ametist
vabastada.

Eeltoodust lähtudes tuleb likvideerijal teatada kohtule kirjalikult likvideerimismenetluse
lõpetamisest. Juhul kui likvideerimist ei ole lõpetatud hiljemalt 26. aprilliks 2017, tuleb
likvideerijal teatada kohtule põhjused, miks likvideerimist ei ole lõpule viidud.

6.      TsMS § 172 lg 6 alusel juriidilise isiku sundlõpetamise menetluse ning juriidilise isiku
juhatuse ja nõukogu asendusliikme, audiitori, erikontrolli läbiviija ja likvideerija määramise ja
sellega seotud menetluse kulud kannab juriidiline isik. Kohus võib kulud jätta täielikult või
osaliselt avaldaja või muu isiku kanda, kui see on asjaolusid arvestades õiglane. Kohus leiab, et
menetluskulud tuleb jätta avaldaja kanda.

TsMS § 174 lg 1 kohaselt menetluskulude rahalise suuruse määrab menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. Kuna puudutatud isikul ei saanud
menetluskulusid tekkida, siis hüvitamisele kuuluvaid menetluskulusid ei ole.

7.     ÄS § 208 lg 2 sätestab, et kui likvideerija nimetatakse kohtulahendiga, saadab kohus
lahendi äriregistrile kande tegemiseks. Kohus edastab määruse registriosakonnale likvideerija
kande tegemiseks. Kooskõlas TsMS § 606 lg 1 määrus kehtib ja kuulub täitmisele alates
edastamisest juriidilisele isikule.

/allkirjastatud digitaalselt/
Liisi Vernik
kohtunik




                                                                                                 3 (3)
