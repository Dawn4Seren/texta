                        KOHTUMÄÄRUS
Kohus                               Harju Maakohus, Tartu mnt kohtumaja
Kohtunik                            Peeter Pällin
Määruse tegemise aeg ja koht        09.08.2016, Tallinn; kirjalik menetlus
Tsiviilasja number                  2-16-9799
Tsiviilasi                          XXXXOÜ sundlõpetamine
Menetlustoiming                     avalduse läbivaatamine
Menetlusosalised ja nende           Puudutatud isik XXXXOÜ (registrikood XXXX)
esindajad



RESOLUTSIOON

   1. Sundlõpetada XXXXOÜ (registrikood XXXX);
   2. Likvideerimismenetlust mitte läbi viia ja kustutada XXXXOÜ äriregistrist
      käesoleva kohtumääruse alusel.
   3. Lugeda sundlõpetatud -XXXXOÜ dokumentide hoidjaks ning märkida
      dokumentide hoidjana äriregistrisse XXXX, isikukood XXXX).
   4. Käesolev kohtumäärus kehtib ja kuulub täitmisele alates jõustumisest.
   5. Toimetada käesoleva kohtumääruse ärakiri kätte puudutatud isikutele ning saata
      pärast jõustumist täitmiseks Harju Maakohtu registriosakonnale.
Menetluskulude jaotus
Jätta puudutatud isiku XXXXOÜ menetluskulud tema enda kanda.


Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul määruse kättetoimetamisest arvates.


Asjaolud ja kohtumääruse põhjendused
27.06.2016 edastas Harju Maakohtu registriosakond kohtunikule                 XXXXOÜ
registridokumendid TsMS § 595 lg 2 p 5 alusel sundlõpetamise otsustamiseks.
                                                                                    2-16-9799

23.11.2015 esitas XXXX registripidajale teate enda volituse lõppemisest puudutatud isiku
juhatuse liikmena. Kohtunikuabi kinnitas 08.12.2015 taotletud muutmiskande. Alates
nimetatud ajast puudub äriühingul juhatus.
Äriseadustiku (ÄS) § 59 lg 6 sätestab, et kui äriühingu juhatuse koosseis ei vasta seaduse või
põhikirja nõuetele, määrab registripidaja äriühingule juhatuse koosseisu seaduse või põhikirja
nõuetega vastavusse viimiseks tähtaja, mis ei tohi olla lühem kui kuus kuud. Kui äriühing
määratud tähtaja jooksul seda ei tee, võib registripidaja otsustada äriühingu sundlõpetamise.
Juhindudes äriseadustiku (ÄS) § 59 lõikest 6, andis kohtunikuabi puudutatud isikule tähtaja
185 päeva jooksul juhatuse koosseisu seadusega kooskõlla viimiseks.
Käesolevaks ajaks ei ole puudutatud isikule uut juhatuse liiget valitud ja seega on juhatuse
koosseisu puudused kõrvaldamata ning puudutatud isik kuulub sundlõpetamisele.
Vastavalt TsMS § 629 lg-le 3 määrab kohus sundlõpetamise määruses ka juriidilisele isikule
likvideerijad, järgides TsMS §-des 602-606 sätestatut. Vastavalt TsMS § 603 lg-le 1 võib
kohus likvideerijaks määrata iga isiku, kes vastab seaduses nimetatud nõuetele ning on kohtu
hinnangul võimeline oma ülesandeid vajalikul tasemel täitma. TsMS § 603 lg 3 kohaselt on
isiku määramiseks vajalik tema nõusolek. TsMS § 604 lg 2 teisest lausest tuleneb samas, et
kui sundlõpetatud eraõiguslikule juriidilisele isikule ei õnnestu määrata likvideerijat ja
mõistliku aja jooksul ei ole algatatud ka eraõigusliku juriidilise isiku pankrotimenetlust,
määrab kohus ühtlasi, et isiku likvideerimismenetlust läbi ei viida ja juriidiline isik
kustutatakse registrist. Ka Riigikohus on 16.12.2003.a tsiviilasjas nr 3-2-1-142-03 tehtud
otsuse punktis 20 selgitanud, et kui ei leita isikut, kes vastaks likvideerijale esitatavatele
nõuetele ja oleks nõus likvideerijaks hakkama ning avaldaja ei suuda kohtu määratud tähtaja
jooksul ühtki sobivat kandidaati kohtule esitada, siis likvideerimist korraldada ei saa. Sel
juhul tuleb äriühing registrist kustutada likvideerimismenetlust korraldamata, kui võlausaldaja
ei taotle võlgniku suhtes pankrotimenetluse algatamist.
Käesoleval juhul ei ole kohtule teada isikuid (likvideerija kandidaate), kes vastaksid seaduses
sätestatud nõuetele ja oleksid nõus XXXXOÜ likvideerija ameti vastu võtma. Kohtul ei ole
teavet äriühingu võlausaldajate kohta. Seetõttu puuduksid eeldatavalt vahendid kohtu
määratavale likvideerijale tasu maksmiseks ning kulutuste hüvitamiseks (TsMS § 605), isegi
kui sobiv likvideerija kandidaat leitaks. Ka ei ole kohtule teadaolevalt käesoleva määruse
tegemise hetkeks algatatud XXXXOÜ pankrotimenetlust. Lähtudes eeltoodust ja juhindudes
TsMS § 604 lg-st 2, peab kohus põhjendatuks XXXXOÜ likvideerimismenetlust mitte läbi
viia ning kustutada äriühing registrist käesoleva kohtumääruse alusel.
Kohaldades seaduse analoogia alusel ÄS § 513 lg-s 5 sätestatut, tuleb sundlõpetatud
XXXXOÜ dokumentide hoidjaks lugeda XXXX ning märkida ta dokumentide hoidjana
äriregistrisse.
Käesolev määrus kehtib ja kuulub täitmisele alates jõustumisest (TsMS § 629 lg 4).
Juhindudes TsMS § 455 lg-st 2, saadab kohus käesoleva määruse täitmiseks äriregistri
pidajale.
TsMS § 172 lg 6 alusel jätab kohus puudutatud isiku menetluskulud tema enda kanda.



/allkirjastatud digitaalselt/
Peeter Pällin
kohtunik



                                                                                             2
