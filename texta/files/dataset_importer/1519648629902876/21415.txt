                                                                       1-15-10333




                           KOHTUMÄÄRUS
Kohus                          Viru Maakohus

Määruse tegemise aeg ja koht   14. aprill 2016, Narva kohtumaja

Kriminaalasja number           1-15-10333 (14240101523)

Kohtunik                       Innokenti Menšikov

Kohtuistungi sekretär          Egle Nigulist

Asi                            Viru Vangla Kriminaalhooldusosakonna Narva talituse
                               kriminaalhooldusametnik    Anastassia    Bõstrova
                               erakorraline ettekanne nr 8-3/7168-1 Mihhail
                               Wanscheidti suhtes

Hooldusalune                   Mihhail Wanscheidt (endine Vassiljev)

                               Elukoht       xxx;    viibimiskoht  xxx;     isikukood
                               38907143715.
                               Varasem karistatus: varem kriminaalkorras karistatud 5-
                               l korral, neist viimane:
                                   - 20.01.2016 Viru Maakohtu Narva kohtumaja
                                       poolt KarS § 199 lg 2 p 5 järgi vangistusega 2
                                       kuud, KarS § 69 lg 1 alusel asendati vangistus
                                       60 tundi üldkasuliku tööga, täitmise tähtaeg 6
                                       kuud.

Istungil osalenud isikud       Kriminaalhooldusametnik            Viktoria Semjonova
                               Kaitsja vandeadvokaat               Vladimir Rogulski

Kohtuistungi toimumise aeg     22.03.2016 ja 13.04.2016
RESOLUTSIOON

Jätta rahuldamata Viru Vangla Kriminaalhooldusosakonna Narva talituse
kriminaalhooldusametnik Anastassia Bõstrova erakorraline ettekanne nr 8-3/7168-1
Mihhail Wanscheidtile 20.01.2016 kohtuotsusega nr 1-15-10333 mõistetud karistuse
täitmisele pööramiseks.

Pikendada 20.01.2016 kohtuotsusega nr 1-15-10333 määratud üldkasuliku töö

                                                                                         1
                                                                               1-15-10333

teostamise tähtaega kuni 04.02.2018.

Jätta riigi kanda menetluskulud: kaitsja Vladimir Rogulski poolt osutatud õigusabi
tasu summas 96 (üheksakümmend kuus) eurot.


Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 20.01.2016 kohtuotsusega kriminaalasjas nr 1-13-10333
tunnistati Mihhail Wanscheidti süüdi KarS § 199 lg 2 p 5 järgi ning mõisteti talle karistuseks
10 (kümme) kuud vangistust. KarS § 64 lg 1, § 65 lg 1 alusel liideti käesoleva otsusega
mõistetud karistus Viru Maakohtu Narva kohtumaja 30.04.2015 kohtuotsuse alusel mõistetud
karistusega – 8 (kaheksa) kuud vangistust ning mõisteti Mihhail Wanscheidtile liitkaristuseks,
lugedes kergem karistus kaetuks raskeima karistusega 10 (kümme) kuud vangistust. Arvati
liitkaristusest maha Viru Maakohtu Narva kohtumaja 30.04.2015 kohtuotsuse järgi täielikult
ärakantud karistus – 8 (kaheksa) kuud vangistust. Lõplikult ärakandmisele kuuluti 2 (kaks)
kuud vangistust. KarS § 69 lg 1 alusel asendati Mihhail Wanscheidtile mõistetud karistus 2
(kaks) kuud vangistust, 60 (kuuekümne) tunni üldkasuliku tööga. KarS § 69 lg 3 alusel
määrati üldkasuliku töö tegemise tähtajaks 6 (kuus) kuud alates kohtuotsuse jõustumisest.
KarS § 69 lg 4 alusel kohustati Mihhail Wanscheidtilt üldkasuliku töö tegemisel järgima
kontrollnõudeid vastavalt käesoleva seadustiku §-s 75 lg 1, lg 2 p 1 sätestatule: 1) elama
aadressil     xxx;   2)    ilmuma     kriminaalhooldaja    määratud     ajavahemike       järel
kriminaalhooldusosakonda registreerimisele; 3) alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4)
saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks; 5) saama kriminaalhooldusametnikult eelneva loa elu-, töö- või
õppimiskoha vahetamiseks; 6) saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks ning pidi Mihhail
Wanscheidt heastama kannatanule Valentina Sibirtsevale kuriteoga tekitatud varaline kahju
summas 230 eurot hiljemalt 20.07.2016-ks. Viru Maakohtu Narva kohtumaja kohtuotsus
20.01.2016 jõustus 05.02.2016.

10.03.2016 saabus Viru Maakohtu Narva kohtumajja erakorraline ettekanne Mihhail
Wanscheidti suhtes ettepanekuga pöörata temale mõistetud karistus täitmisele tegemata
tundide ulatuses KarS § 69 lg 6 alusel.

Mihhail Wanscheidt on rikkunud registreerimiskohustust, ei taotle luba elukohast
lahkumiseks ning hoidub kõrvale üldkasuliku töö tegemisest. Seisuga 10.03.2016 Mihhail
Wanscheidt ei ole ühtegi tundi üldkasulikku tööd sooritanud. Samuti Mihhail Wanscheidt ei
heasta kannatanule kuriteoga tekitatud kahju summas 230 eurot.

02.03.2016 seletuses kirjutab Mihhail Wanscheidt, et ei ilmunud kutsete alusel 18.02.2016
ning 01.03.2016, kuna ei saanud kutseid kätte ning ei teadnud, et tal on vaja


                                                                                             2
                                                                              1-15-10333

kriminaalhooldusel käia. Pärast 09.03.2016 seletusi ei ole saanud Mihhail Wanscheidtilt võtta,
kuna hooldusalune ei ilmu registreerimisele.

Esimesel registreerimisel 02.03.2016 selgitati Mihhail Wanscheidtile üldkasuliku töö
tegemise eesmärki ja tingimusi. Samuti selgitati talle õigusi ja kohustusi karistuse
asendamisel üldkasuliku tööga ning erakorralise ettekande koostamise ja läbivaatamise korda.
Oma arusaamist sellest hooldusalune kinnitas oma allkirjaga. Mihhail Wanscheidtile on
saadetud kaks kutset, millele Mihhail Wanscheidt ei reageerinud. Nimelt ta ei ilmunud
registreerimisel 18.02.2016 ja 01.03.2016. 02.03.2016 registreerimisel kriminaalhooldusalune
on taotlenud kriminaalhooldusametnikult luba välisriiki sõitmiseks (Venemaa) perioodil
02.03.2016 - 08.03.2016, soovis sõita oma õe juurde pulma. Oli lubatud. 09.03.16 helistas
Mihhaili Wanscheidti isa Sergei Vassiljev ning teavitas, et Mihhail Wanscheidt praegu asub
rehabilitatsiooni keskuses, keeldus nimetamast riiki ja linna, kus see keskus asub, teatas, et
ravi kestab 8 kuud.


Menetlusosaliste seisukohad kohtuistungil

Kohtuistungil kriminaalhooldusametnik toetas Mihhail Wanscheidti soovi                 läbida
narkosõltuvuse rehabiliteerimist ja palub pikendada Mihhail Wanscheidti katseaega.


Kaitsja palus pikendada Mihhail Wanscheidtile üldkasuliku töö teostamise tähtaega ning anda
talle veelkord võimalus oma kohustuste korrektseks täitmiseks. Oma probleemide
lahendamiseks viibib ta praegu rehabilitatsioonikeskuses Venemaal kuni oktoobrini 2016.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Mihhail Wanscheidti suhtes tuleb jätta rahuldamata.

KarS § 69 lg 6 sätestab, et juhul, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. Aresti või vangistuse täitmisele pööramisel
arvestatakse karistusest kantuks süüdlase tehtud üldkasulik töö, mille üks tund võrdub ühe
päeva aresti või vangistusega.

Kohus tuvastas, et kriminaalhooldusalune Mihhail Wanscheidt ei täitnud temale kohtu poolt
määratud üldkasuliku töö tunde vastavalt kriminaalhooldaja poolt ettenähtud ajakavadele.
Seisuga 10.03.2016 Mihhail Wanscheidt ei ole ühtegi tundi üldkasulikku tööd sooritanud.
Samuti rikkus kriminaalhooldusalune Mihhail Wanscheidt kohtu poolt määratud
kontrollnõuet      ilmuda      kriminaalhooldaja    määratud        ajavahemike      järel
kriminaalhooldusosakonda      registreerimisele. Mihhail   Wanscheidt       ei   ilmunud
registreerimisele 18.02.2016, 01.03.2016. Seega on olemas formaalsed alused karistuse
täitmisele pööramiseks.


                                                                                            3
                                                                              1-15-10333

Samas arvestab kohus süüdimõistetu käitumist, millest nähtub, et ta on mõistnud oma
probleemide põhjuseid ning astunud reaalseid samme nende kõrvaldamiseks. Samuti arvestab
kohus, et ta on heastanud kannatanule kuriteo tekitatud kahju täies ulatuses ning käesoleva
ettekande näol on tegemist esimese erakorralise ettekandega.

Arvestades ülaltoodut ning asjaolu, et kriminaalhooldusalune isik on avaldanud valmisolekut
talle määratud üldkasuliku töö tundide sooritamiseks, leiab kohus, et Mihhail Wanscheidtile
mõistetud karistuse täitmisele pööramine ei ole käesoleval hetkel otstarbekas ning Mihhail
Wanscheidti õiguskuulekale käitumisele suunamiseks peab esmalt rakendama leebemaid
meetmeid. Seetõttu asub kohus seisukohale, et talle tuleb anda veelkord võimalus oma
kohustuste korrektseks täitmiseks ning pikendada üldkasuliku töö teostamise tähtaega kuni
04.02.2018.

Kohus teeb määruse tuginedes eeltoodule ja juhindudes KrMS § 428, 432 lg 3.

/allkirjastatud digitaalselt/

Innokenti Menšikov
Kohtunik




                                                                                           4
