                          KOHTUOTSUS
                               EESTI VABARIIGI NIMEL




Kohus                           Harju Maakohus

Otsuse tegemise aeg ja koht     05. mail 2016. a Tallinn

Kriminaalasja number            1-16-3084 (15231600190)

Kohtunik                        Aulike Salo

Kohtuistungi sekretär           Liilia Rehhovskaja
Tõlk                            Eevi Pant
Kriminaalasi                    Vassili Ferentjuki süüdistus KarS § 199 lg 2 p 7 järgi
                                kokkuleppemenetluses
Prokurör                        Natalja Vester
Süüdistatav                     Vassili Ferentjuk
                                Ik: 37610296512, määratlemata kodakondsus, keskharidus,
                                emakeel: vene keel, töökoht: puudub, elukoht: XXX,
                                Tõkendit ei ole kohaldatud
                                Varasem     karistatus:    1    kehtiv     kriminaalkaristus,
                                väärteokorras karistatud korduvalt
Kaitsja                         advokaat Juho-Enn Aule

RESOLUTSIOON

Süüdi tunnistada Vassili Ferentjuk KarS § 199 lg 2 p 7 järgi ja mõista talle karistuseks
vangistus 2 (kaks) kuud.

KarS § 73 lg-te 1, 3 sätteid kohaldades jätta mõistetud karistus täitmisele pööramata, kui
Vassili Ferentjuk ei pane 1-(ühe) aastase katseaja kestel toime uut tahtlikku kuritegu.

KarS § 78 p 1 alusel arvestada Vassili Ferentjukile määratud 1-aasta pikkuse katseaja
kulgemist alates kohtuotsuse kuulutamisest, so alates 05.05.2016.a.


Menetluskulud
                                              1
Vassili Ferentjukilt välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; ja
§ 180 lg 1 alusel

   • sundraha 645 eurot

Vassili Ferentjukilt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1
alusel

   • määratud kaitsjale makstud tasu 144 eurot

KrMS § 180 lg 3 alusel tuleb menetluskulud tasuda ositi 12 (kaheteistkümne) kuu jooksul
kohtuotsuse jõustumisest arvates igakuiste maksetena võrdsetes osades summas 65.75 eurot.
Kulud tuleb tasuda Maksu- ja Tolliameti arveldusarvele EE351010052031000004 SEB Pank,
EE502200221014193355 Swedbank, EE873300333499990003 Danske Bank või
EE401700017002872300 Nordea Pank. Kriminaalmenetluse kulude tasumiseks vajalik
makseinfo koos viitenumbri ja selgitusega tehakse avalikult teatavaks ka kohtu kantselei
kaudu ja kättesaadavaks e-toimiku süsteemi kaudu koos lahendiga. Kui rahalised nõuded ei
ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

Asitõend

1 CD-plaat (asub kriminaalasja materjalide juures) – jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS
§ 318 lg 4 sätestatud juhtudel. Süüdistatav ja kaitsja võivad esitada kokkuleppemenetluses
tehtud kohtuotsuse peale apellatsiooni ka juhul, kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS
15.peatüki kohaselt, see on määruskaebe korras 15 päeva jooksul. Määruskaebus tuleb esitada
Harju Maakohtu Liivalaia Kohtumajale.

SÜÜDISTUS JA KOKKULEPPE SISU
Vassili Ferentjukki süüdistatakse selles, et tema ajavahemikul 23.01.2015 kuni 24.01.2015
kell 05.30, eelneval omavahelisel kokkuleppel ning tegutsedes ühiselt ja kooskõlastatult
grupis koos XXX ja XXX, omades OÜ XXX töötajana juurdepääsu AS Tallink Grupp’le
kuuluva mootorlaeva Superstar masinaruumile, võttis võõra vallasasja ebaseadusliku
omastamise eesmärgil 1.teki trümmis olevast kahest kastist AS Tallink Grupp kauplusele
kuuluvat kaupa, milleks olid mütsid ja kalastustarbed, kokku väärtusega 1897,69 eurot.
Võetud kauba paigutas Vassili Ferentjuk, tegutsedes koos XXX ja XXX, kahte prügikotti ning
viis need seejärel laeva masinaruumis OÜ XXX töötajate ruumi, kust 24.01.2015 hommikul
m/l Superstar stjuuard XXX leidis prügikottidesse paigutatud kauba ning müügikõlbulik kaup
tagastati kannatanule. Varguse käigus rikuti ja muutus müügikõlbmatuks neli mütsi ning kuus

                                               2
kalastustarvete komplekti, samuti tuvastati kontrollimisel seitsme mütsi vargus, millega
tekitati AS Tallink Grupp’ le varalist kahju.

Oma tegevusega pani Vassili Ferentjuk toime võõra vallasasja äravõtmise selle
ebaseadusliku omastamise eesmärgil grupi poolt, see on KarS § 199 lg 2 p 7 järgi
kvalifitseeritava kuriteo.

Kuriteoga tekitatud kahju on hüvitatud.
Vastavalt sõlmitud kokkuleppele taotleb prokurör kohtus KarS § 199 lg 2 p 7 järgi ettenähtud
kuriteo toimepanemise eest süüdistatavale karistuseks 2 kuud vangistust.

KarS § 73 lg 1 ja 3 alusel mitte pöörata mõistetud karistus vangistus 2 kuud täielikult
täitmisele, kui Vassili Ferentjuk ei pane 1-aastase katseaja jooksul toime uut tahtlikku
kuritegu.

Toimunud kokkuleppemenetluse läbirääkimiste käigus prokuratuur, süüdistatav ja tema
kaitsja jõudsid KrMS § 245 lg 1 sätestatud tingimustes kokkuleppele.

Vassili Ferentjuk nõustus Harju Maakohtu Liivalaia kohtumajas toimunud kohtuistungil
sõlmitud kokkuleppega, kaitsja   ja prokurör taotlesid kohtult sõlmitud kokkuleppe
kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri ning kaitsja arvamused kokkuleppe kohta
ning veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Vassili Ferentjuk temale esitatud süüdistuses KarS § 199 lg 2 p 7
järgi süüdi mõista ja talle karistus mõista vastavalt kokkuleppele. Taotletud karistus vastab
Vassili Ferentjuki süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Vassili Ferentjukilt välja mõista sundraha 645 eurot, määratud
kaitsjale makstud tasu summas 144 eurot. Kohus nõustub kokkuleppes märgituga, et
kriminaalmenetluse kulud tuleb süüdistataval tasuda ositi 12 kuu jooksul võrdsetes osades.
Seega kuulub ühes kuus tasumisele vähemalt 65.75 eurot.

Asitõend

1 CD-plaat, mis asub kriminaalasja materjalide juures, tuleb jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

Kohus juhindus KrMS § 248 lg 1 p 5; § 249; § 311; 313 sätetest.

Kohtunik

                                             3
