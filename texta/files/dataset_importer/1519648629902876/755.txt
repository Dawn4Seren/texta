                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     15. detsemberr 2016.a, Valga kohtumaja,
Tsiviilasja number              2-16-110757
Tsiviilasi                      Omega Invest OÜ hagi Anneli Kivistik vastu võlgnevuse
                                nõudes
Tsiviilasja hind                847,46 eurot
Menetlusosalised ja nende       Hageja: Omega Invest OÜ (registrikood 10866568; asukoht:
esindajad                       Mustamäe tee 16, 10617 Tallinn)
                                Hageja esindaja: A.-L. V. (OK Incure OÜ; e-post: x)
                                Kostja: Anneli Kivistik (isikukood xxxxxxxxxxx; elukoht: x)



RESOLUTSIOON
1. Rahuldada tagaseljaotsusega Omega Invest OÜ hagi Anneli Kivistik vastu võlgnevuse
   nõudes.
2. Välja mõista Anneli Kivistik’ult Omega Invest OÜ kasuks:
   2.1. tasumata intress 217 (kakssada seitseteist) eurot ja 56 senti;
   2.2. sissenõutavaks muutunud viivis 396 (kolmsada üheksakümmend kuus) eurot ja 56
        senti;
   2.3. kahju summas 233 (kakssada kolmkümmend kolm) eurot ja 31 senti.
3. Tunnistada otsus tagatiseta viivitamata täidetavaks.

4. Toimetada tagaseljaotsus hageja esindajale ja kostjale.

Menetluskulude jaotus ja kindlaksmääramine
5. Jätta menetluskulud Anneli Kivistik kanda.
6. Määrata Osaühing Omega Invest OÜ menetluskulude rahaliseks suuruseks 235 (kakssada
   kolmkümmend viis) eurot.
7. Välja mõista Anneli Kivistik’ult Omega Invest OÜ kasuks menetluskuluna 235 (kakssada
   kolmkümmend viis) eurot.


                                               1
Apellatsioonkaebuse esitamine
8. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel       otsuse   avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
9. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
10. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem
    kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
    lõpuleviimiseks vajalik koos dokumentide ja nende lisade ärakirjadega vastavalt
    menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
11. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
12. Kostja sõlmis 18.05.2015.a portaalihaldur OÜ Omaraha vahendusel laenulepingu nr
    xxxxxxxxx, saades laenu 2 000 eurot. Laenu perioodiks lepiti kokku 5 aastat koguintressiga
    34% aastas. Kostja ei täitnud oma kohustusi laenu tagasimaksmisel nõuetekohaselt-.
13. OMEGA INVEST OÜ esitas 23.05.2016.a Pärnu Maakohtule maksekäsu kiirmenetluse
    avalduse võlgnikult 3888,52 euro saamiseks (põhinõue kokku 1944,26 eurot, intress 1483,95
    eurot, viivis 215 eurot, jooksev viivis 0,093151% päevas alates 24.05.2016.a, leppetrahv 12
    eurot ja muu (kahjuhüvitis) 233,31 eurot. Kohus tegi 31.05.2016.a võlgnikule
    makseettepaneku, mis on kätte toimetatud 08.06.2016.a aadressil x. Võlgnik Anneli Kivistik
    esitas 13.06.2016.a nõudele vastuväite. Vastuväites avaldas Anneli Kivistik, et ta tunnustab


                                               2
    nõuet osaliselt – summas 1956,26 eurot (põhinõude: 1944,26 euro ja leppetrahvi: 12 euro
    ulatuses).
14. Kohtunikuabi lõpetas 29.06.2016.a määrusega maksekäsu kiirmenetluse ja andis nõude üle
    Tartu Maakohtule menetluse jätkamiseks hagimenetluses.
15. 17.08.2016.a määrusega tegi Tartu Maakohus maksekäsu tunnustatud nõude osas ning sama
    määrusega andis Tartu Maakohus hagejale 14 päerva puuduste kõrvaldamiseks (esitada
    kohtule ülejäänud nõue ja selle põhjendus hagiavaldusele ettenähtud vormis ning tasuda
    riigilõiv). 31.08.2016.a esitas hageja ülejäänud nõude osas hagiavalduse.
16. 29.09.2016.a määrusega võttis Tartu Maakohus hagi menetlusse. 29.09.2016.a määrus koos
    hagiavaldusega on kostjale kätte toimetatud 24.11.2016.a. Kostja ei ole hagile vastuväidet
    esitanud.
17. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja menetluskulu kokku 185 eurot.
18. TsMS § 175 lg 1 kohaselt kui menetlusosaline peab menetluskulude jaotust kindlaksmäärava
    kohtulahendi kohaselt kandma teist menetlusosalist esindanud lepingulise esindaja kulud
    mõistab kohus kulud välja põhjendatud ja vajalikus ulatuses. Lepinguline esindaja on
    menetlusosalist menetluses esindav advokaat või muu esindaja käesoleva seadustiku §-s 218
    sätestatu kohaselt.
19. Hagiavalduse kohaselt palub hageja kostjalt välja mõista menetluskuluna kokku 445 eurot,
    millest 175 eurot on riigilõiv ja õigusabikulu summas 270 eurot.
20. Riigilõivu tasumise kohustus tuleneb seadusest, mistõttu on tegemist täies ulatuses vajaliku ja
    põhjendatud kuluga.
21. Arvestades nõude olemust, hagiavalduse tüüpvormi (samalt hagejalt on esitatud sarnaseid
    hagiavaldusi, mille sisu peaaegu ei vahetu, üksnes nimed, lepingute numbrid, kuupäevad ja
    summad), ning kohtule ei ole arusaadav sellise õigusabi summa kujunemine, ja asjaolu, et
    kohus lahendab asja kirjalikus menetluses kohtuistungit pidamata, peab kohus põhjendatuks
    ja vajalikuks õigusabikulu summas 60 eurot.
22. Seega on hageja põhjendatud menetluskulud kokku 235 eurot.



/allkirjastatud digitaalselt/
Marge Tamme
Kohtunik




                                               3
