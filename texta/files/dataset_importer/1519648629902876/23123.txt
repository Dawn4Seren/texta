                                                                                    2-16-833




                                 KOHTUOTSUS
                                   TAGASELJAOTSUS
                                   Eesti Vabariigi nimel

Kohtuasja number                  2-16-833
Otsuse tegemise aeg ja koht       19. veebruar 2016, Narva kohtumaja
Kohus                             Viru Maakohus
Kohtunik                          Aarne Lõhmus
Kohtuasi                          Eesti Haigekassa hagi J F vastu kahju hüvitamise nõudes
Kohtuistungi toimumise aeg        Kirjalik menetlus
Hagihind                          155,09 eurot
Menetlusosalised ja esindajad     Hageja:             Eesti Haigekassa (rk 74000091)
                                  Hageja esindaja:    Tiivi Salvan (lepinguline esindaja)
                                  Kostja:             J F (IK XXX)
RESOLUTSIOON

   1. Hagi rahuldada tagaseljaotsusega.

   2. Välja mõista J F Eesti Haigekassa kasuks 155 (ükssada viiskümmend viis) eurot
      09 senti.

   3. Jätta menetluskulud J F kanda.

   4. Hüvitatavad menetluskulud puuduvad.

   5. Kohtuotsus kuulub täitmisele viivitamatult.

EDASIKAEBE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates. Kui tagaseljaotsus toimetati kostjale
kätte avalikult, teatavakstegemisega teadaandega väljaandes Ametlikud Teadaanded, siis võib kaja


                                                                                               1(3)
                                                                                       2-16-833

esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kaja võib esitada, kui kostja poolt hagiavaldusele vastamata jätmine oli tingitud mõjuvatest
põhjustest. Kaja võib esitada sõltumata mõjuva põhjuse olemasolust, kui hagi toimetati kostjale
või tema esindajale kätte muul viisil kui isiklikult allkirja vastu üleandmisega. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.o. tsiviilkohtumenetluse
seadustiku (TsMS) § 394 nõuetele vastav kirjalik hagiavalduse vastus koos lisadega. Kajalt
tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

1. Eesti Haigekassa esitas hagi J F vastu kahju summas 155,09 euro hüvitamise nõudes.
Hagiavalduse kohaselt tunnistati kostja Viru Maakohtu kohtuotsusega kriminaalasjas nr 1-15-
7059 süüdi E M tervisekahjustuste tekitamises. Kostja teo tagajärjel pöördus kannatanud
tervisekahjustuse raviks SA Narva Haigla poole. Haigekassa on võimaldanud kannatanule
ravikindlustushüvitist, mida tõendavad esitatud raviteenuse arved ja töövõimetusleht. Haigekassa
on võtnud kannatanult ravikindlustuse eest tasu maksmise kohustuse üle kokku summas 155,09
eurot. Kindlustusjuhtumi toimumise eest vastutab kostja. Lähtudes ravikindlustuse seadusest ja
otsusest vormistas Eesti Haigekassa kostjale nõudeavalduse summas 155,09 eurot ja edastas selle
kostjale. Nõudekirja on kostja kätte saanud 13.10.2015, kuid nõuet ei ole täidetud. Hageja palub
kostjalt välja mõista kahju summas 155,09 eurot ning jätta menetluskulud kostja kanda.

2. Kohus saatis kostjale hagimaterjalid ja nõudis kirjalikku vastust. Kostjat hoiatati, et kirjaliku
vastuse tähtajaks andmata jätmise korral on kohtul õigus tagaseljaotsusega hagi rahuldada.
Hagimaterjalid toimetati kostjale isiklikult kätte 29.01.2016.a, mida tõendab tema allkiri /tl. 24/.
Kostja kohtu määratud tähtajaks ei vastanud ega esitanud vastuväiteid.

3. Hagiavalduses hageja ei ole teatanud, et ei soovi tagaseljaotsuse tegemist. Kohus eeldab, et
hageja on nõus tagaseljaotsuse tegemisega TsMS 407 lg 2.

KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub kooskõlas
rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.



                                                                                                  2(3)
                                                                                  2-16-833

Kuna kostja vastust hagile ei esitanud, loeb kohus hageja esitatud faktilised väited kostja poolt
omaksvõetuks.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta või
põhjendavas osas piirduda ka üksnes õigusliku põhjenduse märkimisega.

Hagi on tõendatud tõenditega tl.-5-6,9-11 ning õiguslikult põhjendatud ravikindlustusseaduse
(RaKS) § 26 lg 1, võlaõigusseaduse (VÕS) § 101 lg 1 p 1 ja 6, § 108 lg 1.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti. Kohus
jätab menetluskulud kostja kanda.

8. Hageja on avaldanud, et hagejal menetluskulud puuduvad (t.l.-4) ning seega ei määra kohus
kindlaks menetluskulude rahalist suurust. Hagejale hüvitatavad menetluskulud puuduvad.

(Digitaalne allkiri)

Aarne Lõhmus
Kohtunik




                                                                                             3(3)
