                                                              Kriminaalasi nr. 1-16-6589




                     KOHTUOTSUS
                          EESTI VABARIIGI NIMEL




Kohus                         Harju Maakohus

Otsuse tegemise aeg ja koht   14. septembril 2016.a, Liivalaia kohtumaja, Tallinn

Kriminaalasja number          1 – 16-6589

Kohtukoosseis                 kohtunik Alari Möldre

Kohtuistungi sekretär         Helen Aasma

Abiprokurör                   Meelis Sentifoli

Kriminaalasi                  Raivo Sirela süüdistuses KarS § 199 lg. 2 p. 9 - § 25 lg. 2 järgi
                              lühimenetluses
Kaitsja                       Leelo Viil

                              Raivo SIRELA, isikukood: 35203130442; kodakondsus: EV
                              kodanik; emakeel: eesti keel; haridus: keskharidus; töökoht: ei tööta;
                              elukoht: XXXX, varem kriminaalkorras korduvalt karistatud:
                              viimati 12.11.2015.a Harju Maakohtu poolt KarS § 199 lg. 2 p. 9 -
                              § 25 lg. 2 järgi 6-kuulise vangistusega, kohaldades KrMS § 238 lg.
Süüdistatav                   2, KarS § 76 lg. 8 ja KarS § 65 lg. 2 sätteid lõplikuks liitkaristuseks
                              mõistetud 7 kuud ja 28 päeva vangistust. Karistus on kantud.
                              KrMS § 217 korras kuriteos kahtlustatavana kinni peetud
                              14.07.2016.a.
                              Tõkend – vahistamine kohaldatud alates 15.07.2016.a.




RESOLUTSIOON


Süüdi tunnistada Raivo SIRELA KarS § 199 lg. 2 p. 9 - § 25 lg. 2 järgi ning karistada teda
9 (üheksa) kuulise vangistusega.

Vähendada KrMS § 238 lg. 2 kohaselt Raivo Sirelale mõistetud karistust ühe kolmandiku võrra,
mõistes lõplikuks ärakandmisele kuuluvaks karistuseks tähtajalise vangistuse 6 (kuus) kuud.
Karistuse kandmise alguseks lugeda Raivo Sirela kinnipidamise päev, s.o. 14.07.2016.a.
Raivo Sirela suhtes valitud tõkend – vahistamine – jätta muutmata kuni kohtuotsuse
jõustumiseni, seejärel tühistada või vastavalt KrMS § 313 lg. 1 p. 7 kohaselt kohtuotsuse
mittejõustumisel karistuse ärakandmise tähtaja saabumisel kuulub tõkend vahistamine
tühistamisele karistuse ärakandmisel.

Asitõendina kriminaalasjas olev CD – plaat videosalvestusega, mis asub kriminaalasja
materjalide juures - jätta kohtuotsuse jõustumisel kriminaalasja materjalide juurde.

Menetluskulud:

Välja mõista Raivo Sirelalt KrMS §-dest 173 lg. 1 p. 1 ja lg. 2; 175 lg. 1 p. 4, 9; 179 lg. 1 p. 2,
180 lg. 1, 3 alusel määratud kaitsjale makstud tasu summas 168 (ükssada kuuskümmend
kaheksa) eurot ning sundraha summas 645 (kuussada nelikümmend viis) eurot, s.o
menetluskulud kokku summas 813 (kaheksasada kolmteist) eurot. Menetluskulud tuleb tasuda
alates kohtuotsuse jõustumisest, s.o alates 22.10.2016.a vastavalt maksegraafikule ositi KrMS
§ 180 lg. 3 alusel 12 (kaheteistkümne) kuu jooksul, igakuiselt summas 67 (kuuskümmend seitse)
eurot ja 75 (seitsekümmend viis) eurosenti.

Menetluskulude tasumiseks vajalikud makserekvisiidid on kajastatud kohtuotsuse lisas olevas
eraldi dokumendis (makseinfo lehel).

Kui rahalised nõuded pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord

Kohtuotsuse peale on õigus esitada apellatsioon Tallinna Ringkonnakohtule, teatades kirjalikult
apellatsiooniõiguse kasutamise soovist Harju Maakohtu Liivalaia kohtumajale 7 (seitsme) päeva
jooksul alates kohtuotsuse või resolutsiooni kuulutamisest ning esitades apellatsiooni 15
(viieteistkümne) päeva jooksul, alates päevast, mil kohtuotsus on kohtumenetluse pooltele kohtus
tutvumiseks kättesaadav.
Apellatsiooniteate esitamise korral on kohtuotsuse terviktekst kohtumenetluse pooltele Harju
Maakohtu Liivalaia kohtumaja kantseleis tutvumiseks kättesaadav 21.10.2016.a.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 (viieteistkümne) päeva jooksul. Määruskaebus tuleb esitada
Harju Maakohtu Liivalaia kohtumajale.


Kohus juhindub KrMS §-dest 173 lg. 1 p. 1 ja lg. 2; 175 lg. 1 p. 4, 9; 180 lg. 1, 3; 238 lg. 1 p. 4 ja lg.
2; 311; 313.


Kohtunik: /digitaalselt allkirjastatud/




                                                2
3
