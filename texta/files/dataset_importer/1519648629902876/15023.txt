                                                                                    2-16-6378




                      KOHTUMÄÄRUS
Kohus                              Harju Maakohus
Kohtunik                           Viktor Brügel
Kohtujurist                        Kadri Mälberg
Kohtumääruse tegemise aeg ja 20. mai 2016, kell 10.00
koht                         Tallinn, Kentmanni kohtumaja
Tsiviilasja number                 2-16-6378
Tsiviilasi                         XXXavaldus pankroti väljakuulutamiseks
Menetlustoiming                    Võlgniku pankroti väljakuulutamine
Menetlusosalised ja nende          Avaldaja/võlgnik: XXX(isikukood XXX, elukoht XXX);
esindajad, ajutine                 Avaldaja/võlgniku     lepinguline  esindaja:   Irina
pankrotihaldur                     Solovjova     (OÜ    IS    Hea    Nõuanne,   e-post:
                                   irina.solovjova@mail.ee);
                                   Ajutine pankrotihaldur: Urmas Tross (osaühing
                                   KONKURSS, Roosikrantsi 23-5, 10119 Tallinn; e-post:
                                   urmas.tross@alustauuesti.ee).
Viimase kohtuistungi toimumise     16.05.2016
aeg, kohtuistungil osalenud        Võlgnik XXX,
isikud                             Võlgniku lepinguline esindaja Irina Solovjova,
                                   Ajutine pankrotihaldur Urmas Tross
RESOLUTSIOON
   1. Kuulutada välja XXX(isikukood XXX) pankrot.
   2. Nimetada XXXpankrotihalduriks Urmas Tross (osaühing KONKURSS, Roosikrantsi
      23-5, 10119 Tallinn; e-post: urmas.tross@alustauuesti.ee).
   3. Menetluskulud jätta XXXkanda.
   4. Määrata ajutise pankrotihalduri Urmas Trossi töötasuks 397 eurot, millele lisandub
      käibemaks 79,40 eurot, kokku 476,40 eurot ning vajalike kulutuste hüvitamiseks 95
      eurot, millele lisandub käibemaks 19 eurot, kokku 114 eurot.
   5. Riigi Tugiteenuste Keskusel hüvitada riigi vahenditest ajutise pankrotihalduri Urmas
      Trossile ajutise pankrotihalduri tasu 397 eurot, millele lisandub käibemaks summas
      79,40 eurot, kokku 476,40 eurot. Pankrotihalduri tasu kanda osaühing KONKURSS
      (registrikood 10023775) arvelduskontole nr EE462200001120023445. Ajutise halduri
      vajalike kulutuste hüvitis summas 114 eurot (sh käibemaks) jätta võlgniku kanda.



                                                                                           1
                                                                                        2-16-6378
      6. Määrata võlausaldajate esimese üldkoosoleku toimumise ajaks 10. juuni 2016, algusega
         kell 10:00. Üldkoosolek toimub Harju Maakohtu Kentmanni kohtumajas (Harju
         Maakohus, Kentmanni 13, 15 158 Tallinn, V korrus, saal nr 517).
      7. Teha käesoleva määruse resolutiivosa teatavaks väljaandes Ametlikud Teadaanded.
      8. Võlausaldajad on kohustatud hiljemalt kahe kuu jooksul pankrotiteate väljaandes
         Ametlikud Teadaanded ilmumise päevast arvates teatama haldurile kõigist oma enne
         pankroti väljakuulutamist tekkinud nõuetest võlgniku vastu, sõltumata nõude tekkimise
         alusest ja nõude täitmise tähtpäevast (PankrS § 93 lg 1). Tähtaegselt esitamata, kuid
         tunnustatud nõuded rahuldatakse viimases järgus (PankrS § 153 lg 1 p 3).
      9. Kui võlausaldaja esitab nõude mõjuval põhjusel pärast punktis 8 nimetatud tähtaja
         möödumist, kuid enne viimast nõuete kaitsmise koosolekut, ennistab üldkoosolek
         võlausaldaja taotlusel nõude esitamise tähtaja. Kui nõude esitamise tähtaega ei ole
         ennistatud, võetakse nõue kaitsmisele, kuid tunnustamise korral rahuldatakse pärast
         õigeaegselt esitatud tunnustatud nõuete rahuldamist.
      10. Kõik isikud, kelle valduses on võlgnikule kuuluv vara või kellel on varalisi kohustusi
          võlgniku suhtes, on kohustatud selle kohta andma teavet pankrotihaldurile.
      11. Võlgnikule võlgnetavate kohustuste täitmist võib vastu võtta üksnes pankrotihaldur.
      12. Pankrotimäärus kuulub viivitamatule täitmisele.
      13. Kohtumäärus saata võlgnikule ja ajutisele pankrotihaldurile.
      14. Saata kohtumäärus pärast jõustumist täitmiseks Riigi Tugiteenuste Keskusele.
 Edasikaebamise kord
 Pankrotimääruse peale võivad võlgnik ja pankrotiavalduse esitanud võlausaldaja esitada Harju
 Maakohtu kaudu määruskaebuse Tallinna Ringkonnakohtule 15 päeva jooksul pankrotiteate
 avaldamisest. Haldur ei või võlgniku nimel määruskaebust esitada ega võlgnikku määruskaebuse
 läbivaatamisel esindada (PankrS § 32). Määruskaebuse esitamine ei peata määruse täitmist
 (PankrS § 5 lg 3).

 Pankrotimääruse täitmist ei saa peatada ega ajatada, samuti ei saa muuta pankrotimääruse
 seaduses sätestatud täitmise viisi ja korda (PankrS § 31 lg 7).

 Seaduses sätestatud tähtaja järgimiseks peab menetlusabi taotleja tegema tähtaja kestel ka
 menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
 põhjendamiseks või riigilõivu tasumiseks või kaebuses esineva sellise puuduse kõrvaldamiseks,
 mis on seotud menetlusabi taotlemisega, annab kohus mõistliku tähtaja pärast menetlusabi
 andmise taotluse lahendamist, kui nimetatud taotlus ei olnud esitatud põhjendamatult või tähtaja
 pikendamise eesmärgil. See ei välista menetlustähtaja ennistamist (TsMS § 187 lg 6 ja § 442 lg
 6).

Asjaolud

1. XXX(avaldaja/võlgnik) esitas 21.04.2016 Harju Maakohtule võlgniku pankrotiavalduse.
Avalduse kohaselt on avaldaja muutunud käesolevaks ajaks maksejõuetuks. Pankrotiavalduse
esitamise seisuga moodustavad avaldaja kohustused kreeditoridele kokku vähemalt 57 840,78
eurot. Vara avaldajal puudub. Samuti puuduvad vara tagasivõitmiseks ja nõuete esitamiseks
kolmandate isikute vastu. Avaldaja ainuke sissetulekuallikas on töötasu summas vahemikus 570-
575 eurot kuus. Avaldaja ülalpidamisel on alaealine laps. Avaldaja endine elukaaslane ja lapse isa,
kes on võlanimekirjas nimetatud kohustuste järgi solidaarvõlgnik, on pere hüljanud ning

                                                                                                 2
                                                                                        2-16-6378
teadaolevalt kannab vabadusekaotusliku karistust kinnipidamiskohas. Eeltoodud asjaoludel on
kujunenud olukord, kus avaldaja ei saa edaspidi oma elu normaalselt korraldada ega ole võimeline
tasuma hiiglaslikku võlgnevust kreeditoridele. Võlad on progresseeruva viivise tõttu ainult
kasvanud, paremini tasustatavat tööd ei ole avaldajal võimalik leida, mistõttu kohustusi täita pole
objektiivselt võimalik. Avaldaja palub algatada enda suhtes pankrotimenetlus, kuulutada välja
enda pankrot ning algatada kohustustest vabastamise menetlus.

2. 26.04.2016 võttis kohus pankrotiavalduse menetlusse, määras ajutiseks pankrotihalduriks
Urmas Trossi ja pankrotiavalduse läbivaatamiseks kohtuistungi 16.05.2016.

3. 14.05.2016 esitas Urmas Tross ajutise pankrotihalduri aruande.

Võlgnik XXXei ole abielus ning võlgnikul on üks ülalpeetav laps. Äriregistri teabesüsteemi
kohaselt võlgnikul seoseid äriühingutega ei ole. Võlgnik on pankrotiavalduses märkinud, et töötab
XXXAS-is ning töökohaks kauplus XXX. Võlgniku sissetulek on vahemikus 570-575 eurot kuus.
Võlgnikul puudub eraisikuna maksevõlg. Võlgnikule kuulub arvelduskonto Swedbank AS-is nr
XXXXXXXXXXXXXX, mille jääk seisuga 11.05.2016 oli 670,76 eurot (kontol broneeringud
27,20 eurot pangakaardu kuutasudest); kogumispensioni konto nr XXXXXXXXXX, Swedbank
Pensionifond K3 (kasvustrateegia), osakud 3826,965, väärtusega ca 4 333 eurot (Pankrotivara
hulka ei arvata). Maanteeameti 13.05.2016 teate kohaselt võlgnikul sõidukeid ei ole, kuid on
registreeritud kasutajaks sõidulike (endise elukaaslase sõiduk) registrimärgiga nr XXX. Ajutisel
halduril puuduvad andmed koduse sisustuse, kunstiväärtuste ja muu vallasvara osas. Võlgnik on
kinnitanud, et puudub sissenõutav vara. Ajutine haldur on leidnud, et kokkuvõtvalt seisuga
14.05.2016 ei ole võlgnikul vara, mida pankrotivarana käsitleda. Ajutisele haldurile esitatud
andmete kohaselt on võlgnikul kohustusi ca 61 270,70 eurot, sh kohustus KredEx ees summas
11 173,80 eurot, Danske Bank AS Eesti Filiaali ees summas 43 749,15 eurot ja kohtutäitur Katrin
Velleti ees summas 6 347,75 eurot. Kohustuste lõplik summa muutub pankroti välja
kuulutamisega ja täpsustub lõplikult pärast nõuete tunnustamist. Ajutine haldur leiab, et võlgnik
omab sissetulekut, millele ei saa pöörata sissenõuet ning puudub varaline kate ca 61 270,70 euro
kohustuste katmiseks. Ajutise halduri arvates võib asuda seisukohale, et on tuvastatud võlgniku
püsiv maksejõuetus ning avalduse esitamine kohtule on objektiivne. Ajutise halduri arvates võib
võlgniku makseraskuste alguse objektiivseks põhjuseks olla võlgniku poolt koos lahkunud
elukaaslasega suuremate kohustuste võtmine, kui seda on võimalik ainult ühel solidaarvõlgnikul
kanda. Ajutine haldur on seisukohal, et võlgniku seisund on iseloomulik püsivale maksejõuetusele,
mis ei ole ajutise iseloomuga. Võlgnikul puudub varaline kate kõigi teadaolevate kohustuste
katteks. Tagasivõitmise võimalusi ajutine haldur tuvastanud ei ole. Võlgniku maksejõuetuse
küsimuse lahendamiseks tuleb välja kuulutada pankrot. Ajutine haldur ei ole tuvastanud
kohustustest vabastamist välistavaid asjaolusid.

Ajutise pankrotihalduri tehtud töö aruande kohaselt on ajutine haldur kulutanud ülesannete
täitmiseks 9,5 tundi, arvestusega 96 eurot tunnis, millest tulenevalt on ajutise halduri tasu 912
eurot, millele lisandub käibemaks 182,40 eurot, kokku 1094,40 eurot ning vajalikud kulutused
summas 95 eurot, millele lisandub käibemaks 19 eurot, kokku 114 eurot. Ajutine pankrotihaldur
taotleb ajutise pankrotihalduri tasu summas 476,40 eurot (sh käibemaks) ja vajalike kulutuste
hüvitise summas 114 (sh käibemaks) määramist osaühing KONKURSS (arvelduskonto nr
EE462200001120023445), mille kaudu ajutine haldur tegutseb, kasuks. Ajutine haldur palub
ajutise halduri tasu ja kulutuste hüvitus välja mõista riigi vahenditest summas 397 eurot, millele
lisandub käibemaks.




                                                                                                 3
                                                                                       2-16-6378
4. 16.05.2016 kohtuistungil jäi võlgnik pankrotiavalduse juurde ja ajutine pankrotihaldur oma
aruande juurde. Võlgnikul vastuväiteid ajutise pankrotihalduri tasu ja aruande osas ei olnud. Urmas
Tross on nõus jätkama pankrotihaldurina.


Kohtumääruse põhjendused

5. Pankrotiseaduse (PankrS) § 9 lg 1 kohaselt võib pankrotiavalduse esitada võlgnik või
võlausaldaja. XXXesitas kohtule võlgniku pankrotiavalduse. PankrS § 31 lg 1 kohaselt kuulutab
kohus pankroti välja, kui võlgnik on maksejõuetu. PankrS § 1 lg 2 sätestab, et võlgnik on
maksejõuetu, kui ta ei suuda rahuldada võlausaldaja nõudeid ja see suutmatus ei ole võlgniku
majanduslikust olukorrast tulenevalt ajutine. PankrS § 31 lg 4 sätestab, et kui pankrotiavalduse on
esitanud võlgnik, siis eeldatakse, et ta on maksejõuetu.

PankrS § 31 lg 5 kohaselt kuulutab kohus pankroti välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti väljakuulutamisega
algab pankrotimenetlus. PankrS § 31 lg 6 sätestab, et pankroti väljakuulutamisel otsustab kohus
võlausaldajate esimese üldkoosoleku toimumise aja ja koha, pankrotihalduri (haldur) nimetamise
ning hagi tagamise abinõude kohaldamise. Kui hagi tagamise abinõusid oli kohaldatud enne
pankroti väljakuulutamist, jäävad need kehtima, kui kohus ei otsusta teisiti.

Ajutine pankrotihaldur selgitas välja võlgniku vara, sealhulgas võlgniku kohustused ja andis
hinnangu võlgniku varalisele seisundile ja maksejõulisusele. Ajutise halduri hinnangul võlgnikul
vara, mida pankrotivarana käsitleda, ei ole. Võlgniku sissetulekuks on töötasu ca 570 eurot kuus.
Kohustusi on võlgnikul vähemalt 61 270,70 eurot. Ajutise halduri hinnangul on võlgnik
maksejõuetu, kuivõrd võlgniku varad ületavad kohustusi ja selline seisund ei ole ajutine. Ajutine
haldur ei ole tagasivõitmise ja tagasinõudmise võimalusi tuvastanud.

Kohus tuvastab ajutise pankrotihalduri aruande põhjal, et kuna võlgniku kohustused ületavad
oluliselt võlgniku vara ning võlgnik on tunnistanud enda maksejõuetust, siis on võlgnik PankrS § 1
lg-st 2 tulenevalt maksejõuetu ja selline seisund ei ole tema majanduslikust olukorrast tulenevalt
ajutine. Võlgnik on esitanud kohtule kohustustest vabastamise menetluse algatamise taotluse.
Kohus ei ole käesolevaks hetkeks tuvastanud võlgniku kohustustest vabastamise menetluse
algatamata jätmise aluseid.

Kohus kuulutab välja võlgniku pankroti PankrS § 31 lg 1 alusel. Pankroti väljakuulutamise aeg on
20.05.2016 kl 10.00.

Võlausaldajate esimene üldkoosolek viia läbi 10.06.2016 kell 10:00 Harju Maakohtu Kentmanni
kohtumajas, Tallinnas, Kentmanni 13, V korrus, saal 517.

6. Urmas Trpss on andnud nõusoleku enda nimetamiseks XXXpankrotihalduriks. Kohus määrab
Urmas Trossi võlgniku pankrotihalduriks.

7. PankrS § 93 lg 1 kohaselt on võlausaldajad kohustatud hiljemalt kahe kuu jooksul pankrotiteate
väljaandes Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nõude tekkimise alusest ja
nõude täitmise tähtpäevast. Tähtaegselt esitamata, kuid tunnustatud nõuded rahuldatakse viimases
järgus (PankrS § 153 lg 1 p 3).



                                                                                                4
                                                                                         2-16-6378
8. PankrS § 33 lg 1 sätestab, et pankrotimääruse kohta avaldab kohus viivitamata teate väljaandes
Ametlikud Teadaanded (pankrotiteade). Vajaduse korral teadet korratakse. Kordusteates märgitakse
esimese teate avaldamise kuupäev. Kohus määrab pankrotimääruse kohta viivitamata teate
(pankrotiteade) avaldamise väljaandes Ametlikud Teadaanded.

9. PankrS § 85 järgi võlgnik peab kohtule, haldurile ja pankrotitoimkonnale andma teavet, mida
nad vajavad seoses pankrotimenetlusega, eelkõige oma vara, sealhulgas kohustuste ning
majandus- või kutsetegevuse kohta. Võlgnik on kohustatud esitama haldurile pankroti
väljakuulutamise päeva seisuga bilansi koos vara, sealhulgas kohustuste nimekirjaga. Võlgniku
vara kohta teabe andmise kohustus on ka kolmandatel isikutel, kelle valduses on võlgnikule kuuluv
vara või kellel on varalisi kohustusi võlgniku suhtes, samuti võlgniku töötajal ja endisel töötajal,
kes on ametist lahkunud viimase kahe aasta jooksul enne pankrotiavalduse esitamist.

PankrS § 86 lg 1 ja 2 kohaselt võib kohus kohustada võlgnikku kohtus vandega kinnitama, et
kohtule esitatud andmed vara, võlgade ja majandus- või kutsetegevuse kohta on talle teadaolevalt
õiged. Kui kohus on kohustanud võlgnikku vannet andma, peab võlgnik vande andma enne
võlausaldajate esimest üldkoosolekut, kui kohus ei määra vande andmiseks teist tähtpäeva. PankrS
§ 89 lg 1 p 1 ja 3 järgi kohtu korralduse täitmata jätmise korral või seadusega sätestatud kohustuse
täitmise tagamiseks võib kohus võlgnikku trahvida või tema suhtes kohaldada sundtoomist või
aresti, kui võlgnik takistab pankrotimenetlust sellega, et ei täida teabe andmise kohustust või ei
täida vande andmise kohustust.

Ajutine pankrotihaldur ei ole taotlenud võlgnikult vande võtmist.

10. PankrS § 3 lg 2 järgi kohaldatakse pankrotimenetlusele tsiviilkohtumenetluse seadustikus
sätestatut, kui pankrotiseadusest ei tulene teisiti ja pankrotimenetlusele kohaldatakse hagita
menetluse sätteid. Juhindudes TsMS § 173 lg-test 1, 2 ja 4 ning § 172 lg-st 1, samuti PankrS § 150
lg-st 2 jätab kohus menetluskulud võlgniku kanda.

11. PankrS § 23 lg 1 ja lg 3 kohaselt on ajutisel halduril õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu ja
keerukust ning ajutise halduri kutseoskusi. Kohus kontrollib ajutise halduri ülesannete täitmiseks
tehtud kulutuste põhjendatust ja kinnitab vajalike ning põhjendatud kulutuste suuruse. Ajutise
halduri tunnitasu ülemmäär on 96 eurot. Ajutise halduri tasule maksude lisamisel lähtutakse
käesoleva seaduse § 65 lg-s 11 sätestatust (Halduri tasu sisaldab seaduses ettenähtud makse, välja
arvatud käibemaks. Kui haldur on kantud äriregistrisse füüsilisest isikust ettevõtjana ning ta on
käibemaksukohustuslane käibemaksuseaduse tähenduses, lisatakse halduri tasule käibemaks.
Halduri tasule lisatakse käibemaks ka juhul, kui see makstakse välja büroole ning büroo on
käibemaksukohustuslane käibemaksuseaduse tähenduses).

Ajutise pankrotihalduri tehtud töö aruande kohaselt on ajutine haldur kulutanud ülesannete
täitmiseks 9,5 tundi, arvestusega 96 eurot tunnis, millest tulenevalt on ajutise halduri tasu 912
eurot, millele lisandub käibemaks 182,40 eurot, kokku 1094,40 eurot ning vajalikud kulutused
summas 95 eurot, millele lisandub käibemaks 19 eurot, kokku 114 eurot. Ajutine pankrotihaldur
taotleb ajutise pankrotihalduri tasu summas 476,40 eurot (sh käibemaks) ja vajalike kulutuste
hüvitise summas 114 (sh käibemaks) määramist osaühing KONKURSS (arvelduskonto nr
EE462200001120023445), mille kaudu ajutine haldur tegutseb, kasuks. Ajutine haldur palub
ajutise halduri tasu ja kulutuste hüvitus välja mõista riigi vahenditest summas 397 eurot, millele
lisandub käibemaks.


                                                                                                  5
                                                                                        2-16-6378
PankrS § 150 lg 1 p 2 ja p 5 kohaselt on pankrotimenetluse kulud ajutise halduri tasu ning ajutise
halduri tehtud vajalikud kulutused oma ülesannete täitmiseks. Sama paragrahvi lõike 2 kohaselt
kui pankrotiavaldus rahuldatakse, tasutakse pankrotimenetluse kulud pankrotivarast. Käesoleval
juhul puudub võlgnikul vara, mille arvelt pankrotimenetluse kulusid katta. Kuivõrd aga võlgnik
on esitanud kohustustest vabastamise avalduse, tuleb pankrot välja kuulutada. Pankrotiseadus
võimaldab ajutise halduri tasu ja hüvitatavaid kulutusi hüvitada riigi vahenditest vaid raugemise
korral. Seega oleneb ajutise halduri tasu hüvitamine riigi vahenditest sellest, kas raugemisaluse
olemasolu korral tuleb siiski võlgniku pankrot välja kuulutada või mitte. Kuna seaduse eesmärk ei
tohiks olla sarnastes olukordades võlgnike ajutiste haldurite erinev kohtlemine, tuleb PankrS § 23
lg 4 kohaldada ka juhtudel, kui võlgnikul vara pole, kuid pankrot tuleb välja kuulutada, sest
võlgnik on esitanud kohustustest vabastamise avalduse.

PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulutused välja võlgnikult, kuid võib määrata
nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
suuremas summas kui 397 eurot (sealhulgas seaduses ettenähtud maksud, välja arvatud käibemaks).
TsMS § 183 lg 2 kohaselt võib Eesti pankrotivõlgnik taotleda menetlusabi andmist menetluskulude
kandmiseks, kui kulusid ei saa või ei ole põhjendatud katta pankrotihalduri valitsetavast varast ning
ei saa eeldada, et kulud kannaksid asja suhtes varalist huvi omavad isikud, muu hulgas
pankrotivõlgniku pärijad, liikmed, osanikud, aktsionärid, juhtorgani liikmed või
pankrotivõlausaldajad. Pankrotihalduri tasu ja kulutuste katteks määratud menetlusabi, mida ei
mõisteta riigi tuludesse välja, ei või olla suurem kui 397 eurot, sealhulgas seaduses ettenähtud
maksud, välja arvatud käibemaks. PankrS § 65 lg 11 kohaselt kui kohus on kuulutanud pankroti
välja käesoleva seaduse § 171 lõike 11 alusel ja võlgnikul ei ole pankrotimenetluse kulude katmiseks
piisavalt vara, määrab kohus halduri tasu käesoleva seaduse § 23 lõigete 1–3 alusel. Halduri tasu ja
kulutuste hüvitamiseks võib kohus määrata menetlusabi andmise. Menetlusabi taotluse võib esitada
haldur.

Kohus leiab, et ajutise halduri nõutud tasu on mõistlik, põhjendatud ning kooskõlas tehtud töö
mahuga ja ajutise halduri kutseoskustega. Kohus leiab, et arvestades ajutise halduri töö mahtu,
keerukust ja kutseoskust on põhjendatud määrata ajutise halduri tasuks 397 eurot, millele lisandub
käibemaks 79,40 eurot, kokku 476,40 eurot ning vajalike kulutuste katteks 95 eurot, millele
lisandub käibemaks 19 eurot, kokku 114 eurot. Ajutise halduri tunnitasu 96 eurot, millele lisandub
käibemaks, jääb seadusega sätestatud ülemmäära piiresse.

Kohus, tutvunud ajutise halduri ja võlgniku poolt esitatud menetlusabi taotlusega ning tuvastanud,
et puuduvad vahendid menetluskulude katmiseks, määrab ajutise pankrotihalduri tasu ja kulutused
riigi vahenditest 397 eurot (sealhulgas seaduses ettenähtud maksud, välja arvatud käibemaks).
Riigi Tugiteenuste Keskusel tasuda riigi vahenditest 397 eurot, millele lisandub käibemaks
summas 79,40 eurot, kokku 476,40 eurot osaühing KONKURSS, mille kaudu ajutine haldur
tegutseb, arvelduskontole EE462200001120023445. Ajutise halduri vajalike kulutuste hüvitis
summas 114 eurot (sh käibemaks) jätta võlgniku kanda.

/allkirjastatud digitaalselt/

Viktor Brügel
Kohtunik




                                                                                                  6
