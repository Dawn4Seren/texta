                                                                            2-16-314




                          KOHTUOTSUS
                                EESTI VABARIIGI NIMEL
                                      Tagaseljaotsus

Kohus                            Harju Maakohus, Tartu mnt kohtumaja
Kohtunik                         Haide Rimmel
Otsuse tegemise aeg ja koht      15. veebruar 2016.a, Tallinn
Tsiviilasja number               2-16-314
Tsiviilasi                       XXXja XXXhagi XXXvastu elatise suurendamise nõudes
Tsiviilasja hind                 284,22 eurot
Menetlusosalised ja esindajad    Hageja I: XXX(isikukood XXX, elukoht XXX)
                                 Hageja II: XXX (isikukood XXX, elukoht XXX)
                                 Hagejate seaduslik esindaja: XXX (isikukood XXX,
                                 elukoht XXX, e-post XXX)
                                 Kostja: XXX(isikukood XXX, elukoht XXX)
Asja läbivaatamine               Kirjalik lihtmenetlus
RESOLUTSIOON
   1. Hagi rahuldada tagaseljaotsusega osaliselt.
   2. Muuta Harju Maakohtu 28.10.2009.a lahendiga (tsiviilasjas 2-09-36338) kostjalt
      väljamõistetud elatist järgnevalt:
      2.1. Välja mõista kostjalt XXXigakuine elatis summas 150 eurot hageja
           XXXkasuks tema ülalpidamiseks alates 10.01.2016.a kuni XXXtäisealiseks
           saamiseni.
      2.2. Välja mõista kostjalt XXXigakuine elatis summas 150 eurot hageja
           XXXkasuks tema ülalpidamiseks alates 10.01.2016.a kuni XXXtäisealiseks
           saamiseni.
   3. Elatis tuleb tasuda iga kuu 5. kuupäevaks hagejate seadusliku esindaja
      XXXarvelduskontole nr XXXXXXXXXXXXXXX.
   4. Jätta rahuldamata hagejate nõue, milles hagejad paluvad suurendada elatist
      tagasiulatuvalt ajavahemiku november 2015.a kuni 09.01.2016.a eest.
   5. Jätta menetluskulud poolte endi kanda. Käesolevas tsiviilasjas menetluskulud
      puuduvad.
   6. Tagaseljaotsus kuulub viivitamata täitmisele.
Edasikaebamise kord ja tähtaeg
                                                                                   1
                                                                                          2-16-314

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist
istungil.
Kostja võib esitada otsuse teinud maakohtule tagaseljaotsuse peale kaja (menetluse taastamise
avalduse) 30 päeva jooksul tagaseljaotsuse kättetoimetamisest. Kaja esitamisel tuleb kostjal
tasuda kautsjonina summa, mis vastab riigilõivule poolelt hagihinnalt, kuid mitte vähem kui
vähem kui 100 eurot ja mitte rohkem kui 1500 eurot, mis tuleb kanda Rahandusministeeriumi
arvelduskontole nr EE571010220229377229 AS-is SEB Pank või arvelduskontole nr
EE062200221059223099 AS-is Swedbank või nr EE513300333522160001 Danske Bank AS
Eesti filiaalis, märkides selgitusse tsiviilasja numbri.
Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks tähtaja
kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).
Kohtu põhjendused ja selgitused
Tsiviilkohtumenetluse seadustiku (TsMS) § 444 lg 4 järgi võib tagaseljaotsusest välja jätta
kirjeldava ja põhjendava osa.
Siiski peab kohus põhjendatuks märkida, et perekonnaseaduse (PKS) § 96 kohaselt on
ülalpidamist kohustatud andma täisealised esimese ja teise astme ülenejad ja alanejad sugulased.
PKS § 97 p 1 kohaselt ülalpidamist on õigustatud saama alaealine laps.
Käesoleval juhul on hagejad palunud kostjalt välja mõista elatise suurendatud määras alates
2015.a novembrist. Kohus leiab, et hagejatel on õigus nõuda elatise suurendamist alates
käesolevas asjas hagi esitamisest. Seadus näeb küll ette võimaluse esitada kohtulahendiga
kindlaksmääratud elatise muutmise hagi, seda tsiviilkohtumenetluse seadustiku (TsMS) §-s 459
ja §-s 497 sätestatud tingimustel. TsMS § 459 lg 2 järgi võib jõustunud otsust muuta alates uue
hagi esitamise ajast, välja arvatud juhul, kui seaduse kohaselt võib nõuda otsuse muutmist ka
tagasiulatuvalt. Viidatud sätteid selgitades on Riigikohus asunud seisukohale, et seadus ei näe
ette vanema õigust nõuda kohtulahendi muutmist tagasiulatuvalt (vt Riigikohtu 26.11.2014.a
otsus tsiviilasjas nr 3-2-1-120-14, p 13).
TsMS § 407 lg 1 näeb ette, et kohus võib hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud, isegi kui hagi toimetati
kostjale kätte välisriigis või kui see toimetati kätte avalikult. Sel juhul loetakse hageja esitatud
faktilised väited kostja poolt omaksvõetuks.
Käesoleval juhul on hagejatel õigus nõuda elatise suurendamist käesoleva asja hagi esitamise
ajast, s.o alates 10.01.2016.a. Sellest osas on hagiavaldus õiguslikult põhjendatud ning kostjalt
tuleb hagejate kasuks välja mõista elatis suurendatud määras alates 10.01.2016.a. Hagejate poolt
alates 2015.a novembrist kuni 09.01.2016.a nõutud elatise suurendamine ei ole Riigikohtu
tõlgendust arvesse võttes õiguslikult põhjendatud ning rahuldamisele ei kuulu.
TsMS § 173 lg 1 näeb ette, et asja menetlenud kohus märgib menetluskulude jaotuse
menetlusosaliste vahel kohtuotsuses. TsMS § 163 lg 1 näeb ette, et hagi osalise rahuldamise

                                                                                                  2
                                                                                        2-16-314

korral kannavad pooled menetluskulud võrdsetes osades, kui kohus ei jaota menetluskulusid
võrdeliselt hagi rahuldamise ulatusega või ei jäta menetluskulusid täielikult või osaliselt poolte
endi kanda. Kohus peab põhjendatuks jätta menetluskulud poolte endi kanda.
Juhindudes TsMS § 174 lg-st 2 määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei
takista kohtuotsuse või menetlust lõpetava määruse tegemist. Kohus lähtub menetluskulude
kindlaksmääramise osas tsiviilasja toimiku materjalidest. Hagiavalduse esitamise hetkel
kehtinud riigilõivuseaduse (RLS) § 22 lg 1 p 2 kohaselt ei nõutud elatise muutmise hagi
läbivaatamise eest riigilõivu. Lisaks ei nähtu ka asja materjalidest, et pooled oleks menetluses
kandnud muid kulusid. Seega ei ole käesolevas asjas menetluskulusid, mille rahalist suurust
peaks kohus kindlaks määrama.
Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate
menetluskulude suurust vaidlustada selle kohtulahendi peale edasi kaevates (TsMS § 178 lg 1).




/allkirjastatud digitaalselt/
Haide Rimmel
kohtunik




                                                                                                3
