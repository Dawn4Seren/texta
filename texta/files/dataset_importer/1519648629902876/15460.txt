                            KOHTUMÄÄRUS
Kohus                               Viru Maakohus
Määruse tegemise aeg ja koht        16. mai 2016, Jõhvi kohtumaja
Kohtunik                            Deniss Minzatov
Kohtuistungi sekretär               Piret Juuse
Tõlk                                Valentina Michelson-Ipbüker
Asja number                         1-12-6084
Kriminaalasi                        Riigi Tugiteenuste Keskuse avaldus Boriss Zakonov´ile
                                    asenduskaristuse määramiseks
Süüdimõistetu                       Boriss Zakonov, isikukood 38507220247;
                                    xxx
RESOLUTSIOON:                       Juhindudes KarS § 70, KrMS § 417 lg 3 ja § 432, kohus

                                    MÄÄRAS:

Rahuldada Riigi Tugiteenuste Keskuse avaldus ning asendada Harju Maakohtu 13.07.2012
kohtuotsusega kriminaalasjas nr 1-12-6084 Boriss Zakonovile mõistetud rahalise karistuse
tasumata osa 620,80 eurot, s.o 194 päevamäära vangistusega 2 (kaks) kuud ja 4 (neli) päeva,
mille kandmise algus on alates Harju Maakohtu 29.02.2016 otsusega asjas nr 1-15-9219
mõistetud ja praegu Boriss Zakonovi poolt kantava vangistuse reaalse osa ärakandmisest.

Määruse ärakiri edastada Boriss Zakonov’ile, Riigi Tugiteenuste Keskusele, kohtutäiturile ja
Viru Vanglale.

Edasikaebamise kord
KrMS § 383 lg 1, § 384 lg 1 ja § 387 lg 1 määruse peale võib esitada määruskaebus 15 päeva
jooksul alates päevast, mil isik sai vaidlustatavast kohtumäärusest teada või pidi teada saama.
Määruskaebus esitatakse Viru Maakohtule.

ASJAOLUD JA MENETLUSE KÄIK

Riigi Tugiteenuste Keskus esitas kohtule avalduse Boriss Zakonovile Harju Maakohtu
13.07.2012 kohtuotsusega nr 1-12-6084 KarS § 329 järgi mõistetud tasumata rahalise karistuse
osa 194 päevamäära s.o 620,80 EUR asendamiseks. Kohtuotsus jõustus 14.07.2012.

Otsuse täitmiseks on 06.09. 2012 alustatud täitemenetlus nr 014/2012/2359. Kohtutäitur on
kontrollinud võlgniku vara olemasolu ning talle teadaolevatel andmetel puudub võlgnikul vara
või ei ole selle väärtus küllaldane, et katta vara realiseerimisega tekkivaid kulusid. Võlgnikule
kuuluvad pangaarved on arestitud, pangaarvetel puuduvad rahalised vahendid. Elektroonilise
Maksu- ja tolliameti andmebaasi kohaselt puudub võlgnikul töökoht, seega puudub sissetulek,
millele oleks võimalik sissenõuet pöörata. Rahalise karistuse suurus on 640 eurot ja nõude jääk
on 620,80 eurot.

Kohtute infosüsteemi andmetel kannab B. Zakonov praegu vangistust Harju Maakohtu
29.02.2016 otsuse alusel asjas nr 1-15-9219 alates 10.09.2014.

                                                                                               1
Boriss Zakonov selgitas kohtuistungil, et ei ole avaldusega nõus, kuna ta kannab niigi pikaajalist
vangistust. Rahaline karistus jäi tema poolt tasumata, kuna oli lühikest aega vabaduses peale
eelmise vangistuse ärakandmist. Aga ka siis oli raskusi töökoha leidmisega, kuna keegi ei taha
võtta vanglas istunud meest tööle, ja suurem osa sissetulekutest läks teiste rahaliste nõuete
katteks. Praegu kannab vangistust alates 10.09.2014 kuni 7.05.2017 ja ei saa midagi maksta.
Palus jätta avaldus rahuldamata ja lubas, et peale vabanemist läheb kohe tööle (garanteeritud
töökoht on vabaduses väidetavalt olemas) ja maksab rahalise karistuse kinni.

KOHTU SEISUKOHT

Kohus, vaadanud läbi esitatud avalduse, asjas kogutud kirjalikud materjalid ning kuulanud ära
süüdimõistetu selgitused, leidis, et avaldus on põhjendatud ja kuulub rahuldamisele.

Kuriteo eest karistusena kohaldatud rahalise karistuse asendamisel vangistusega lähtub kohus
Kriminaalmenetluse seadustiku §-st 417, mille lg 3 sätestab:
Kui süüdimõistetu ei ole tasunud rahalist või varalist karistust määratud tähtpäevaks või
osastatud rahalise karistuse tähtaegu ei ole järgitud ja rahalise või varalise karistuse tasumise
tähtaega ei ole käesoleva seadustiku §-s 424 sätestatud korras pikendatud ega ajatatud ning
süüdimõistetul ei ole vara, millele sissenõuet pöörata, teatab kohtutäitur hiljemalt kolme aasta
möödumisel rahalise või varalise karistuse kohtutäituri menetlusse võtmisest, kuid hiljemalt
seitsme aasta möödumisel kohtuotsuse jõustumisest maakohtule täitmise võimatusest. Kui
puuduvad karistuse asendamist välistavad asjaolud, otsustab täitmiskohtunik rahalise või
varalise karistuse asendamise karistusseadustiku §-des 70 ja 71 sätestatud korras. Rahalise või
varalise karistuse asendamisest teavitab kohus süüdimõistetut ja kohtutäiturit.
Karistusseadustiku § 70 lg.1 sätestab: kui süüdlane ei tasu talle mõistetud rahalise karistuse
summat, asendab kohus rahalise karistuse vangistusega või süüdlase nõusolekul üldkasuliku
tööga käesoleva seadustiku §-s 69 sätestatud korras või käesoleva seadustiku §-s 692 sätestatud
narkomaanide sõltuvusraviga..

Kohus leiab, et antud juhul on karistuse asendamine otstarbekas, kuna võlgnik ei ole rahalise
karistuse tasumiseks midagi teinud ja puuduvad võimalused sissenõude pööramiseks tema
varale. Võlgnik Boriss Zakonov ei ole mitme aasta möödumisel suutnud rahalist karistust tasuda.
Seega tuleb avaldus rahuldada ja asendada Boriss Zakonovile mõistetud rahaline karistus
vangistusega.

Kohus leiab, et B. Zakonov’i vastuväited ei anna alust avalduse rahuldamata jätmiseks.
Tuvastatud on, et vabaduses olles oli temal reaalne võimalus rahalise karistuse (kasvõi osaliseks)
tasumiseks, mida ta jättis realiseerimata. Sissetulekute ebapiisavus, teiste rahaliste nõuete
olemasolu ja järjekordne vabadusekaotuslik karistus ei ole mõjuvad põhjused rahalise karistuse
asendamata jätmiseks. Süüdimõistetu peab ise olema aktiivne oma kohustuste täitmiseks
võimaluste leidmiseks ning hoiduma kõrvale uute õigusrikkumiste toimepanemisest, mis võivad
viia teda vabalt tööjõuturult kinnipidamisasutusse.

Eeltoodu alusel leiab kohus, et avaldus on põhjendatud ja kuulub rahuldamisele.
Karistusseadustiku § 70 lg 2 kohaselt rahalise karistuse kolmele päevamäärale vastab üks päev
vangistust. KarS § 70 lg 1 ja lg 2 alusel Boriss Zakonovile mõistetud tasumata rahalise
karistusele 620,80 EUR, s o 194 päevamära, vastab 64 päeva vangistust, mida tuleb ära kanda
vahetult peale praegu kantava vangistuse reaalse osa ärakandmist.

(allkirjastatud digitaalselt)
Deniss Minzatov
Kohtunik

                                                                                                2
