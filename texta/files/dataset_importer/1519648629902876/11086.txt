                                 KOHTUMÄÄRUS
Kohtu nimetus                       Harju Maakohus Kentmanni kohtumaja

Kohtuniku nimi                      Ann Meriluht

Määruse tegemise aeg ja koht        05. juuli 2016.a. Tallinn

Tsiviilasja number                  2-15-16013

Tsiviilasi                          XXX’i avaldus täitemenetluse peatamiseks täiteasjas nr.
                                    011/2011/933
Menetlusosalised ja nende           Avaldaja: XXX (isikukood XXX, elukoht XXX; e-post: XXX);
esindajad                           Puudutatud isik: XXX(isikukood XXX, XXX);
                                    Puudutatud isiku lepinguline esindaja vandeadvokaat Merilin
                                    Valdmaa (Advokaadibüroo Aivar Pilv, Vabaduse väljak 10,
                                    10146 Tallinn; e-post: merilin@apilv.ee).
Menetluse liik                      Kirjalik menetlus
Resolutsioon
   1. Jätta XXX’i avaldus täitemenetluse peatamiseks täiteasjas nr. 011/2011/933 kuueks kuuks
      rahuldamata.
   2. Jätta menetluskulud XXX’i kanda ja välja mõista XXX’ilt XXXkasuks menetluskulu
      summas 672 eurot.
   3. XXX’il tasuda puudutatud isiku XXXkasuks eelpool väljamõistetud menetluskulu summas
      672 eurot XXXarvelduskontole nr XXXXXXXXXXXXXXXXXXSwedbank AS-is.
   4. Välja mõista XXX’ilt XXXkasuks viivis protsendina hüvitamisele kuuluvatelt
      menetluskuludelt (672 eurot) menetluskulude suurust kindlaks tegeva lahendi jõustumisest
      alates kuni täitmiseni võlaõigusseaduse § 113 lõike 1 teises lauses ettenähtud määras.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates kohtumääruse kättetoimetamisest.
Määruskaebuse esitamisel tuleb tasuda riigilõiv.

Avaldaja nõue ja põhjendused
   1. Avaldaja palub peatada täitemenetluse täiteasjas nr. 011/2011/933 kuueks kuuks.
      Täitemenetluse käigus on kohtutäitur Kersti Seisler 27.10.2015.a. arestinud avaldajale
      kuuluva kinnistu, mis on kantud Tartu Maakohtu kinnistusosakonna registriossa nr. XXX
      ja mille asukoht on XXX. Kinnistul asub elamu, mis on avaldaja kodu. Kuna kohtutäitur
      arestis kinnistu, kus avaldaja elab, siis täitemenetluse tulemusena ähvardab oht elukohast
      ja kodust ilma jääda. Täitemenetluse jätkamine käesoleval ajal avaldaja vastu oleks
      ebaõiglane. Avaldaja tervislik seisund on käesoleval ajal väga raske ning
      Sotsiaalkindlustusamet on 26.01.2015.a. tuvastanud avaldajal 80% töövõime kaotuse.
      Avaldaja sissetulekuks on töövõimetuspension 241,29 eurot kuus. Avaldaja tervislik
      seisund ei võimalda käesoleval ajal koheselt eluruumi üürida ja avaldaja vajab aega uue
      elukoha leidmiseks.
Puudutatud isiku seisukoht ja põhjendused
   2. Puudutatud isik palub jätta esitatud avalduse rahuldamata. Täiteasjas menetluse jätkamine
      ei ole avaldaja suhtes ebaõiglane. Avaldaja väidab, et täitemenetluse jätkamine on
      ebaõiglane, kuna teda ohustab kodust ilmajäämine ja ta vajab aega uue elukoha
       leidmiseks. Seejuures jätab avaldaja aga mainimata, et tal tuli selle võimalusega
       arvestada juba alates 2011.a. aprillist, kui puudutatud isik pöördus avaldaja ja viimase
       ema XXX vastu kohtusse vara tagasivõitmiseks täitemenetluses. Avaldaja ei ole
       võõrandanud oma 1/2 mõttelist osa XXX asuvast kinnistust. Isegi kui avaldaja lootis kuni
       tsiviilasjas nr. 2-11-19132 otsuse jõustumiseni, et kinkelepingut ei tunnistata
       tagasivõitmise korras kehtetuks, siis alates otsuse jõustumisest 07.09.2015.a., oli
       avaldajale teda, et kinnisasi võõrandatakse. Seega on avaldajal olnud aega 3 kuud, et
       endale uus elukoht leida. Avaldaja ei ole esitanud mistahes tõendeid selle kohta, et ta on
       püüdnud endale elukohta leida, kuid see ei ole seni õnnestunud. Avaldaja eksitab
       teadlikult kohut oma varandusliku seisu osas. Kuivõrd avaldaja ise XXX ei ela, on ta vara
       välja üürinud ning saab sellest regulaarset üüritulu. Puudutatud isik on 11.04.2016.a.
       edastatud menetlusdokumendis palunud jätta esitatud avalduse läbi vaatamata, kuivõrd
       03.03.2016.a. toimunud enampakkumisel võõrandati avaldajale kuulunud 1/2 suurune
       mõtteline osa kinnisasjast aadressil XXX. Lisaks ei ole avaldaja maininud, et avaldaja on
       kinnisasja osas sõlminud 01.05.2011.a. üürilepingu, mis on väidetavalt käesoleval ajal
       kehtiv. Seega ei ole täitemenetluse käigus võõrandatud avaldaja elukoht, vaid kinnisasi,
       mille avaldaja oli väidetavalt välja üürinud. Puudutatud isik palub menetluskulud jätta
       avaldaja kanda ja välja mõista avaldajalt õigusabikulu summas 672 eurot. Samuti palub
       puudutatud isik välja mõista menetluskuludelt viivise VÕS § 113 lg 1 teises lauses
       sätestatud määras ning kindlaks määrata täitmise kord.
Kohtu põhjendused
  3. Kohus, tutvunud avaldaja ja puudutatud isiku seisukohtadega, kohtule esitatud
      dokumentaalsete tõendite ning tsiviilkohtumenetluse seadustiku (TsMS) § 477 lg 7 alusel
      kogutud tõenditega ning uurinud ja hinnanud kogutud tõendeid kogumis, leiab, et avaldus
      rahuldamisele ei kuulu.
   4. Vaidlust ei ole selles, et avaldaja suhtes on alustatud täitemenetlust puudutatud isiku
      avalduse ja Harju Maakohtu 22.03.2011.a. otsuse nr. 2-10-13354 alusel ning nõude
      sisuks on võlgnevus 85 050,15 eurot (t/l 4). Samuti ei ole vaidlust selles, et avaldaja ei
      täida tal lasuvat kohustust.
   5. Täitemenetluse seadustiku (TMS) § 45 kohaselt võib kohus võlgniku avalduse alusel
      täitemenetluse peatada või täitmist pikendada või ajatada, kui menetluse jätkamine on
      võlgniku suhtes ebaõiglane. Seejuures tuleb arvestada sissenõudja huvisid ning muid
      asjaolusid, muu hulgas võlgniku perekondlikku ja majanduslikku olukorda.
   6. Tulenevalt osundatud sättest tuleb kohtul hinnata, kas avaldaja esitatud asjaoludel
      arvestades võlgniku perekondlikku ja majanduslikku olukorda ning sissenõudja huve, on
      ebaõigluse kriteeriumist lähtudes alust täitemenetluse peatamiseks avaldaja soovitud
      viisil. TMS § 45 alusel täitemenetluse peatamisel tuleb arvestada ka sissenõudja huve.
      Olukorras, kus sissenõudja on oma nõude maksma pannud, on sissenõudjal õigustatud
      ootus, et täitedokumendist tulenev sooritus ka tegelikult tehtaks ja saabuks õigusrahu.
   7. TsMS § 477 lg 5 kohaselt ei ole kohus seotud menetlusosaliste esitatud taotluste ega
      asjaoludega ega nende hinnanguga asjaoludele, kui seadusest ei tulene teisiti. TsMS §
      477 lg 7 järgi peab kohus kontrollima avalduse vastavust seadusele ja avalduse tõendatust
      ka juhul, kui avalduse kohta ei ole esitatud vastuväiteid. Vajaduse korral nõuab kohus
      avaldajalt tõendite esitamist või kogub neid omal algatusel. Kuivõrd kohus peab
      tulenevalt TMS § 45 arvestama võlgniku perekondlikku ja majanduslikku olukorda, siis


                                                                                            2 (4)
   kooskõlas TsMS § 477 lg 7 kogus kohus avalduse lahendamiseks omal algatusel
   tõendeid.
8. Kohtule esitatud avalduse kohaselt avaldaja ei tööta ning nimetatut kinnitab Maksu- ja
   Tolliameti väljatrükk (t/l 143). Lisaks on avaldajal 26.01.2015.a. tuvastatud 80 %
   töövõime kaotus ja seda kinnitab Sotsiaalkindlustusameti 26.01.2015.a. otsus nr.
   1180851 (t/l 20-21).
9. Avaldaja on palunud kohtul peatada täiteasja nr. 011/2011/933 menetlus kuueks kuuks
   majanduslikel põhjustel ja anda avaldajale aega leida uus elukoht. Puudutatud isik
   vastavate põhjendustega ei nõustu.
10. Kohtu ette toodud asjaoludest nähtub, et avaldajale kuulub kaasomandis XXX kinnisvara
    XXX (t/l 75-76, 77-79). Puudutatud isik on esitanud kohtule 21.10.2014.a. kinnisvara
    müügikonsultandi kirja, millise kohaselt on avaldajale ja XXX kuuluv XXX asuva
    kinnisasja väärtuseks ca. 180 000 eurot (t/l 75-76). Lisaks on puudutatud isik esitanud
    kohtule 10.06.2008.a. e-kirja, millisest nähtub, et eelpool viidatud kinnisasi on üüritud
    välja ning üüritulu kantakse avaldaja arveldusarvele (t/l 77-79).
11. Avaldaja on kohtule avaldanud, et XXX on takistanud XXX asuva kinnisvara müüki ning
    ei ole ilmunud tehingu tegemisele (t/l 93-95). Nimetatut avaldaja millegagi tõendanud ei
    ole ning samuti ei ole avaldaja millegagi tõendanud, et eelpool nimetatud kinnisasja ei
    ole välja üüritud kolmandatele isikutele ja et avaldaja ei saa üüritulu.
12. Kohus leiab, et arvestades eeltoodut, on avaldajal majanduslikult võimalik täita täiteasjas
    nr. 011/2011/933 täitmisel olevat nõuet endale kuuluva kinnisvara müügi arvelt ning
    kohtu ette toodud asjaolud, ei ole antud juhul aluseks täitemenetluse peatamiseks kuueks
    kuuks.
13. Kohus nõustub puudutatud isiku seisukohaga, et avaldajal on olnud piisavalt aega endale
    uue elukoha leidmiseks. Lisaks leiab kohus, et puudutatud isiku poolt kohtule esitatud
    01.05.2011.a. avaldaja ja XXX vahel sõlmitud üürilepinguga on tõendatud, et avaldaja ei
    kasuta ise täiteasja nr. 011/2011/933 arestitud ja hiljem võõrandatud kinnisasja
    asukohaga XXX enda elukohana (t/l 125-128).
14. Eelnevast tulenevalt leiab kohus, et avaldaja taotlus täiteasja nr. 011/2011/933 menetluse
    peatamiseks kuueks kuuks ei ole põhjendatud ning rahuldamisele ei kuulu.
15. Ka Riigikohus on 12.06.2012.a. kohtumääruse nr. 3-2-1-79-12 p 11. selgitanud, et
    erandliku normina tuleb TMS § 45 tõlgendada kitsendavalt, kuna üldjuhul võib iga
    võlgnik esitada väite, et täitemenetlus on tema suhtes ebaõiglane, sest arestitakse ja
    müüakse temale kuuluvat vara. TMS § 45 kohaldamiseks annavad alust vaid erandlikud
    asjaolud. Selliseks erandlikuks asjaoluks ei ole üldjuhul ainuüksi elukoha kaotus, mis
    reeglina sellise täitemenetlusega kaasneb.
16. TsMS § 442 lg 5 kohaselt otsuse resolutsiooniga lahendab kohus selgelt ja ühemõtteliselt
    poolte nõuded ja veel lahendamata taotlused, samuti rakendatud hagi tagamise
    abinõudega seotud küsimused. Resolutsioon peab olema selgelt arusaadav ja täidetav ka
    muu otsuse tekstita.
17. Puudutatud isik on palunud kohtule 11.04.2016.a. esitatud menetlusdokumendis jätta
    esitatud avaldus läbi vaatamata, kuivõrd täiteasjas nr. 011/2011/933 toimunud
    enampakkumise käigus on võõrandatud XXX olev kinnisasi.
                                                                                          3 (4)
    18. Kohus leiab, et antud juhul ei kuulu puudutatud isiku taotlus tsiviilasja läbi vaatamata
        jätmiseks rahuldamisele, kuivõrd täiteasja nr. 011/2011/933 menetlust ei ole käesolevaks
        ajaks kohtule teadaolevalt lõpetatud ja avaldaja poolt esitatud avaldus tuleb lahendada
        sisuliselt.
    19. TsMS § 172 lg 1 sätestab, et hagita menetluses kannab menetluskulud isik, kelle huvides
        lahend tehakse ning kui menetluses osaleb mitu isikut, võib kohus otsustada, et
        menetluskulud kannab täielikult või osaliselt mõni menetlusosaline, kui see on asjaolusid
        arvestades õiglane. Kuna kohus jätab avalduse rahuldamata, siis tuleb jätta kõik
        menetluskulud avaldaja kanda.
    20. Kooskõlas TsMS § 173 lg 1 ja § 174 määrab kohus kindlaks menetluskulude rahalise
        suuruse.
    21. Puudutatud isik on palunud avaldajalt välja mõista õigusabikulu kokku summas 672 eurot
        (t/l 81-84, 132-134). Kohus leiab, et kuna puudutatud isiku esindaja poolt õigusabikulude
        spetsifikatsioonis väljatoodud ajakulu ning menetlustoimingud vastavad tsiviilasja
        materjalidele, kuulub avaldaja poolt puudutatud isikule hüvitamisele õigusabikulu
        summas 672 eurot.
    22. Kooskõlas TsMS § 177 lg 4 tuleb rahuldada puudutatud isiku taotlus menetluskuludelt
        viivise väljamõistmiseks VÕS § 113 lõike 1 teises lauses sätestatud määras.
    23. Kooskõlas TsMS § 445 lg 1 tuleb rahuldada puudutatud isiku taotlus määruse täimise
        korra kindlaksmääramiseks ning avaldajal tuleb tasuda hüvitamisele kuuluv
        menetluskulude summa XXX arvelduskontole nr XXXXXXXXXXXXXXXXXX
        Swedbank AS-is.


/allkirjastatud digitaalselt/
Ann Meriluht
Kohtunik




                                                                                            4 (4)
