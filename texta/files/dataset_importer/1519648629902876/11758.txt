                                                                                             1




                           KOHTUOTSUS
                                EESTI VABARIIGI NIMEL

Kohus                            Viru Maakohus

Otsuse tegemise aeg ja koht      27. juuni 2016, Rakvere kohtumaja

Kriminaalasja number             1-16-5645 (16259000160)

Kohtunik                         Heli Väinaste

Kohtuistungi sekretär            Enjar Malm

Prokurör                         Elle Karm


Kriminaalasi                     Chris   Valk’i    süüdistuses       KarS      §    424     järgi
                                 kokkuleppemenetluses


Süüdistatav                      CHRIS VALK, isikukood 39506165229, Eesti Vabariigi
                                 kodanik, keskharidus, emakeel eesti keel, elukoht xxxx,
                                 töökoht xxxx, xxxx, varem kriminaal- ja väärteokorras
                                 karistamata, tõkendit ei ole kohaldatud

Kaitsja                          vandeadvokaat Arvo Suuban



RESOLUTSIOON:
Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                             otsustas:

Süüdi tunnistada CHRIS VALK KarS § 424 järgi ning karistuseks mõista 6 (kuus) kuud
vangistust.

Mõistetud vangistust ei pöörata KarS § 73 lg 1,3 alusel tingimisi täitmisele, kui Chris Valk ei
pane ühe aastasel katseajal toime uut tahtlikku kuritegu.

Chris Valgule määratud katseaja alguseks lugeda 27.06.2016.
                                                                                               2
KarS § 50 lg 1 p 1 alusel võtta Chris Valgult lisakaristusena ära mootorsõiduki juhtimise
õigus neljaks kuuks. Liiklusseaduse § 127 alusel on Chris Valk kohustatud viie tööpäeva
jooksul otsuse jõustumisest arvates loovutama oma juhiloa Maanteeametile.

KrMS § 180 lg 3 alusel jätta pool Chris Valgult menetluskuluna väljamõistmisele kuuluvast
sundrahast, s.o 322,50 (kolmsada kakskümmend kaks eurot ja 50 senti) eurot riigi kanda.

KrMS § 175 lg 1 p 9, 179 lg 1 p 2 alusel välja mõista Chris Valgult menetluskuluna sundraha
322,50 (kolmsada kakskümmend kaks eurot ja 50 senti) eurot riigituludesse.

KrMS § 175 lg 1 p 4 alusel välja mõista Chris Valgult menetluskuluna kaitsjatasu 121,20
(ükssada kakskümmend üks eurot ja 20 senti) eurot riigituludesse v.-adv. Arvo Suubani poolt
osutatud õigusabi eest.

KrMS § 180 lg 3 ja KarS § 66 lg 3 alusel võimaldada Chris Valgul tasuda kriminaalmenetluse
kulud kokku summas 443,70 eurot ositi ühe aasta jooksul, tasudes alates kohtuotsuse
jõustumisest igakuiselt üheteistkümnel kuul 37 eurot ja viimasel kuul 36,70 eurot.
Menetluskulude osamaksed tasuda Maksu- ja Tolliameti arveldusarvele SEB Pank
EE351010052031000004,           Swedbank       EE502200221014193355,          Nordea  Pank
EE401700017002872300 või Danske Bank EE873300333499990003. Maksekorraldusele
märkida viitenumber 99916700048522 ning selgitus: „Chris Valk, 1-16-5645, menetluskulude
osamakse.“ Kui menetluskulude osamakse ei ole tähtajaks tasutud, pööratakse otsus tasumata
osas täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUS

Chris Valk on kohtu alla antud süüdistatuna selles, et tema, olles alkoholijoobes, juhtis
13.03.2016 kella 05.15 ajal Rakvere linnas Tallinna, Jakobsoni, Posti ja Laial tänavatel
mootorsõidukit xxxx registrimärgiga xxxx, kuni ta Lai 8 ja 8a kinnistu hoovis politsei
peatumismärguandel peatus ja sõiduki juhtimiselt kõrvaldati. Chris Valgu joove tuvastati
tõendusliku alkomeetriga Dräger Alcotest 7110, seeria nr ARAF-0024, mille mõõtetulemus
oli 0,79 mg/l. Vastavalt Liiklusseaduse § 69 lg 1 ei tohi juht olla joobeseisundis ning vastavalt
§ 69 lg 2 p 1 loetakse alkoholijoobes olevaks juhti, kelle väljahingatavas õhus on alkoholi
0,75 milligrammi ühe liitri kohta või rohkem.

Seega Chris Valk, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.
                                                                                            3
MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Chris
Valgule mõistetavaks karistuseks KarS § 424 järgi 6 (kuus) kuud vangistust. KarS § 73 lg 1 ja
3 alusel jätta vangistus tingimisi kohaldamata ja määrata katseajaks 1 (üks) aasta.
KarS § 50 lg 1 p 1 alusel võtta Chris Valgult lisakaristusena ära mootorsõiduki juhtimise
õigus 4 (neljaks) kuuks.

Süüdistatav Chris Valk on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Chris Valk on kokkulepet
sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Chris Valk tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. KrMS § 180
lg 3 kohaselt menetluskulusid määrates arvestab kohus süüdimõistetu varalist seisundit ja
resotsialiseerumisväljavaateid. Kui menetluskulude hüvitamine ilmselt käib süüdimõistetule
üle jõu, jätab kohus osa neist riigi kanda.

Käesolevas kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645 eurot ning KrMS § 175 lg 1 p 4 alusel kaitsjatasu kohtueelses menetluses 121,20
eurot. Kokkuleppe kohaselt tuleb KrMS § 180 lg 3 alusel Chris Valgult menetluskuluna
väljamõistmisele kuuluvast sundrahast pool, s.o 322,50 eurot, jätta riigi kanda. KrMS § 180 lg
3 ja KarS § 66 lg 3 alusel võimaldada Chris Valgul tasuda kriminaalmenetluse kulud kokku
summas 443,70 eurot ositi ühe aasta jooksul igakuiste osamaksetena alates kohtuotsuse
jõustumisest.

/allkirjastatud digitaalselt/

Heli Väinaste
Kohtunik
