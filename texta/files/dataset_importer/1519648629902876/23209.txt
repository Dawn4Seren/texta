                           KOHTUOTSUS
                              EESTI VABARIIGI NIMEL
                                   TAGASELJA



Kohus                         Pärnu Maakohus

Kohtunik                      Anne Randjärv

Otsuse teatavakstegemise      18. veebruar 2016 Rapla Kohtumaja kantselei kaudu
aeg ja koht

Tsiviilasja number            2-15-19117
Hagi ese                      Varalise ja mittevaralise kahju hüvitamise nõue
Hagi hind                     7732.16 eurot
Menetlusosalised              Hageja I: Erki Tulk xxxxxxxxxxx elukoht: xxxxx xxxx, xxxxxxx
                              xxxx, xxxxxxx x-x e-post:
                              Hageja II: R T xxxxxxxxxxx elukoht: xxxxx xxxx, xxxxxxx
                              xxxx, xxxxxxx x-x
                              Hagejate esindajad: vandeadvokaat Andreas Veeret,
                              advokaat Kristel Tuul, Advokaadibüroo FORT OÜ
                              e-post: andreas.veeret@fortlegal.com
                              e-post: kristel.tuul@fortlegal.com

                              Kostja: Kristjan Kuljus xxxxxxxxxxx elukoht: xxxxx xxxx,
                              xxxxxxx xxxx, xxxxx
Istungi toimumise aeg         Kirjalikus menetluses

RESOLUTSIOON
Hagi rahuldada.

Välja mõista Kristjan Kuljuselt Erki Tulki kasuks varalise kahju hüvitis 682 (kuussada
kaheksakümmend kaks) eurot ja 35 senti.

Kristjan Kuljus on kohustatud tasuma viivist varalise kahju nõudelt VÕS § 113 lg 1 sätestatud
määras alates hagi esitamisest 18.12.2015 kuni nõude täieliku täitmiseni.
                                              2



Välja mõista Kristjan Kuljuselt R T kasuks mittevaralise kahju hüvitis 2000 (kaks tuhat) eurot.

Kohustada Kristjan Kuljust hoidma xxxxx kinnistul (registriosa nr xxxxxxx) peetavat koera ketis
või võtma kasutusele muud kohased abinõud, takistamaks koera pääsemist ilma omaniku
järelvalveta xxxxx kinnistu piiridest väljaspoole.

TsMS § 468 lg 1 p 2 järgi tunnistada käesolev kohtuotsus viivitamata täidetavaks.


Menetluskulude jaotus Menetluskulud kannab Kristjan Kuljus, kellelt tuleb välja mõista hagejate
kasuks 2635 (kaks tuhat kuussada kolmkümmend viis) eurot.


Edasikaebamise kord Kristjan Kuljusel on õigus 30 päeva jooksul otsuse kättetoimetamisest
esitada kaja, s.o menetluse taastamise avaldus, kui kohtule vastamata jätmine oli tingitud mõjuvast
põhjusest. Kaja esitamisel tuleb tasuda kautsjon 325 eurot, milline menetluse taastamise korral
tagastatakse.


Kohtu seisukoht
Hagi kohaselt ründas kostjale kuuluv koer 19.09.2015 kella 19.50 paiku xxxxx kinnistu läheduses
avalikult kasutataval teel Erki Tulki 11-aastast poega R T. Seoses koera rünnaku ja selle
tagajärgedega on Erki Tulk esitanud kostja vastu varalise ja R T mittevaralise kahju nõude, toetudes
VÕS §-dele 1056 lg 1 ja 1060. Hageja I taotleb varalise kahju väljamõistmist summas 682.35 eurot
ja hageja II mittevaralise kahju tekitamise eest õiglase hüvitise väljamõistmist, mille suuruseks
hagejad ise on määratlenud 2000 eurot. Toetudes VÕS § 1055 lg 1 taotlevad hagejad kostja
kohustamist kahju tekitav käitumine lõpetada, s.o pidada oma koera vastavalt Juuru vallas kehtivale
eeskirjale.

Kostjat kohustati kohtule kirjalikult vastama, mida kostja teinud ei ole. Hagimaterjalid on kostjale
kätte toimetatud 29.12.2015.

Kohus leiab, et hagi on esitatud asjaoludel õiguslikult põhjendatud ning antud asjas on
otstarbekas teha tagaseljaotsus TsMS § 407 lg 1 alusel.

TsMS § 162 lg 1 järgi kannab hagimenetuse kulud pool, kelle kahjuks otsus tehti, seega kannab
menetluskulud kostja. Hagejate menetluskulud koosnevad tasutud riigilõivust 475 eurot ja
õigusabikuludest 2160 eurot. Kostja menetluskulude rahalise suuruse osas vastuväiteid esitanud ei
ole. TsMS § 468 lg 1 p 2 järgi tuleb käesolev kohtuotsus tunnistada viivitamata täidetavaks, s.o
otsus on täidetav enne selle jõustumist.

(allkirjastatud digitaalselt)

Anne Randjärv
kohtunik
3
