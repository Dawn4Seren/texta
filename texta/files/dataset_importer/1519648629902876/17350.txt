                        KOHTUMÄÄRUS
Kohus                          Pärnu Maakohus
                               Pärnu Kohtumaja

Kohtukoosseis                  Kohtunik Maili Tartu

Määruse tegemise aeg ja koht   26. aprill 2016.a, Pärnu

Tsiviilasja number             2-16-790

Tsiviilasi                     S. K. hagi R. K. vastu elatise suuruse muutmiseks.

Menetlustoiming                Hageja S. K.e seadusliku esindaja V. T. 26.04.2016.a. avaldus
                               hagist loobumiseks.

Menetlusosalised ja nende      Hageja: S. K., isikukood xxxxxxxxxxx, seaduslik esindaja V.
esindajad                      T., isikukood xxxxxxxxxxx, mõlema elukoht xxxxxxxxxxxx x
                               x xxx, xxxxx xxxxxxxx, xxxxx, e-post x.
                               Kostja: R. K., isikukood xxxxxxxxxxx, elukoht xxxxxxxxx
                               xxxx, xxxxxx xxxx, xxxxxxxxx xxxx, xxxxx xxxxxxx, e-post
                               x.

Resolutsioon                   Võtta vastu S. K.e hagist loobumine ning lõpetada menetlus S.
                               K.e hagis R. K. vastu elatise suuruse muutmiseks.

Menetluskulude jaotus          Jätta menetluskulud hageja enda kanda.

Edasikaebamise kord            Määrusele on õigus esitada määruskaebus Tallinna
                               Ringkonnakohtule Pärnu Maakohtu kaudu 15 päeva jooksul
                               määruse määruskaebuse esitajale kättetoimetamisest alates.
                               Määruskaebust ei saa esitada viie kuu möödumisel
                               hagimenetluses või hagita menetluses määruse tegemisest, kui
                               seaduses ei ole sätestatud teisiti.
                               Seaduses sätestatud tähtaja järgimiseks peab menetlusabi
                               taotleja tegema tähtaja kestel ka menetlustoimingu, mille
                               tegemiseks ta menetlusabi taotleb, eelkõige esitama kaebuse.
                               Kaebuse põhjendamiseks või riigilõivu tasumiseks või
                               kaebuses esineva sellise puuduse kõrvaldamiseks, mis on
                               seotud menetlusabi taotlemisega, annab kohus mõistliku tähtaja
                               pärast menetlusabi andmise taotluse lahendamist, kui nimetatud
                               taotlus ei olnud esitatud põhjendamatult või tähtaja
                                    pikendamise    eesmärgil.   See   ei   välista   menetlustähtaja
                                    ennistamist.



Menetluse käik ja kohtu seisukoht.
    Pärnu Maakohtu 20. juuni 2013.a määrusega tsiviilasjas 2-13-3130 on kinnitatud hageja,
S. K.e, seaduslik esindaja V. T., ja kostja, R. K.e, vahel kompromiss elatise maksmiseks.
    S. K., seaduslik esindaja V. T., esitas Pärnu Maakohtule 18.01.2016.a. hagi R. K. vastu
elatise suuruse muutmiseks. Hagiavalduse ja asja menetlusse võtmise määruse kättesaamist ei
ole R. K. tsivillkohtumenetluse seadustiku nõuete kohaselt kinnitanud ja menetlusdokumente
ei saa tsivillkohtumenetluse seadustiku nõuete kohaselt kätte toimetatuks lugeda.
   26.04.2016.a esitas hageja seaduslik kohtule avalduse hagist loobumise kohta. Hageja on
kinnitanud, et ta on teadlik hagist loobumise õiguslikest tagajärgedest.
  Tsiviilkohtumenetluse seadustiku (TsMS) § 429 lg 1 kohaselt hageja võib hagist loobuda
kuni hagi kohta tehtud lahendi jõustumiseni, esitades selleks avalduse. Kohus võtab hagist
loobumise vastu määrusega, millega ühtlasi lõpetab asja menetluse. TsMS § 428 kohaselt (1)
Kohus lõpetab menetluse otsust tegemata, kui: 3) hageja on hagist loobunud.
   Eeltoodu alusel võtab kohus hagist loobumise vastu, sest see ei riku avalikku huvi ning
lõpetab asjas menetluse.
    TsMS § 168 lg 4 kohaselt kui hageja loobub hagist või võtab selle tagasi, kannab ta kostja
menetluskulud, välja arvatud juhul, kui ta loobub hagist või võtab selle tagasi seetõttu, et
kostja on nõude pärast hagi esitamist rahuldanud. TsMS § 173 lg 1 kohaselt asja menetlenud
kohus märgib menetluskulude jaotuse menetlusosaliste vahel kohtuotsuses või menetlust
lõpetavas määruses. TsMS § 177 lg 1 p 1 kohaselt kohus määrab menetluskulude rahalise
suuruse kindlaks menetlust lõpetavas määruses. Eeltoodut arvestades kohus jätab
menetluskulud hageja enda kanda. Kostjal menetluskulude osas rahalist nõuet ei saa olla, sest
hagiavalduse ja asja menetlusse võtmise määruse kättesaamist ei ole R. K.
tsivillkohtumenetluse seadustiku nõuete kohaselt kinnitanud ja menetlusdokumente ei saa
tsivillkohtumenetluse seadustiku nõuete kohaselt kätte toimetatuks lugeda. Kostja ei ole ka
tsivillkohtumenetluse seadustiku nõuetele vastavat allkirjastatud kirjalikku vastust hagile
esitanud.



/allkirjastatud digitaalselt/
Maili Tartu
Kohtunik




                                                                                         2 (2)
