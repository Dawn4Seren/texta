                            KOHTUMÄÄRUS
Kohus                             Viru Maakohus

Määruse tegemise aeg ja koht      1.11..2016, Rakvere kohtumajas

Kriminaalasja number              1-16-3817

Kohtunik                          Tiit Kullerkupp

Kohtuasja nimetus                 Viru Vangla kriminaalhooldusosakonna Rakvere esinduse
                                  kriminaalhooldusametniku Carmen Kondi erakorraline
                                  ettekanne karistuse täitmisele pööramiseks
                                  TOOMAS VELPLER,             i.k.   37109075230;   määratud
Süüdimõistetu
                                  elukoht: xxxx
Kohtumääruse õiguslik alus        KrMS § 428 lg 1, KarS § 69 lg 6


RESOLUTSIOON
1. Kriminaalhooldusametniku taotlus rahuldada.
2. Pöörata täitmisele Toomas Velplerile Viru Maakohtu 04.05.2016 kohtuotsusega nr 1-16-
3817 otsusega mõistetud karistuse kandmata osa 5 kuud 18 päeva vangistust.
Vangistus pöörata täitmisele kohtumääruse jõustumisel, karistuse kandmise aja alguseks lugeda
Toomas Velpleri kinnipidamiskohta saabumise aeg.


Edasikaebamise kord
Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud ja ettekande sisu
Viru Maakohtu 04.05.2016 kohtuotsusega kokkuleppemenetluse korras tunnistati Toomas
Velpler süüdi KarS § 121 lg 2 p 2,3 järgi ja mõisteti karistuseks 8 kuud vangistust. KarS § 69
alusel asendas kohus vangistuse 240 tunni üldkasuliku tööga, mille tegemise ajaks määras
kohus 12 kuud. Üldkasuliku töö tegemise ajaks allutas kohus Toomas Velpleri kriminaalhooldaja
käitumiskontrolli alla ühes kohustusega järgida KarS § 75 lg 1 sätestatud kontrollnõudeid.
Kohtuotsus jõustus 20.05.2016 ning sama kuupäeva luges kohus ka Toomas Velpleri katseaja
alguseks.
Esimene erakorraline ettekanne Toomas Velpleri kohta esitati 01.09.2016 taotlusega määrata
Toomas Velplerile täiendavad kohustused, kuna süüdimõistetu ei sooritanud üldkasuliku töö
tunde ajakava kohaselt. Erakorralises ettekandes esitatu põhjal pidi isik sooritama augustis 22
üldkasuliku töö tundi, kuid sooritas ainult 8 tundi.
Samuti on erakorralises ettekandes märgitud, et 17.08.2016 edastas politsei
kriminaalhooldusametnikule 02.08.2016 koostatud lähisuhtevägivalla infolehe, millest nähtub, et
Toomas Velpler kuritarvitab alkoholi ning selle tulemusel muutub oma pere suhtes agressiivseks
ja vägivaldseks. 22.08.2016 antud kirjalikus seletuskirjas on Toomas Velpler kirjutanud, et ta on
nõus minema alkoholivastasele võõrutusravile ning on lubanud selleks raha koguda.
Lähtudes eeltoodust pandi 08.09.2016 kohtumäärusega Toomas Velplerile täiendavad
kohustused mitte tarvitada alkoholi ja läbida alkoholivastane ravi ning esitada
kriminaalhooldusametnikule sellekohane tõend hiljemalt 17.10.2016.

Kohtumääruse põhjendused

Käesolev erakorraline ettekanne on esitatud 10.10.2016 põhjusel, et Toomas Velpler on taas
rikkunud alkoholi tarvitamise keeldu, ei täida registreerimiskohustust ja hoidub kõrvale
üldkasuliku töö tegemisest.
Erakorralisest ettekandest ja kriminaalhooldusametniku kohtus antud ütlustest nähtub, et
07.10.2016 kodukülastuse käigus tuvastati Toomas Velpleril alkoholijoove 2,5 mg/l . 2016
septembris pidi Toomas Velpler tegema 35 tundi üldkasulikku tööd, tegi vaid 8 tundi, samuti
jättis ilmumata registreerimistele 03., 07. ja 10.10.2016. Toomas Velpler ei ole läbinud
alkoholivastast ravi kuigi kohtumäärusega selleks antud tähtaeg on möödunud. Tehtud on 72
tundi üldkasulikku tööd, tegemata 168.
Toomas Velpleri kohtuistungil antud ütlustest nähtub, et ta tunnistab alkoholi tarvitamist
07.10.2016 ja ka seda, et oktoobrikuus ei käinud registreerimistel kriminaalhooldusametniku
juures kuna oli tarvitanud neil päevadel alkoholi. Ta tunnistab ka mahajäämust üldkasuliku töö
ajakavast. Põhjendab rikkumist asjaoluga, et peab käima juhutöödel. Väidab, et septembris on tal
tehtud 14 tundi, mitte 8 tundi, et 23.09. tehtud tunnid pole arvesse võetud.. Alkoholivastase ravi
mitteläbimist põhjendab materiaalsete raskustega. Palub and võimaluse kanda karistus vabaduses
lubab läbida alkoholivastase ravi.

Kriminaalhooldusametnik jäi erakorralises ettekandes esitatud taotluse juurde, ka prokurör leidis,
et kandmata karistus tuleb pöörata täitmisele.
KrMS § 428 lg 1 kohaselt kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

KarS § 69 lg 6 sätestab, et kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt KarS § 75
lõikes 2 sätestatule, pikendada töö tegemise tähtaega, arvestades KarS § 75 lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.

Kohus leiab, et alkoholi tarvitamise keelu korduv rikkumine, registreerimiskohustuse korduv
rikkumine ja üldkasulikust tööst kõrvalehoidmine Toomas Velpleri poolt on kohtus tõendamist
leidnud, erakorralises ettekandes esitatud taotlus on põhjendatud ja kuulub rahuldamisele.
Toomas Velpler pole teinud õigeid järeldusi kohtuotsusest ja varasema erakorralise ettekande
arutelust, pole täitnud ka alkoholivastasele ravile mineku kohustust. Ta on lubamatu
ükskõiksusega suhtunud süüdimõistva kohtuotsuse täitmisse. Tema poolt toime pandud
korduvad rikkumised viitavad sellele, et karistuse eesmärkide saavutamine vabaduses pole
võimalik ja karistus tuleb pöörata täitmisele.

                                               2(3)
Kohtus leidis tuvastamist, et Toomas Velpler on teinud 72 tundi üldkasulikku tööd, tegemata on
168 tundi. Eelnevast nähtuvalt on kandmata karistuseks 5 kuud 18 päeva vangistust.

Kohtunik                  /allkirjastatud digitaalselt/                Tiit Kullerkupp

Viru Maakohtu kohtunik Tiit Kullerkupu 11.11.2016 vea parandamise kohtumääruse
RESOLUTSIOON:

Teha parandus Viru Maakohtu 01.11.2016 kohtumääruse nr 1-16-3817 resolutsioonis Toomas
Velplerile Viru Maakohtu 04.05.2016 kohtuotsusega nr 1-16-3817 mõistetud kandmata karistuse
osas ning asendada mõistetud karistuse kandmata osa, s.o 5 kuud 18 päeva vangistust, 5 kuu 12
päeva vangistusega.
Muus osas jätta Viru Maakohtu 01.11.2016 kohtumäärus nr 1-16-3817 muutmata.

Tartu Ringkonnakohtu 05.12.2016 kohtumääruse
RESOLUTSIOON:

1. Viru Maakohtu 1. novembri 2016 määrus jätta muutmata.
2. Määruskaebus jätta rahuldamata.


01.11.2016 kohtumäärus 1-16-3817 jõustus 28. detsembril 2016. a Tartu Ringkonnakohtu
kohtumäärusega.

Referent                 /allkirjastatud digitaalselt/                 Lea Herne




                                               3(3)
