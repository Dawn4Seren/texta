                                                        Registrikood 4-16-364




                    KOHTUMÄÄRUS


Kohus                              Harju Maakohus

Määruse tegemise aeg ja koht       09.mail 2016.a Tallinn (Liivalaia kohtumaja)

Väärteoasja number                 4-16-364

Kohtukoosseis                      Kohtunik Margot Mikler

Kohtuistungi sekretär              Moonika Rubizova

Kaebuse esitaja                    Rauno Põldme (isikukood 39111060216, elukoht: XXX,
                                   EV kodanik, ametlikult ei tööta, e-post: XXX)


                                   Rauno Põldme kaebus PPA PP korrakaitsebüroo
                                   liiklusjärelevalvekeskse             liiklusmenetlustalituse
Vaidlustatud lahend
                                   29.12.2015.a. otsusele väärteoasjas nr 2315,15,012205.
                                   kvalifikatsioon LS § 201 lg 1 järgi

                                   kohtuvälise menetleja esindaja Hannes Küünarpuu ja
Istungil osalenud isikud           kaitsja Kadi Mägi




RESOLUTSIOON

Juhindudes VTMS § 126 lg 2, § 192, § 193, kohus

m ä ä r a s:

Jätta Rauno Põldme taotlus kaebuse arutamise edasilükkamiseks rahuldamata.

Jätta Rauno Põldme kaebus PPA PP korrakaitsebüroo liiklusjärelevalvekeskse
liiklusmenetlustalituse 29.12.2015.a. otsusele väärteoasjas nr 2315,15,012205 läbi
vaatamata.

Edasikaebamise kord

Kohtumäärusele võib kohtumenetluse pool VTMS § 189-193 alusel esitada Harju Maakohtule
määruskaebuse 15 päeva jooksul alates päevast, mil ta sai vaidlustatavast kohtumäärusest teada
või pidi sellest teada saama.
Kohtu poolt tuvastatud asjaolud

Rauno Põldme esitas 19.01.2016.a. Harju Maakohtule kaebuse PPA PP korrakaitsebüroo
liiklusjärelevalvekeskse liiklusmenetlustalituse 29.12.2015.a. otsusele väärteoasjas nr
2315,15,012205.Vaidlustatud otsusega karistati Rauno Põldme´d LS § 201 lg 1 järgi
rahatrahviga summas 400 eurot.

28.01.2016.a.kohus võttis kaebuse menetlusse ning edastas kohtukutsed kaebuse esitajale Rauno
Põldmele ning kohtuvälisele menetlejale PPA PP korrakaitsebüroo liiklusjärelevalvekeskuse
liiklusmenetlustalitusele.
Kohtuistung Rauno Põldme kaebuse kohtulikuks arutamiseks oli määratud 11.02.2016.a. kell
11.00.
11.02.2016.a. toimunud kohtuistungile Rauno Põlme ei ilmunud, kohus lükkas asja arutamise
edasi ja määras uueks istungi ajaks 09.03.2016.a.

Rauno Põldme esitas 16.02.2016.a. kohtule taotluse kaitsja määramiseks riigi õigusabi korras.

17.02.2016.a. määras kohus Rauno Põlmele kaitsja riigi õigusabi korras, kohus leidis, et
vastavalt VTMS § 22 lg 2 kohaselt, kui kohus leiab, et menetlusalune isik ei ole ise võimeline
kaitsma oma õigusi ja tema olulised huvid võivad advokaadi abita jääda kohtumenetlusest
kaitseta, võib kohus oma algatusel otsustada isikule riigi õigusabi andmise riigi õigusabi
seaduses ettenähtud alustel ja korras.
09.03.2016.a. lükkas kohus kohtuistungi edasi, kuivõrd kohtuvälise menetleja esindaja oli
haigestunud. Uueks ajaks määras kohus 04.04.2016.a.

04.04.2016.a. kohtuistungil esitas R.Põldme kaitsja taotluse kohtuistungi edasilükkamiseks,
kuivõrd R.Põldme oli esitanud kaebuse Halduskohtusse, kohus jättis nimetatud taotluse
rahuldamata ja lükkas kohtuistungi edasi, kuivõrd kohtuistungile ei olnud ilmunud tunnistajad ja
määras uueks istungi ajaks 20.04.2016.a.

Enne 20.04.2016.a. toimunud kohtuistungit esitas R.Põldme korduvalt kohtule taotlusi kaitsja
taandamiseks. 16.04.2016.a. esitas R.Põldme taotluse kohtuistungi edasi lükkamiseks, kuivõrd
tervislik seisund ei võimalda istungil osalemist. Kohus selgitas R.Põldmele 18.04.2016.a.
saadetud e-kirjas, et kohtuistungi edasilükkamiseks tuleb kaebajal R.Põldmel esita arstitõend
enne 20.04.2016.a. toimuvat kohtuistungit.

20.04.2016.a kohtuistungi arutas kohus R.Põldme taotlust kaitsja advokaat Kadi Mägi
taandamiseks ja kaitsja advokaat Kadi Mägi taotlust tema taandamiseks, kohus jättis taotlused
kohtumäärusega rahuldamata ja määras uue istungi aja 09.05.2016.a. kell 13.00

09.05.2016.a. kohtuistungile kaebaja ei ilmunud teatades kohtule saadetud e- kirjas, et on
haigestunud.

Kohtuvälise menetleja esindaja palus jätta kaebus läbi vaatamata, kuna kaebuse esitaja ei
ilmunud kohtuistungile, kuigi eelmisel kohtuistungil teatati kohtuistungi aeg ja koht, samuti ei
ole kaebaja esitanud arstitõendit.
Kaitsja palus kohtuistung edasi lükata, kuivõrd kaebaja haigestumine on mõjuv põhjus.
Kohtumääruse põhjendused

                                                                                                2
VTMS § 122 kohaselt kohtumenetluse pooled kutsutakse istungile kutsega, järgides VTMS §-de
40 ja 41 sätteid. VTMS § 41 lg 2 sätestab, et kutse antakse täisealisele isikule ning vähemalt 14-
aastasele või vanemale alaealisele allkirja vastu teatisel, millele märgitakse kutse kätteandmise
aeg. Väärteomenetluse seadustiku § 41 lg 8 sätestab, et kohalviibivatele menetlusosalistele
kohtuniku etteloetud teated võrdsustatakse kutse andmisega allkirja vastu, kui selle kohta tehakse
menetlusdokumenti märge. 20.04.2016.a. kohtuistungi protokolli on tehtud märge selle kohta, et
kohus teatas uue kohtuistungi toimumise aja 09.05.2016.a. kell 13.00, samuti on andnud Rauno
Põldme allkirja selle kohta, et ta on teadlik kohtuistungi toimumisest 09.05.2016.a. kell 13.00.
Kaebuse esitajale oli teatatud kohustusest kaebuse kohtulikust arutamisest osa võtta.
VtMS § 42 lg 1 kohaselt peab isik juhul, kui tal ei ole võimalik kutses märgitud ajal menetleja
juurde ilmuda, sellest viivitamata teatama; VtMS § 42 lg 2 p 3 järgi on ilmumata jäämise
mõjuvaks põhjuseks mh ka asjaolu, mida menetleja peab mõjuvaks. Kohus leiab, et VtMS § 42
lg 2 p 3 sisustamiseks tuleb käesoleval juhul pöörduda kriminaalmenetluse seadustiku (KrMS)
sätete juurde, kuivõrd VtMS § 2 kohaselt kohaldatakse väärteomenetluses kriminaalmenetluse
sätteid, arvestades väärteomenetluse erisusi.

KrMS § 170 lõike 1 kohaselt kui kutsutul ei ole võimalik tähtpäevaks ilmuda, peab ta sellest
viivitamata teatama. Sama paragrahvi lõikes 2 sätestatakse ilmumata jäämise mõjuvad põhjused
ning p 1 kohaselt on selleks äraolek, mis ei seondu kriminaalmenetlusest kõrvalehoidumisega, p
2 kohaselt kutse mittekättesaamine või hilinenult kättesaamine, p 3 kohaselt raske haigestumine
või lähedase ootamatu raske haigus, mis ei võimalda isikul ilmuda menetleja juurde, p 31
kohaselt osavõtt varem määratud kohtuistungist ja p 4 kohaselt muu asjaolu, mida uurimisasutus,
prokuratuur või kohus peab mõjuvaks.
Kaebuse esitaja saatis kohtule taotluse, milles märkis, et tema istungile ilmumist takistab
haigestumine.

Seega võivad kaebuse esitaja suhtes kohalduda KrMS § 170 lg 2 p 3 sätted. Samas loetakse
mõjuvaks põhjuseks isiku raske haigestumine, mis eeldab vältimatut tervishoiuteenuse osutamist
ning raske haigestumise toomine mõjuva põhjusena peab olema tõendatav ning pelgalt
haigestumine ei ole viidatud sätte kohaselt ilmumata jäämise mõjuvaks põhjuseks.

26.01.2016 vastu võetud sotsiaalministri määruse nr 5 („Menetlustoimingule väljakutsutud isiku
või tema lähedase ilmumata jätmisel terviseseisundist tingitud põhjendatud takistuse kohta
menetlejale esitatava tõendi vorm ja väljaandmise kord“ – edaspidi määrus) § 1 lg 2 kohaselt
käsitletakse määruse tähenduses tõendina väljavõtet tervisekaardist, haigusloo epikriisi,
haigusloo erakorralise meditsiini osakonna patsiendikaardi osa, kiirabikaarti, väljavõtet
hambaravikaardi päeviku osast või muud terviseseisundit kirjeldavat asjakohast dokumenti või
selle osa.

Määruse § 2 lõike 2 kohaselt antakse tõend välja menetlustoimingule väljakutsutud isikule, kelle
terviseseisund või lähedase isiku haigus ei võimalda väljakutsutud isikul ilmuda kutses esitatud
tähtajaks menetlustoimingule, § 2 lg 3 kohaselt käsitletakse kiirabikaarti või selle koopiat
tõendina juhul, kui kiirabi väljakutse esitati päeval, mil isik pidi menetleja juurde ilmuma ja
menetlustoimingule ilmumise tähtajale eelnevalt. Vastavalt sama paragrahvi lõike 4 sätetele
vormistatakse tõend ja väljastatakse isikule pärast tervishoiuteenuse osutamist ning sellekohase
kande tegemist tervishoiuteenuse osutamist tõendavasse dokumenti, mis on vormistatud
sotsiaalministri 18.09.2008 määrusega nr 56 ja 17.09.2008 määrusega nr 53 kehtestatud
tingimustel ja korras.

Kaebaja on oma taotluses viidanud palaviku tõusule ning ta ei ole adekvaatses seisundis. Kohus
leiab, et kaebaja küll viitab haigusele, kuid kaebaja väiteid istungile ilmumist takistava
terviseseisundi esinemise kohta saab kohus kontrollida üksnes nõuetekohase tõendi alusel,
                                                                                             3
nõuetekohast tõendit kaebaja esitanud ei ole, mistõttu on kaebuse esitaja kohtule edastatud kirjas
väljendatud menetlustoimingule ilmumist takistav terviseseisund tõendamata.

Eeltoodu tõttu jätab kohus kaebuse esitaja taotluse kaebuse läbivaatamise edasilükkamiseks
VtMS § 126 lg 2 alusel rahuldamata, taotluse rahuldamiseks puudub seaduslik alus ja Rauno
Põldme kaebuse läbi vaatamata.




Margot Mikler
Kohtunik




                                                                                                4
