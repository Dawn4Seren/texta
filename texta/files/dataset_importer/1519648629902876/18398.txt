                            KOHTUMÄÄRUS
Kohus                           Harju Maakohus

Kohtunik                        Maie Seppo

Määruse tegemise aeg ja koht    14. aprillil 2016.a, Tallinn, Kentmanni kohtumaja

Tsiviilasja number              2-14-58061

Kohtuasi                        XXX ja XXX hagi XXX vastu elatise nõudes
Menetlustoiming                 Menetluse lõpetamine kompromissi kinnitamisega

Menetlusosalised ja nende       Hageja I XXX(isikukood XXX, elukoht XXX)
esindajad
                                Hageja II XXX(isikukood XXX, elukoht XXX)
                                Hagejate seaduslik esindaja XXX(isikukood XXX,
                                elukoht XXX)
                                Hagejate lepinguline esindaja vandeadvokaat Sirje Must
                                (e-post byroo@sirjemust.ee)
                                Kostja XXX(isikukood XXX, elukohad XXX)
                                Kostja lepinguline esindaja vandeadvokaat Anto Kasak
                                (e-post kasak@kasak.ee)

Asja läbivaatamine              14.04.2016

RESOLUTSIOON
1. Kinnitada tsiviilasjas nr 2-14-58061 poolte vahel sõlmitud kompromiss alljärgnevalt:
1.1. XXX tasub igakuiselt elatist XXXülalpidamiseks 180.- eurot kuni XXX18-
aastaseks saamiseni.
1.2. XXX tasub igakuiselt elatist XXX ülalpidamiseks 180.- eurot kuni XXX18-
aastaseks saamiseni.
1.3. Elatist makstakse jooksva kuu 25. kuupäevaks XXX arveldusarvele nr.
XXXXXXXXXXX alates 25. aprillist 2016. a.
1.4. XXX tasub hiljemalt 15.07.2016. a hagejatele tagasiulatuvalt elatist 2250 eurot
XXX arveldusarvele nr. XXXXXXXXXXX.


1.5. Hagejad kinnitavad, et neil puuduvad kõikvõimalikud nõuded kostja vastu.
Ühtlasi loobuvad hagejad kõikidest oma nõuetest ja pretensioonidest kostja vastu, välja
arvatud käesolevast kompromissist tulenevatest nõuetest.
1.6. Pooled on kokku leppinud, et             tsiviilasjast   nr.   2-14-58061   tulenevad
menetluskulud jäävad poolte endi kanda.
1.7. Pooled kinnitavad, et on teadlikud kompromissi kinnitamise õiguslikest
tagajärgedest.


2. Lõpetada menetlus tsiviilasjas nr 2-14-58061 XXX ja XXX hagis XXX vastu elatise
nõudes.


Menetluskulude jaotus
Menetluskulud jätta poolte endi kanda.
Edasikaebamise kord ning tähtaeg
Määrus ei ole poolte kokkuleppel edasikaevatav.
Menetluse käik ja määruse põhjendused
Harju Maakohtu menetluses on alates 26.09.2014 XXX ja XXX hagi XXX vastu elatise
nõudes.
Pooled saavutasid 14.04.2016.a. kohtuistungil kompromissi.         Pooled paluvad kohtul
kompromiss kinnitada ja menetlus tsiviilasjas nr 2-14-58061 lõpetada. Pooled kinnitavad, et
on teadlikud menetluse lõpetamise tagajärgedest.
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. TsMS § 430 lg
2 järgi pooled esitavad kompromisslepingu allkirjastatuna kohtule või avaldavad kompromissi
kohtule protokolli kandmiseks. Vastavalt TsMS § 430 lg 1 võivad pooled menetluse kuni hagi
kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused. TsMS § 430 lg 3 esimese lause kohaselt ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita. Kohus leiab, et taotlus kompromissi
kinnitamiseks ja menetluse lõpetamiseks on seaduslik, ei ole vastuolus heade kommetega ega
riku avalikku huvi ning kuulub rahuldamisele. Kompromiss kuulub kinnitamisele ja menetlus
tsiviilasjas nr 2-14-58061 lõpetamisele.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled välistasid
kohtuistungil määruskaebuse esitamise õiguse.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. Lõike 2 kohaselt tuleb
menetluskulude jaotus kohtulahendis märkida ka siis, kui menetlusosalised seda ei taotle.
TsMS § 168 lg 3 kohaselt kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

/allkirjastatud digitaalselt/

Maie Seppo
kohtunik
