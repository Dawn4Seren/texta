                        KOHTUMÄÄRUS
Kohus                          Tartu Maakohus

Määruse tegemise aeg ja        04.veebruar 2016 Võru kohtumaja, Põlvas Võru tn 12
koht

Kriminaalasja number           1-09-9855

Kohtukoosseis                  Kohtunik Rita Kulberg

Kohtuistungi sekretär          Lea Kirotar

Asi                            Eesti Vabariigi (Riigi Tugiteenuste Keskuse kaudu) avaldus
                               Janno Saare karistuse asendamiseks
Süüdimõistetu                  Janno    Saar    isikukood  38602166556;   elukoht
                               xxxxxxxxxxxxxxxxxxxxxxxxxxxxxxxxxxxxxxxxxxxxxxx
Kohtuistungi toimumise aeg     04.veebruar 2016

RESOLUTSIOON
Asendada Harju Maakohtu 23.04.2010 otsusega Janno Saarele mõistetud rahaline karistus
170-kordses miinimumpäevamääras, s.o 8500 krooni ehk käesoleval ajal 543,25 eurot (mis
vastab vangistusele 1 kuu 26 päeva) üldkasuliku tööga 56 (viiskümmend kuus) tundi.
KarS § 68 lg 1 alusel arvata karistusaja hulka Janno Saare kinnipidamise aeg 02-04.02.2016
s.o 3 (kolm) päeva ( millele vastab 3 tundi üldkasulikku tööd) ja lugeda Janno Saare
kandmisele kuuluvaks karistuseks 53 (viiskümmend kolm) tundi üldkasulikku tööd (mis
vastab vangistusele 1 kuu 23 päeva).
KarS § 69 lg 3 alusel määrata üldkasuliku töö tegemise tähtajaks 5 (viis) kuud alates
käesoleva kohtumääruse jõustumisest.
KarS § 69 lg 4 alusel kohustada Janno Saart üldkasuliku töö tegemise tähtaja kestel täitma
KarS § 75 lg 1 p-des 1-6 sätestatud kontrollnõudeid:
1)       elama       kohtu       määratud      alalises                  elukohas        –
xxxxxxxxxxxxxxxxxxxxxxxxxxxxxxxxxxxxxxxxxxxxxxx;
3)ilmuma kriminaalhooldaja     määratud      ajavahemike   järel   kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.


Janno Saare suhtes kohaldatud tõkend- vahistamine kohtumääruse kuulutamisel tühistada ja
ta vahi alt vabastada.


Määrus toimetada kätte avaldajale, süüdimõistetule, kohtutäiturile ning saata jõustumisel
täitmiseks süüdimõistetu elukohajärgsele kriminaalhooldusosakonnale.

Edasikaebamise kord

Määruse peale võib 15 päeva jooksul, arvates päevast, mil isik sai vaidlustatavast
kohtumäärusest teada või pidi teada saama, esitada määruskaebuse Tartu Maakohtu Võru
kohtumajale (Põlvas, Võru tn 12).

Kohtu poolt tuvastatud asjaolud ja määruse põhjendused

Harju Maakohtu 23.04.2010 otsusega ( tl 11-36) mõisteti Janno Saar süüdi KarS § 213 järgi
ning teda karistati rahalise karistusega 170-kordses miinimumpäevamääras (päevamäära
suurus 50 krooni ehk 3,20 eurot), s.o 8500 krooni ehk käesoleval ajal 543,25 eurot.
Kohtuotsus jõustus 22.11.2010.

Kuna Janno Saar ei ole rahalist karistust määratud tähtajaks tasunud, rahalise karistuse
täitmise tähtaega ei ole pikendatud ning tal ei ole ka vara, millele sissenõuet pöörata, taotleb
Eesti Vabariik (Riigi Tugiteenuste Keskuse kaudu) 10.09.2015 Harju Maakohtule esitatud
avalduses rahatrahvi asendamist. Harju Maakohtu 12.11.2015 määrusega saadeti Eesti
Vabariigi taotlus KrMS § 28 lg 1 alusel lahendamiseks Tartu Maakohtu Põlva kohtumajale.

Süüdimõistetu ei vaidle vastu asjaolule, et rahaline karistus on tasumata, kuid palub
võimaldada see tasuda edaspidi või asendada üldkasuliku tööga.

Kohus leiab, et sissenõudja avaldus rahalise karistuse asendamiseks on põhjendatud ja kuulub
rahuldamisele.

KrMS § 417 lg 3 sätestab, et kui süüdimõistetu ei ole tasunud rahalist või varalist karistust
määratud tähtpäevaks või osastatud rahalise karistuse tähtaegu ei ole järgitud ja rahalise või
varalise karistuse tasumise tähtaega ei ole käesoleva seadustiku §-s 424 sätestatud korras
pikendatud ega ajatatud ning süüdimõistetul ei ole vara, millele sissenõuet pöörata, teatab
kohtutäitur hiljemalt kolme aasta möödumisel rahalise või varalise karistuse kohtutäituri
menetlusse võtmisest, kuid hiljemalt seitsme aasta möödumisel kohtuotsuse jõustumisest
maakohtule täitmise võimatusest. Kui puuduvad karistuse asendamist välistavad asjaolud,
otsustab täitmiskohtunik rahalise või varalise karistuse asendamise karistusseadustiku §-
des 70 ja 71 sätestatud korras. Rahalise või varalise karistuse asendamisest teavitab kohus
süüdimõistetut ja kohtutäiturit.

KarS § 70 lg 1 sätestab, et kui süüdlane ei tasu talle mõistetud rahalise karistuse summat,
asendab kohus selle vangistusega või süüdimõistetu nõusolekul üldkasuliku tööga KarS §-s


                                                                                       2 (3)
69 sätestatud korras. KarS § 70 lg 2 kohaselt vastab rahalise karistuse kolmele päevamäärale
üks päev vangistust. KarS § 69 lg 1 teise lause kohaselt vastab ühele päevale vangistusele üks
tund üldkasulikku tööd, mida ei mõisteta vähem kui viis tundi.

Janno Saar ei ole rahalist karistust määratud tähtajaks tasunud, rahalise karistuse täitmise
tähtaega ei ole pikendatud. Kohtutäitur Kersti Seisleri kinnitusel ( tl 4) ei ole Janno Saarel ka
vara, millele sissenõuet pöörata.
Kohtuistungil süüdimõistetu kinnitas, et ta ei ole võimeline rahalist karistust tervikuna
lähiajal tasuma. Arvestades asjaolu, et rahaline karistus on tasumata juba pikemat aega, ei pea
kohus põhjendatuks asenduskaristuse kohaldamisega viivitada. Süüdimõistetul on olnud
piisavalt aega rahalist karistust tasuda, kuid ta pole seda tegema hakanud. Süüdimõistetu
eelneva käitumise valguses on kaheldav, et ta hakkaks rahalist karistust tasuma edaspidi.
Seetõttu tuleb Janno Saarele mõistetud rahaline karistus asendada.

Süüdlane avaldas kohtuistungil, et on nõus tegema üldkasulikku tööd ja kinnitas, et
tervislikust seisundist või muust tulenevaid takistusi üldkasuliku töö tegemisel tal ei ole.
Seetõttu peab kohus põhjendatuks asendada rahaline karistus üldkasuliku tööga.

Seega peab süüdlane Harju Maakohtu 23.04.2010 otsusega KarS § 213 järgi mõistetud
rahalise karistuse 170-kordses miinimumpäevamääras, s.o 8500 krooni ehk käesoleval ajal
543,25 eurot asemel ära kandma 56 päeva (170:3) vangistust, s.o 56 tundi üldkasulikku tööd.

Tartu Maakohtu 30.11.2015 määrusega ( tl 60) on Jaano Saare suhtes kohaldatud tõkendina
vahistamist. Kinnipidamisprotokollist nähtuvalt on Janno Saar kinni peetud 2.02.2016. Kuna
kohus asendab rahalise karistuse üldkasuliku tööga, tuleb tõkend tühistada ja Janno saar
kohtumääruse kuulutamisel vahi alt vabastada. Vahi all viibitud aeg 02.-04.02.2016 s.o 3
päeva tuleb lugeda karistusest kantuks.

KarS § 69 lg 4 kohaselt üldkasuliku töö tegemisel peab süüdlane järgima kontrollnõudeid
ning täitma talle pandud kohustusi vastavalt käesoleva seadustiku §-s 75 sätestatule.

Käesolevas asjas asenduskaristusena kandmisele kuuluva üldkasuliku töö tundide arv ei ole
väga suur. Seetõttu peab kohus põhjendatuks määrata üldkasuliku töö tegemise tähtajaks 5
kuud.


/allkirjastatud digitaalselt/
Kohtunik Rita Kulberg




                                                                                        3 (3)
