                                                                                2-14-58562




                       KOHTUMÄÄRUS

Kohus                              Tartu Maakohus
Kohtunik                           Roomet Sõnna
Määruse tegemise aeg ja koht       3.oktoobril 2016 Võru kohtumaja
Tsiviilasja number                 2-14-58562
Tsiviilasi                         M. K.    ja MTÜ Hoolin Sinust hagi K. S. vastu koerte
                                   rendilepingute     lõpetamise     tühisuse   tuvastamise    ja
                                   rendilepingu alusel saadu tagastamise nõudes
Menetlustoiming                    kompromissi kinnitamine ja menetluse lõpetamine
Pooled ja nende esindajad          Hageja M. K.        (isikukood xxxxxxxxxxx, elukoht
                                   xxxxxxxxxxxxxxxxxxxxxxxxxxxxx, esindaja v.adv. Karin
                                   Antsov);

                                   Hageja MTÜ Hoolin Sinust (registrikood xxxxxxxx, asukoht
                                   xxxxxxxxxxxxxxxxxxxxxxxxxxxxx, seaduslik esindaja M. K. ,
                                   lepinguline esindaja v.adv. Karin Antsov);
                                   kostja K. S.             (isikukood xxxxxxxxxxx, elukoht
                                   xxxxxxxxxxxxxxxxxxxxxxxxxxxxxxxxxx)
Kohtuistungi toimumise aeg         kirjalik menetlus
RESOLUTSIOON
Kinnitada hagejate M. K. ja MTÜ Hoolin Sinust ning kostja K. S. vahel sõlmitud kompromiss
alljärgnevas:
1.1. Pooled lepivad kokku, et K. S. tasub kompromiss-summana MTÜ Hoolin Sinust ja M. K. kokku
      600 (kuussada) eurot.
1.2. Punktis 1.1. nimetatud kompromiss-summa on deponeeritud Advokaadibüroo Kuklase &
      Partnerid deposiitkontol EE73200221024602496 ning kompromiss-summa tasutakse MTÜ
      Hoolin Sinust arveldusarvele EE 622200221058968339 kompromissi kinnitamise määruse
      jõustumisele järgneval tööpäeval.
1.3. Pooled kinnitavad, et käesoleva kompromissiga lahendatakse kõik vaidlused tsiviilasja esemeks
      olevate nõuete osas ning pooltel puuduvad tsiviilasja esemeks olevate nõuete osas mistahes
      vastastikused nõuded.
1.4. Poolte menetluskulud jäävad poolte endi kanda.
1.5. TsMS § 150 lg 2 p 1 kohaselt palub M. K. tagastada pool hagiavalduse esitamisel tasutud
riigilõivust summas 87,50 eurot M. K. arveldusarvele EE062200221059223099 AS Swedbank.
 Lõpetada menetlus M. K. ja MTÜ Hoolin Sinust hagis K. S. vastu koerte rendilepingute lõpetamise
 tühisuse tuvastamise ja rendilepingu alusel saadu tagastamise nõudes.

 Menetluskulude jaotus
 Poolte menetluskulud jätta nende endi kanda.
 Kohtumääruse jõustumisel tagastada hageja M. K. arvelduskontole EE062200221059223099 AS
 Swedbank pool riigilõivust summas 87 (kaheksakümmend seitse) eurot ja 50 senti.
 Edasikaebamise kord
 Kohtumäärus ei ole edasikaevatav.

POOLTE TAOTLUSE SISU

Pooled esitasid kohtule pooltevahelise kompromissi ja paluvad kompromiss kinnitada ning
asjas menetlus lõpetada. Hageja palub tagastada pool menetluses tasutud riigilõivust.

KOHTU PÕHJENDUSED, JÄRELDUSED

TsMS §430 lg 3 kohaselt ei kinnita kohus kompromissi, kui see on vastuolus heade kommetega
või seadusega või rikub oluliselt avalikku huvi või kui kompromissi ei ole võimalik täita.

Kohus leiab, et poolte sõlmitud kompromiss tuleb kinnitada, kuna see ei ole vastuolus heade
kommetega või seadusega, ei riku oluliselt avalikku huvi ja kompromissi on võimalik täita.

TsMS 428 lg 1 p 4 alusel tuleb menetlus M. K. ja MTÜ Hoolin Sinust hagis K. S. vastu koerte
rendilepingute lõpetamise tühisuse tuvastamise ja rendilepingu alusel saadu tagastamise
nõudes lõpetada.

TsMS § 168 lg 3 kohaselt kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti.

Pooled on kokku leppinud, et poolte menetluskulud jäävad nende endi kanda.


Hageja on taotlenud seoses kompromissi sõlmimisega TsMS § 150 lg 2 p 1 alusel poole
hagiavalduse esitamisel tasutud riigilõivust tagastamist. Hageja M. K. on tasunud 3.oktoobril
2014.a. hagiavalduse esitamisel Rahandusministeeriumi kontole EE062200221059223099 AS
Swedbank riigilõivu 175 eurot (tl 5).
TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled või
hagita menetluse osalised sõlmivad kompromissi. Riigilõivu tasunud isiku nõudel tagastatakse
riigilõiv määruse alusel. RLS § 11 lg 2 kohaselt tuleb riigilõivu tagastamise taotlemisel esitada
riigilõivu võtjale kirjalik avaldus.
Neil asjaoludel kohus leiab, et kuna kohus kinnitas poolte kompromissi ja lõpetas asjas
menetluse ning kuna hageja on esitanud avalduse poole menetluses tasutud riigilõivu
tagastamiseks, tuleb kohtumääruse jõustumisel hagejale tagastada pool hagimenetluses tasutud
riigilõivust, s.o. 87,50 eurot.
TsMS § 661 lg 2 kohaselt on määruskaebuse esitamise tähtaeg 15 päeva määruse
määruskaebuse esitajale kättetoimetamisest alates. TsMS § 661 lg 4 kohaselt võib poolte
kokkuleppel määruskaebuse esitamise tähtaega hagimenetluses lühendada või määruskaebuse
esitamise õiguse välistada.

Kompromissilepingu p 2.1.3 kohaselt on pooled kokku leppinud kompromissi kinnitava
kohtumääruse peale määruskaebuse esitamise õiguse välistamises. Seega ei ole käesolev
kohtumäärus edasikaevatav.
/allkirjastatud digitaalselt/

Roomet Sõnna
Kohtunik
