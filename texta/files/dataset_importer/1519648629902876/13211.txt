                                                                        Kriminaalasi nr 1-14-6290




                          KOHTUMÄÄRUS

 Kohus                             Tartu Maakohus

 Määruse tegemise aeg ja koht      8. juuni 2016. a Jõgeva kohtumaja

 Kriminaalasja number              1-14-6290

 Kohtukoosseis                     Kohtunik Raina Pärn

 Kriminaalasi                      Süüdimõistetu Aleksandr Sahharovi suhtes karistusjärgse
                                   käitumiskontrolli kohaldamise otsustamine


 Süüdimõistetu                     ALEKSANDR SAHHAROV
                                   Isikukood: 38706170233; viibimiskoht: Tartu Vangla.

RESOLUTSIOON

Jätta Tartu Vangla edastatud materjalid Aleksandr Sahharovi suhtes karistusjärgse
käitumiskontrolli kohaldamise otsustamiseks läbi vaatamata.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Harju Maakohtu 21.07.2014. a otsusega tunnistati Aleksandr Sahharov süüdi KarS § 184 lg 1 järgi,
mille eest mõisteti talle karistuseks 1 aasta 2 kuud vangistust. KarS § 74 lg 5, § 65 lg 2 alusel
suurendati mõistetud karistust Harju Maakohtu 04.12.2012. a otsusega mõistetud karistuse
ärakandmata osa võrra. Aleksandr Sahharovile mõisteti lõplikuks liitkaristuseks 2 aastat 2 kuud
21 päeva vangistust. KarS § 68 lg 1 alusel loeti eelvangistuses viibitud aeg alates 28.05.2014. a
karistusaja hulka ning karistuse kandmise alguseks loeti 28.05.2014. a.
Kinnipeetava karistusaeg algas 28.05.2014. a ja lõppeb 18.08.2016. a.
Tartu Vangla edastas 26.05.2016. a Tartu Maakohtule materjalid Aleksandr Sahharovi suhtes
karistusjärgse käitumiskontrolli kohaldamise otsustamiseks.


KOHTU SEISUKOHT
Kohus leiab, et Tartu Vangla edastatud materjalid Aleksandr Sahharovi suhtes karistusjärgse
käitumiskontrolli otsustamiseks tuleb jätta läbi vaatamata ja tagastada Tartu Vanglale.
KarS § 871 lg 1 p 1, 2 sätestab, et kohus võib kohaldada isiku suhtes pärast vangistuse ärakandmist
käitumiskontrolli vastavalt KarS §-s 75 sätestatule, kui isikut on karistatud tahtliku kuriteo eest
vähemalt 2-aastase vangistusega ning ta on ära kandnud mõistetud vangistuse täies ulatuses ja teda
on enne nimetatud kuriteo toimepanemist samuti karistatud tahtliku kuriteo eest vähemalt
1-aastase vangistusega.
Kohtu hinnangul ei ole käesoleval juhul täidetud formaalsed eeldused karistusjärgse
käitumiskontrolli otsustamiseks, kuna Aleksandr Sahharovit ei ole karistatud tahtliku kuriteo eest
vähemalt 2-aastase vangistusega.
Harju Maakohtu 30.07.2014. a otsusega tunnistati Aleksandr Sahharov süüdi KarS § 184 lg 1 järgi,
mille eest mõisteti talle karistuseks 1 aasta 2 kuud vangistust. Seega on kohus mõistnud (võttes
arvesse KarS §-s 56 sätestatud põhimõtteid) Aleksandr Sahharovile suures koguses narkootilise
aine ebaseadusliku käitlemise (s.o tahtliku kuriteo) eest karistuseks vähem kui 2 aastat vangistust.
Kuigi Aleksandr Sahharovile tahtliku kuriteo eest mõistetud karistust (1 aasta 2 kuud vangistust)
on suurendatud KarS § 65 lg 2 alusel eelmise kohtuotsusega ärakandmata karistuse võrra ja lõplik
liitkaristus ületab 2 aastat vangistust, mis saab Aleksandr Sahharovil peagi ära kantud, ei ole KarS
§ 871 lg 1 p 1 kohaselt mõistetud lõplikku liitkaristust (mis on moodustatud KarS § 65 lg 2 alusel)
võimalik arvestada „tahtliku kuriteo toimepanemise eest karistamisena“. Siinkohal peab kohus
oluliseks, et liitkaristus on moodustatud Harju Maakohtu 04.12.2012. a otsusega mõistetud
karistuse ärakandmata osaga (1 aasta 21 päeva vangistust) ja põhjusel, et Aleksandr Sahharov pani
uue kuriteo toime katseajal, s.o ajal, kui Aleksandr Sahharov oli eelmise karistuse kandmiselt
tingimisi ennetähtaegselt vabastatud (katseaeg määrati kuni 24.10.2014. a). Seega tuli Harju
Maakohtu 30.07.2014. a otsusega pöörata KarS § 65 lg 2 alusel täitmisele Aleksandr Sahharovile
Harju Maakohtu 04.12.2012. a otsusega mõistetud karistuse ärakandmata osa. Tahtlike kuritegude
toimepanemise eest oli Aleksandr Sahharovile mõistetud karistus just eelnimetatud otsusega, mitte
Harju Maakohtu 30.07.2014. a otsusega, mille alusel Aleksandr Sahharov käesoleval ajal karistust
kannab.
Eeltoodust tulenevalt ei karistatud Aleksandr Sahharovit Harju Maakohtu 30.07.2014. a otsuse
alusel tahtliku kuriteo eest vähemalt kaheaastase vangistusega (vaid 1 aasta 2-kuulise
vangistusega), samuti ei moodustunud talle mõistetud karistusmäär (2 aastat 2 kuud 21 päeva)
liitkaristuse mõistmisel KarS § 63, § 64 või § 65 lg 1 järgi. Kohtuotsuste kogum tekkis olukorras,
kus Aleksandr Sahharov pani tahtliku kuriteo toime katseajal, s.o enne karistuse täielikku
ärakandmist, mistõttu tuli liitkaristus moodustada KarS § 65 lg 2 alusel. Sellest tulenevalt ei ole
käesoleval juhul täidetud KarS § 871 lg 1 p-s 1 sätestatud eeldus, s.o isikut ei ole karistatud tahtliku
kuriteo eest vähemalt kaheaastase vangistusega. Seetõttu tuleb Tartu Vangla edastatud materjalid
jätta läbi vaatamata.


/allkirjastatud digitaalselt/

Raina Pärn
Kohtunik

                                                   2
