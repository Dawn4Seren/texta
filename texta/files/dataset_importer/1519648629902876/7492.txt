                             KOHTUMÄÄRUS

 Kohus                                Pärnu Maakohus, Pärnu kohtumaja
 Kohtunik                             Heli Käpp
 Kohtujurist                          Egert Übner
 Määruse tegemise aeg ja koht         09. september 2016, Pärnu
 Tsiviilasja number                   2-16-11276
 Tsiviilasi                           C Õ.i hagi A. Õ.i vastu elatise väljamõistmiseks
 Menetlustoiming                      Hagiavalduse menetlusse võtmisest keeldumine, kirjalik
                                      menetlus
 Menetlusosalised ja nende            Hageja: C Õ. (isikukood xxxxxxxxxxx) seaduslik esindaja
 esindajad                            K. K. (isikukood xxxxxxxxxxx, e-post xxx)
                                      Kostja: A. Õ.

 RESOLUTSIOON
    1. Keelduda menetlusse võtmast C Õ.i hagi A. Õ.i vastu elatise väljamõistmiseks ja
       tagastada hagiavaldus koos lisadega selle esitajale.
    2. Menetluskulud jäävad hageja kanda. Kohus jätab menetluskulude suuruse kindlas
       määramata ja menetluskulud hagejalt välja mõistmata.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Pärnu Maakohtu
kaudu 15 päeva jooksul kohtumääruse määruskaebuse esitajale kättetoimetamisest alates.
MENETLUSE KÄIK JA MÄÄRUSE PÕHJENDUSED
1. K. K. esitas 25.07.2016 alaealise lapse C Õ.i seadusliku esindajana kohtule hagiavalduse A. Õ.i
vastu elatise väljamõistmiseks summas 350 eurot kuus alates 24.07.2015. Pärnu Maakohus
12.08.2016 määrusega jättis hagiavalduse käiguta ning kohustas hagejat hagiavalduse puuduste
kõrvaldamiseks välja tooma nõuet põhistavad faktilised asjaolud ning nimetama ja võimalusel
esitama tõendid 10 päeva jooksul alates käiguta kohtumääruse kättesaamisest.
2. 16.08.2016 K. K. esitas alaealise lapse C Õ.i seadusliku esindajana kohtule täiendavad tõendid
lapse kulude kohta, selgitamata, mida nendega tõendada soovitakse. Asjaolusid hageja ei
täpsustanud. Asja menetlusse võtmise otsustamiseks 19.08.2016 peetud ärakuulamisel kohus
selgitas K. K.le veelkord elatise nõude rahuldamise eeldusi ning mida hagejal tuleb teha
hagiavalduse puuduste kõrvaldamiseks. Kohus määras hageja esindajale puuduste kõrvaldamiseks
täiendava tähtaja. Määratud tähtpäevaks 02.09.2016 hageja esindaja puudusi ei kõrvaldanud.
06.09.2016 kohtu telefoni teel esitatud järelepärimise peale K. K. teatas kohtuistungisekretärile, et
kostja maksab kokkuleppel hagejale elatist 350 eurot kuus, hageja ei soovi enam asja menetlust ning
seetõttu puudusi ei kõrvaldanud.
                                                                              Tsiviilasi nr 2-16-11276

3. Tsiviilkohtumenetluse seadustiku (TsMS) § 3401 lg 2 sätestab, et kui kohtu nõudmist määratud
tähtpäevaks ei täideta, jätab kohus hagiavalduse menetlusse võtmata. Vastavalt TsMS § 372 lg-le 4
kohus märgib hagiavalduse menetlusse võtmisest keeldumise määruses menetlusse võtmisest
keeldumise põhjuse. Hageja esindaja on kohtule teatanud, et ei ole menetluse jätkamisest huvitatud
ega kavatse puuduseid kõrvaldada. TsMS § 371 lg 1 p 9 järgi kohus keeldub hagiavalduse
menetlusse võtmisest, kui on rikutud hagiavalduse olulisi vorminõudeid.
TsMS § 372 lg 4 sätestab, et kui kohus keeldub hagiavaldust menetlusse võtmast, ei toimeta kohus
avaldust kostjale kätte, vaid tagastab selle koos lisadega ja asja menetlusse võtmisest keeldumise
määrusega hagejale. TsMS § 372 lg 6 järgi juhul, kui kohus keeldub hagiavaldust menetlusse
võtmast ja tagastab selle määrusega, loetakse, et avaldust ei ole esitatud ja et hagi ei ole olnud kohtu
menetluses. Seega võib hageja vajadusel uuesti elatisenõudega kohtu poole pöörduda.
4. TsMS § 173 lg 1 alusel kohus määrab menetlust lõpetavas lahendis kindlaks menetluskulude
jaotuse menetlusosaliste vahel. Kuna kohus jätab hagi menetlusse võtmata, jäävad menetluskulud
TsMS § 168 lg 1 kohaselt hageja kanda. Hüvitatavaid menetluskulusid, mida hagejalt välja mõista,
ei ole asjas tekkinud. Hageja kanda jäävateks kuludeks on tema enda võimalikud kulud, mistõttu
kohus kulude suurust kindlaks ei määra ja hagejalt kulusid välja ei mõista.


/allkirjastatud digitaalselt/

Heli Käpp
kohtunik




                                                                                                   2(2)
