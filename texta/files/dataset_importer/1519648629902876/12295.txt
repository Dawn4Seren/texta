                             KOHTUMÄÄRUS
 Kohus                          Harju Maakohus

 Kohtunik                       Fred Fisker
 Kohtujurist                    Kadi Lossi
 Määruse tegemise aeg ja koht   17. juuni 2016, Tallinn Tartu mnt kohtumaja
 Tsiviilasja number             2-16-7093
 Tsiviilasi                     XXXXpankrotiavaldus
 Menetlustoiming                pankroti väljakuulutamise otsustamine

 Menetlusosalised ja nende      Avaldaja: XXXX(isikukood XXXX, elukoht XXXX, tel
                                XXXX, e-post: XXXX)
 esindajad, ajutine             Ajutine pankrotihaldur Veli Kraavi (Advokaadibüroo
 pankrotihaldur                 Kraavi&Partnerid, asukoht Tatari tn 25, Tallinn 10116, e-
                                post: kraaviab@kraaviab.ee)



RESOLUTSIOON
1. Rahuldada XXXXavaldus pankroti väljakuulutamiseks.

2. Kuulutada välja XXXX(isikukood XXXX) pankrot 17.06.2016 kell 16:00.

3. Nimetada XXXXpankrotihalduriks vandeadvokaat Veli Kraavi (Advokaadibüroo
   Kraavi&Partnerid,   asukoht  Tatari  tn   25,   Tallinn   10116,  e-post:
   kraaviab@kraaviab.ee).

4. Määrata võlausaldajate esimese üldkoosoleku ajaks 11.07.2016 algusega kell 16:00
   Tallinnas Tartu mnt 85 asuvas Harju Maakohtus.

5. Määrata ajutise pankrotihalduri Veli Kraavi tasu suuruseks 396,00 eurot, millele
   lisandub käibemaks 79,20 eurot ja vajalike kulutuste katteks 35,04 eurot, kokku 510
   eurot ja 24 eurosenti pankrotivara arvelt.

6. Hüvitada riigi vahenditest ajutise halduri tasu 396,00 (kolmsada üheksakümmend
   kuus) eurot (lisandub käibemaks 79,20 eurot) ajutisele pankrotihaldurile Veli
   Kraavile. Riigi Tugiteenuste Keskusel teostada väljamakse büroole, mille kaudu
   haldur tegutseb, so Advokaadibüroo Kraavi& Partnerid OÜ-le a/a
   EE732200221050996778 Swedbank AS.



                                                                                      1
7. Pankrotimäärus kuulub viivitamatult täitmisele.

8. Võlausaldajad on kohustatud hiljemalt kahe kuu jooksul pankrotiteate väljaandes
   Ametlikud Teadaanded ilmumise päevast arvates teatama haldurile kõigist oma enne
   pankroti väljakuulutamist tekkinud nõuetest võlgniku vastu, sõltumata nõude
   tekkimise alusest ja nõude täitmise tähtpäevast.

9. Kõik isikud, kelle valduses on võlgnikule kuuluv vara või kellel on varalisi kohustusi
   võlgniku suhtes, on kohustatud selle kohta andma teavet pankrotihaldurile.

10. Võlgnikule võlgnetavate kohustuste täitmist võib vastu võtta üksnes pankrotihaldur.

11. Teha käesoleva määruse resolutiivosa teatavaks ametlikus väljaandes Ametlikud
    Teadaanded.

12. Kohtumäärus saata võlgnikule, ajutisele pankrotihaldurile ja Riigi Tugiteenuste
    Keskusele.

Edasikaebe kord

Määrusele saab esitada määruskaebuse Tallinna Ringkonnakohtule Harju Maakohtu Tartu mnt
kohtumaja kaudu 15 päeva jooksul määruse kättesaamisest.

Asjaolud

   1. 04.05.2016 esitas avaldaja/võlgnik XXXX Harju Maakohtule avalduse pankroti
      väljakuulutamiseks. Kohus võttis avalduse 10.05.2016 määrusega menetlusse ja
      nimetas võlgniku ajutiseks pankrotihalduriks Veli Kraavi. Teade ajutise halduri
      nimetamise kohta on avaldatud väljaandes Ametlikud Teadaanded. 10.05.2016.
      06.06.2016 esitas Veli Kraavi ajutise halduri aruande.

Ajutise pankrotihalduri aruanne

   2. Tulenevalt pankrotiavaldusest on võlgniku maksejõuetuse põhjuseks kohustused
      erinevate laenufirmade ees, kuid mille tasumiseks võlgnikul igasugused vahendid
      puuduvad. Võlgnikul puudub kindel elukoht. Võlgniku ainus vara, korteriomand
      asukohaga XXXX, Tallinn, müüdi täitemenetluse käigus enampakkumisel võlgnevuse
      katteks 2015 aasta novembris. Kuna töökoht ja töötasu puudub, ei ole võlgnik suuteline
      olemasolevaid kohustusi täitma. Võlgnik on töötuna arvel, võlgniku elukutseks on
      hoolduselektrik, kuid töökohta ei ole võlgnik veel leidnud. Võlgniku kohustuste
      suuruseks pankrotiavalduses toodu kohaselt on 11 120,58 eurot.

Võlgniku varad

   3. Võlgnikule kuulunud kinnisvara vastavalt alltoodud tabelile:


Registriosa                Katastritunnus     Aadress                Märkused



                                                                                          2
XXXX                         XXXX               XXXX                 3.11.2015 võõrandatud
                                                                     enampakkumisel
XXXX                         XXXX               XXXX                 22.02.2013 võõrandatud

XXXX                         XXXX               XXXX                 09.05.2014 võõrandatud

4. Võlgnikul on pangakontod alljärgnevates krediidiasutustes:

        Swedbank AS                       Konto nr                 Saldo seisuga 26.05.2016
          arvelduskonto              XXXXXXXXXXXXX                          2,24 EUR

        AS SEB Pank                       Konto nr                  Saldo seisuga 18.05.2016
          arvelduskonto              XXXXXXXXXXXXX                         0,00 EUR
                                                                       Suletud 26.01.2015
          AS LHV Pank                     Konto nr                  Saldo seisuga 18.05.2016
          arvelduskonto              XXXXXXXXXXXXX                          0,00 EUR



Võlgnikul on rahalisi vahendeid kokku summas 2,24 eurot (kontol on broneering 2,24 eurot
pangakaardi kuutasu eest).

Võlgniku kohustused

       Maksu- ja Tolliameti andmetel võlgnikul seisuga 26.05.2016 on võlgnevus summas
       54,02 eurot (intress).

       Kohtutäiturite ja pankrotihaldurite koja poolt 17.05.2016 edastatud registriväljavõtte
       kohaselt on võlgniku suhtes käesoleval hetkel menetluses alljärgnevad täiteasjad.
       Täitmisel olevad nõuded kokku moodustavad 9 326,29 eurot.

       Võlgnevused krediidiasutustele kokku 180,24 eurot.

       Muud kohustused vastavalt pankrotiavalduses toodud nimekirjale, kokku 6 077,78
       eurot.

Kokku on võlgnikul kohustusi vähemalt summas 15 638,33 eurot.

5. Kogutud andmete põhjal on võimalik väita, et võlgnik on püsivalt maksejõuetu, võlgniku
   vara ei kata pankrotimenetluse kulusid. Võlgniku maksejõetus on peamiselt tingitud
   suutmatusest täita oma laenu- ja järelmaksukohustusi. Hetkel puudub võlgnikul igasugune
   sissetulek, ta on töötuna arvel Eesti Töötukassas ning tegeleb aktiivselt töökoha otsimisega.

6. Ajutine pankrotihaldur Veli Kraavi on esitanud tasunõude 12 töötunni eest kokku summas
   396 eurot, millele lisandub käibemaks 79, 20 eurot ning kulude katteks 35,04 eurot, kokku
   510, 24 eurot.


Kohtumääruse põhjendused


                                                                                              3
7. Kohus leiab, et pankrotiavaldus kuulub rahuldamisele ja välja tuleb kuulutada XXXX
   pankrot. Pankrotihalduriks nimetab kohus Veli Kraavi.

8. PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja
   nõudeid ja see suutmatus ei ole võlgniku majanduslikust olukorrast tulenevalt ajutine.
   Kohus leiab, et kogutud ja kohtuistungil uuritud tõenditega on kindlaks tehtud, et võlgniku
   maksejõuetus ei ole ajutine ja põhjendatud on välja kuulutada võlgniku pankrot. PankrS §
   31 lg 1 kohus kuulutab pankroti välja, kui võlgnik on maksejõuetu.

9. PankrS § 31 lg 5 kohaselt kuulutab kohus pankroti välja määrusega (pankrotimäärus).
   Pankrotimääruses tuleb märkida pankroti väljakuulutamise kellaaeg. Pankroti
   väljakuulutamisega algab pankrotimenetlus.

10. PankrS § 31 lg 6 sätestab, et pankroti väljakuulutamisel otsustab kohus võlausaldajate
    esimese üldkoosoleku toimumise aja ja koha, pankrotihalduri (haldur) nimetamise ning hagi
    tagamise abinõude kohaldamise. Kui hagi tagamise abinõusid oli kohaldatud enne pankroti
    väljakuulutamist, jäävad need kehtima, kui kohus ei otsusta teisiti.

11. PankrS § 23 lg 1 ja lg 3 kohaselt on ajutisel halduril õigus saada oma ülesannete täitmise
    eest tasu, mille suuruse määrab kohus, samuti nõuda oma ülesannete täitmiseks tehtud
    vajalike kulutuste hüvitamist. Tasu suuruse määramisel arvestab kohus ajutise halduri
    ülesannete mahtu ja keerukust ning ajutise halduri kutseoskusi. Kohus kontrollib ajutise
    halduri ülesannete täitmiseks tehtud kulutuste põhjendatust ja kinnitab vajalike ning
    põhjendatud kulutuste suuruse. Ajutise halduri tunnitasu ülemmäär on 96 eurot. PankrS §
    23 lg 6 alusel võib kohus ajutise halduri tasu ja hüvitatavate kulutuste tasumise määrata
    büroole, mille kaudu ajutine haldur tegutseb.

12. Kohtuistungil kogutud ja avaldatud tõenditega – pankrotiavaldus lisadega, ajutise
    pankrotihalduri aruanded ja nende lisad - on kindlaks tehtud, et XXXX majandusraskused
    ei ole ajutise iseloomuga ja võlgniku püsiv maksejõuetus on välja kujunenud.

13. Ajutise pankrotihalduri aruande järgi on võlgnikul rahalisi vahendeid kokku summas 2,24
    eurot (kontol on broneering 2,24 eurot pangakaardi kuutasu eest) ning kohustusi on
    vähemalt 15 638,33 euro ulatuses. Võlgniku kohustused ületavad võlgniku vara. Võlgnik
    on püsivalt maksejõuetu.

14. Võlgniku maksejõetus on peamiselt tingitud suutmatusest täita oma laenu- ja
    järelmaksukohustusi. Hetkel puudub võlgnikul igasugune sissetulek, ta on töötuna arvel
    Eesti Töötukassas ning tegeleb aktiivselt töökoha otsimisega. Pankrotiavalduse kohaselt on
    võlgniku ainsaks sissetulekuks töötu abiraha 220,00 eurot kuus.

15. PankrS § 108 lg 3 kohaselt ei kuulu pankrotivara hulka võlgniku vara, millele vastavalt
    seadusele ei või pöörata sissenõuet. TMS § 132 lg 1 kohaselt ei arestita sissetulekut, kui see
    ei ületa ühe kuu eest ettenähtud palga alammäära suurust või vastavat osa nädala või päeva
    sissetulekust.

16. Vabariigi Valitsus määruse (avaldamismärge: RT I, 22.12.2015, 51) töötasu alammäära
    kehtestamine § 1 lg 2 järgi on alates 1. jaanuarist 2016. a tunnitasu alammääraks 2,54 eurot
    ja kuutasu alammääraks täistööajaga töötamise korral 430 eurot.


                                                                                                4
17. Seega kuulub võlgniku sissetulek 220,00 eurot vara hulka, millele sissenõude pööramine
    tulenevalt seadusest lubatud ei ole. Eeltoodust tulenevalt puudub võlgnikul igasugune vara,
    mille arvel võlausaldajate nõudeid rahuldada ning katta pankrotimenetluse kulusid ka
    võlgniku võimalikku töötasu arvesse võttes. Ülima tõenäosusega ei võimalda võlgnikul
    lasuvate kohustuste ulatus tulenevalt võlgniku majanduslikust seisundist kohustusi täita ka
    pikemas perspektiivis. Maksejõuetuse tekkimise põhjus on muu asjaolu PanrS § 22 lg 5
    tähenduses.

18. Pankrotivara moodustamise aluseks saavad PankrS § 109 kohaselt olla tagasivõitmise
    hagid. Selgeid tagasivõitmise võimalusi haldur ajutise menetluse käigus ei tuvastanud.

19. Võlgnik on esitanud kohtule kohustustest vabastamise menetluse algatamise taotluse.
    PankrS § 171 lg 1 1 järgi kui esineb käesoleva seaduse § 29 lõigetes 1 ja 2 nimetatud alus
    menetluse raugemiseks ja võlgnik on esitanud kohtule kohustustest vabastamise avalduse,
    kuulutab kohus pankroti välja, kui ei esine käesoleva paragrahvi lõikes 2 sätestatud aluseid.
    Kohus ei ole käesolevaks hetkeks tuvastanud võlgniku kohustustest vabastamise menetluse
    algatamata jätmise aluseid. Eeltoodust tulenevat kohus kuulutab välja võlgniku pankroti.

20. Ajutine pankrotihaldur Veli Kraavi on esitanud tasunõude 12 töötunni (tunnitasuga 33,00
    eurot tund) eest kokku summas 396 eurot, millele lisandub käibemaks 79,20 eurot ning
    kulude katteks 35,04 eurot, kokku 510, 24 eurot. Ajutine haldur palub tasu ja kulud summas
    510,24 eurot hüvitada riigi vahenditest.

21. PankrS § 23 lg 3 kohaselt on ajutise pankrotihalduri tunnitasu ülemmäär on 96 eurot. Kohus
    leiab, et arvestades ajutise halduri töö mahtu, keerukust ja kutseoskust on põhjendatud
    määrata ajutise pankrotihalduri tasuks koos kuludega kokku 510,24 eurot. Võlgnikul
    pankrotivara puudub.

22. PankrS § 23 lg 4 järgi kui võlgniku avalduse alusel alustatud menetlus lõpetatakse
    raugemisega pankrotti välja kuulutamata ja võlgniku varast ei jätku vajalikeks
    väljamakseteks, mõistab kohus ajutise halduri tasu ja hüvitatavad kulutused välja
    võlgnikult, kuid võib määrata nende hüvitamise riigi vahenditest. Riigi vahenditest ei
    hüvitata ajutise halduri tasu ja kulutusi suuremas summas kui 397 eurot. Eeltoodust
    tulenevalt kuulub riigi vahenditest ajutisele haldurile hüvitamisele ajutise halduri tasu
    summas 396 eurot (lisandub käibemaks 79,20 eurot).


/allkirjastatud digitaalselt/

Fred Fisker
Kohtunik




                                                                                               5
