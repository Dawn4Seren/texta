                                KOHTUMÄÄRUS

Kohus                                  Viru Maakohus
Toimiku number                         1-07-6240
Määruse tegemise aeg ja koht           24.10.2016 Jõhvi kohtumajas
Kohtunik                               Larissa Prokopenko
Kohtuistungi sekretär, tõlk            Ingrid Koddo, Marina Davõdovitš
                                       Viru Vangla Kriminaalhooldusosakonna Jõhvi esinduse
                                       12.10.2016 erakorraline ettekanne Valeri Krasnov´ile
Erakorraline ettekanne
                                       Viru Maakohtu 30.03.2016 kohtumäärusega kandmata
                                       jäänud karistuse täitmisele pööramiseks
Süüdimõistetu                          Valeri Krasnov, isikukood 36406282227, xxx
                                       Kaja Krivan
Kriminaalhooldusametnik
                                       24.10.2016
Kohtuistungi aeg

Tegi kindlaks:

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Valeri Krasnov ei täida kohustust alluda ettenähtud
ravile, kui ta on selleks eelnevalt nõusoleku andnud.

Valeri Krasnov tunnistati süüdi Viru Maakohtu 03.03.2009 kohtuotsusega KarS § 122, § 200 lg 1; §
113 järgi ning karistati KarS § 64 lg 1; § 65 lg 2 alusel liitkaristusega 10 aastat vangistust alates
23.11.2006.
Viru Maakohtu 30.03.2016 määrusega vabastati Valeri Krasnov karistuse kandmisest tingimisi enne
tähtaega käitumiskontrollile allutamisega kuni 22.11.2016. Katseajal pidi Valeri Krasnov järgima
kontrollnõudeid ja kohustusi vastavalt KarS § 75 lg 1 p 1-6, lg 2 p 2, 4, 7, 8 sätestatule.

Viru Maakohtu 23.08.2016 kohtumäärusega nr 1-07-6240 määrati Valeri Krasnovile kohustus
läbida alkoholivastane ravi hiljemalt 25.09.2016. Valeri Krasnov ei läbinud alkoholivastast ravi
määratud tähtajaks, millega rikkus talle määratud täiendavat kohustust KarS § 75 lg 2 p 5 alusel -
alluma ettenähtud ravile, kui ta on selleks eelnevalt nõusoleku andnud.

29.09.2016 antud seletuses kirjutas Valeri Krasnov, et ei täitnud kohtu pandud kohustust, sest tal ei
olnud sel hetkel ravi läbimiseks raha.

Esmakohtumisel, mis toimus 18.04.2016 selgitati Valeri Krasnovile kriminaalhooldusaluse õiguseid
ja kohustusi ning katseaja tingimiste rikkumisest tuleneda võivaid tagajärgi, millest arusaamist
kinnitas Valeri Krasnov oma allkirjaga.
Katseajal, 09.08.2016 rikkus Valeri Krasnov kohustust mitte tarvitada alkoholi, mistõttu
kriminaalhooldusametnik esitas 22.08.2016 Viru Maakohtu Jõhvi kohtumajale erakorralise
ettekande ettepanekuga määrata Valeri Krasnovile lisakohustus läbida alkoholivastane ravi.
23.08.2016 Viru maakohtu Jõhvi kohtumaja määrusega rahuldati kriminaalhooldusametniku
ettepanek ja kohustati Valeri Krasnovi läbima alkoholivastane ravi hiljemalt 25.09.2016.
07.09.2016 registreerimisel teavitas Valeri Krasnov ametnikku, et seoses alkoholivastase raviga
käis registratuuris kohal 06.09.2016, sai numbri 22.09.2016 kella 09:40 dr. Kxxxjuurde.
Hoolimata sellest, et Valeri Krasnov on 11.08.2016 kirjalikult kinnitanud nõusolekut läbida
alkoholivastane ravi, ta seda erakorralise ettekande esitamise ajaks 12.10.2016 läbinud ei ole.
Ajavahemikul 29.07.2016 kuni 15.09.2016 läbis Valeri Krasnov sotsiaalprogrammi xxx.
Karistusregistri ja Kohtute Infosüsteemi andmetel seisuga 12.10.2016 Valeri Krasnov katseajal
õigusrikkumisi toime pannud ei ole.

KrMS § 427 lg 2 kohaselt, vangistuse tingimisi kohaldamata jätmise tühistamise ja süüdimõistetu
saatmise karistusseadustiku § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.

KarS § 76 lg 7 kohaselt, kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult hoiatada
või kohus määrata täiendavaid kohustusi vastavalt KrMS § 75 lõikes 2 sätestatule, pikendada
käitumiskontrolli aega kuni katseaja lõpuni või pöörata kandmata jäänud karistuse osa täitmisele.

Valeri Krasnov selgitas kohtus, et on nõus rikkumistega, kuid palub jätta karistuse täitmisele
pööramata.
Kriminaalhooldusametnik jäi oma taotluse juurde ning palus karistus pöörata täitmisele.

Tutvunud toimikuga, ära kuulanud süüdimõistetu ja kriminaalhooldusametniku, leiab kohtunik, et
kriminaalhooldusametniku taotlus ei kuulu rahuldamisele.

Asja materjalidest nähtub, et Valeri Krasnovi vangistusest tingimisi enne tähtaega vabastamine ei
ole täitnud eesmärki. Tema käitumist katseajal ei saa hinnata kontrollnõuete täitmisesse suhtumist
positiivselt. Ta rikkus Viru Maakohtu 23.08.2016 määrusega määratud kohustust lävida
alkoholivastane ravi hiljemalt 25.09.2016. Valeri Krasnov selgitas oma kohustuse täitmata jätmist
rahaliste vahendite puudumisega.

Valeri Krasnov võttis end töötuna arvele ning ta suunati tööpraktikale xxx, läbis sotsiaalprogrammi
xxx seega on need kohtupoolsed kohustused ta korrektselt täitnud.
Ta vabanes tingimisi enne tähtaega 15.04.2016, seega oli ta alates 23.11.2006 ära kandnud 9 aastat
4 kuud 23 päeva vangistust. 10 aastasest vangistusest on jäänud kandmata 7 kuud 7 päeva
vangistust.

KarS § 75 eesmärk on ennetähtaegselt vangistusest vabanenud isiku asumine seaduskuulekale teele
ja alkohoolseid jooke mittetarvitamine saab ja peab teenima eesmärki, mis väldiks uute kuritegude
toimepanemist. Praktika kohaselt saab käitumiskontrolliga määratud kontrollnõuete ja kohustuste
rikkumine olla karistuse täitmisele pööramise aluseks üksnes siis, kui rikkumine on tahtlik ja
takistab järelevalve teostamist süüdimõistetu üle ning rikkumist ei õigusta mõjuv põhjus. Seega on
keelatud niisugused rikkumised, mis võivad ohustada õiguskorda. Antud juhul Valeri Krasnov ei
ole käitunud ega plaaninud õigusvastast käitumist, samuti ei ole ta õhutanud teisi õiguskorda
rikkuma. Ta täidab kontrollnõudeid korralikult. Alkoholivastasele ravile pole ta siiani allunud
mõjuval põhjusel, kuna kriminaalhooldusametniku andmete kohaselt maksab see 32 eurot, kuid
Valeri Krasnovi igakuiseks sissetulekuks on 40-50 eurot. Samuti pole ta pärast täiendava kohustuse
määramist alkoholi tarvitanud ning uut rikkumist toime pannud.

Maakohus on arvamusel, et käesoleval juhul tuleb jätta kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist, rahuldamata. Kohus soovib
anda isikule viimase võimaluse oma käitumise korrigeerimiseks ning kriminaalhoolduse
jätkamiseks. Kohus loodab, et Valeri Krasnov suhtub edaspidi täie tõsidusega kohtu poolt pandud
kohustuste täitmisesse. Antud juhul on vabaduses tema resotialiseerumisvõimalused oluliselt
suuremad, kui taas vangistusse saatmisel.

Arvestades ülaltoodut, jätab kohus erakorralises ettekandes esitatud karistuse täitmisele
pööramise taotluse rahuldamata.

Juhindudes KarS § 76 lg 7, KrMS § 427 kohtunik

M ä ä r a s:

Kriminaalhooldusametniku Kaja Krivan taotlus Valeri Krasnov´ile Viru Maakohtu 30.03.2016
kohtumäärusega kandmata jäänud karistuse täitmisele pööramiseks jätta rahuldamata.

Määrus saata Valeri Krasnov´ile ja Viru Vangla kriminaalhooldusosakonda teadmiseks.

Määruse peale saab esitada määruskaebuse Tartu Ringkonnakohtule Viru Maakohtu kaudu 15
päeva jooksul alates sellest teada saamisest.


/allkirjastatud digitaalselt/
Kohtunik
Larissa Prokopenko
