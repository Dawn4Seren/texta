                                                                        Väärteoasi nr 4-16-8675




                          KOHTUMÄÄRUS
Kohus                               Tartu Maakohus

Määruse tegemise aeg ja koht        21. detsember 2016. a Jõgeva kohtumaja

Väärteoasja number                  4-16-8675

Kohtunik                            Raina Pärn

Taotluse esitaja                    Politsei- ja Piirivalveameti Lõuna prefektuur

Taotlus                             Asenduskaristuse kohaldamiseks

Süüdlane                            ELENA RUSAK

                                    Isikukood:          47703312258;            elukoht:
                                    cxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxxxxxx


RESOLUTSIOON

Jätta Politsei- ja Piirivalveameti Lõuna prefektuuri avaldus Elena Rusaku suhtes
asenduskaristuse kohaldamiseks rahuldamata.

Kohtumäärus tuleb saata Politsei- ja Piirivalveameti Lõuna prefektuurile, kohtutäitur Ivi Kalmetile
ja Elena Rusakule.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
Tartu Ringkonnakohtule Tartu Maakohtu Jõgeva kohtumaja kaudu kirjalikult määruskaebus 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama.

TAOTLUSE SISU JA MENETLUSE KÄIK
16.12.2014. a määras Politsei- ja Piirivalveamet Lõuna prefektuur väärteoasjas nr 278014004654
Elena Rusakule LS § 223 lg 1 alusel karistuseks rahatrahvi 35 trahviühikut, s.o 140 eurot (tl 5-6).
Kohtuvälise menetleja lahend rahatrahvi määramise kohta on jõustunud 05.01.2015. a.
30.11.2016. a edastati kohtule Politsei- ja Piirivalveameti Lõuna prefektuuri avaldus Elena
Rusakule asenduskaristuse kohaldamiseks. Avalduse kohaselt ei tasunud süüdlane rahatrahvi
vabatahtlikult ning tema suhtes alustati täitemenetlust. 31.10.2016. a teavitas kohtutäitur
kohtuvälist menetlejat rahatrahvi täitmise võimatusest, rahatrahvi jääk 84,28 eurot (tl 3). Sellest
ja juhindudes KarS §-st 72 ja TMS § 201 palub kohtuväline menetleja kohtul otsustada tasumata
rahatrahvi summas 84,28 eurot asendamine arestiga (tl 2).
Kohus määras asja arutamiseks kohtuistungi 21.12.2016. a.
20.12.2016. a teatas Elena Rusak kohtule, et tal ei ole võimalik 21.12.2016. a kohtuistungile
tulla, kuna Elena Rusaku laps on 1-kuune ja rinnalast ei ole võimalik kellegi teise hoolde jätta.
Elena Rusak selgitas telefonivestluses, et tema igakuiseks sissetulekuks on lastetoetused
kogusummas 250 eurot ja emapalk. Emapalga suurust Elena Rusak öelda ei osanud, kuna ei ole
emapalka veel saanud. Lastele makstav elatis on ebaregulaarne ja novembris 2016. a sai ta viie
lapse kohta elatist 60 eurot. Lapsed elavad enamuse ajast Elena Rusakuga. Elena Rusakul ei ole
võimalik rahatrahve tasuda. Elena Rusak esitas kohtule trahvide osalise tasumise tõendamiseks
maksekorraldused.


KOHTU SEISUKOHT
Kohus leiab, et Politsei- ja Piirivalveameti Lõuna prefektuuri edastatud avaldus Elena Rusaku
suhtes asenduskaristuse kohaldamiseks tuleb jätta rahuldamata.
VTMS § 211 lg 3 sätestab muuhulgas, et kui rahatrahvi asendamine arestiga või üldkasuliku
tööga ei ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.
VTMS § 2 kohaselt kui käesolevas seadustikus ei ole sätestatud teisiti, kohaldatakse
väärteomenetluses kriminaalmenetluse sätteid, arvestades väärteomenetluse erisusi.
KrMS § 418 lg 1 p 2 sätestab, et süüdimõistetu elukoha järgse maakohtu täitmiskohtunik võib
määrusega loobuda rahalise karistuse täitmisele pööramisest, kui rahalise karistuse täideviimine
võib ohustada süüdimõistetu resotsialiseerumist.
Politsei- ja Piirivalveameti Lõuna prefektuuri taotlusest asenduskaristuse kohaldamiseks nähtub,
et Politsei- ja Piirivalveameti Lõuna prefektuuri 16.12.2014. a otsusega määrati Elena Rusakule
LS § 223 lg 1 alusel karistuseks rahatrahv 35 trahviühikut, s.o 140 eurot. Käesolevaks ajaks on
rahatrahvist tasutud 80,40 eurot. Kohtu sellesisuline järeldus tugineb Elena Rusaku esitatud
maksekorraldustele. Maksekorraldustest nähtuvalt Elena Rusak on väärteoasjas nr
249015000773 06.08, 06.09, 06.10, 06.11, 06.12.2015. a tasunud 8,04 eurot ning 06.02, 06.03,
06.04, 06.05 ja 06.07.2016. a tasunud 8,04 eurot. Seega Elena Rusak on käesolevas väärteoasjas
tasunud vabatahtlikult trahvi katteks 80,40 eurot. Rahatrahvi jääk on seega 59,60 eurot.
Kohus, võttes arvesse Elena Rusaku sissetulekuid (lastetoetused, lastele ebaregulaarselt makstav
elatis ja peatselt saadav emapalk) ja kohustusi (ennekõike kohustused laste eest, sh
ülalpidamiskohustus, ja teised võlgnevused), aga ka asjaolu, et Elena Rusakul on 5 last (sh 4
alaealist, kellest noorim on 1-kuune), on ilmne, et Elena Rusakul ei ole võimalik rahatrahvi
tasuda. Seda, et Elena Rusakul puudub vara, millele sissenõuet pöörata, kinnitab ka kohtutäituri
teade täitmise võimatusest (tl 3-4). Samas järeldub eeltoodud asjaoludest, et ilmselgelt oleks
senini tasumata rahatrahvi tasumise korral tõsiselt ohustatud Elena Rusaku ja tema alaealiste
laste igapäevane toimetulek. Elena Rusaku eeldatavad kohustused ületavad oluliselt tema

                                                2
sissetulekuid ja tal puuduvad käesoleval ajal igasugused võimalused lisasissetuleku saamiseks
(nt töötamiseks). Elena Rusaku esitatud tõenditest nähtuvalt on ta tasunud rahatrahvi osaliselt ja
vastavalt oma rahalistele võimetele. Käesoleval ajal puuduvad Elena Rusaku enda sõnul tal
igasugused vahendid rahatrahvi tasumiseks. Kohtul puudub alus Elena Rusaku sellesisulistes
väidetes kahelda. Eeltoodust tulenevalt esinevad kohtu hinnangul alused rahatrahvi edasisest
täitmisele pööramisest loobumiseks (VTMS § 2, KrMS § 418 lg 1 p 2).
Kohus leiab, et kuna Elena Rusakul on kõigest 1-kuune alaealine laps, ei ole tema puhul
võimalik ka rahatrahvi asendamine arestiga. Kohtu hinnangul on ilmne, et nii väikese lapse
kõrvalt on Elena Rusaku puhul välistatud asenduskaristusena aresti kandmine, samuti
üldkasuliku töö tegemine. Kuna asenduskaristuse kandmine ei ole võimalik, tuleb Politsei- ja
Piirivalveameti Lõuna prefektuuri taotlus asenduskaristuse kohaldamiseks VTMS § 211 lg 3
alusel jätta rahuldamata.

/allkirjastatud digitaalselt/

Raina Pärn
Kohtunik




                                                3
