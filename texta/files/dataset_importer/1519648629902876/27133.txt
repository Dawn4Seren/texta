                             HARJU MAAKOHUS
                             LIIVALAIA KOHTUMAJA



                         KOHTUMÄÄRUS
 Kohus                              Harju Maakohus

 Määruse tegemise aeg ja koht       05.01.2016.a. Tallinn (Liivalaia kohtumaja)

 Väärteoasja number                 4-15-10929

 Kohtukoosseis                      Kohtunik Merle Parts

 Väärteoasi                         Tatjana Ukrainets’i (ik: 49512170214) kaebus Tallinna
                                    Munitsipaalpolitsei    Ameti    08.12.2015   otsusele
                                    väärteoasjas nr 410115034577

 RESOLUTSIOON                       Jätta kaebus läbi vaatamata ja tagastada kaebus
                                    Tatjana Ukrainetsile.

 Edasikaebamise kord                Määrusele saab esitada kaebuse määruskaebe korras 15
                                    päeva jooksul, alates päevast, mil ta sai vaidlustatavast
                                    kohtumäärusest teada või pidi teada saama. Määruskaebus
                                    esitatakse Harju Maakohtule.


Määruse motiivid:

Harju Maakohtule on 15.12.2015.a. esitatud kaebus Tatjana Ukrainets’i poolt. Kaebuses
vaidlustatakse Tallinna Munitsipaalpolitsei Ameti 08.12.2015 otsust väärteoasjas nr
410115034577.

Harju Maakohtu 16.12.2015.a. määrusega jäeti Tatjana Ukrainetsi kaebus käiguta, kuivõrd see
ei vastanud VTMS § 115 nõuetele ning puuduste kõrvaldamise tähtajaks määrati 04.01.2016.a.
Kohtumäärus saadeti kaebuse esitaja elektronposti aadressile, millelt kaebus kohtule esitati (tl
3) ning see tehti kättesaadavaks ka avaliku e-toimiku kaudu. T. Ukrainets on kinnitanud
kohtumääruse kättesaamist 16.12.2015.a. (tl 4).

Kaebuse esitaja edastas parandatud kaebuse kohtule 05.01.2015.a. (tl 6), s.o pärast temale
teadaolevat puuduste kõrvaldamise tähtaega. Puuduste kõrvaldamise tähtaja pikendamist ei ole
kaebuse esitaja taotlenud. Kohus on seisukohal, et kaebuse esitajal oli alates 16.12.2015.a., mil
isik sai kohtumääruse kätte, piisavalt aega nii puuduste kõrvaldamiseks või mõjuvate põhjuste
korral ka määratud tähtaja pikendamise taotluse esitamiseks. Eeltoodu põhjal tuleb asuda
seisukohale, et T. Ukrainets oli piisava ajavaruga teadlik kohtu 16.12.2015.a. määrusest,
millega jäeti kaebus käiguta ja määrati tähtaeg puuduste kõrvaldamiseks, kuid määruses
nimetatud kuupäevaks T. Ukrainets kaebuses esinenud puudusi ei kõrvaldanud, samuti ei ole
taotletud mõjuvatel põhjustel tähtaja pikendamist. Seega peab kohus vajalikuks kohaldada
VTMS § 118 lg 2 p 3 ja jätta kaebus läbi vaatamata ja tagastada see kaebuse esitajale.


Merle Parts
Kohtunik
