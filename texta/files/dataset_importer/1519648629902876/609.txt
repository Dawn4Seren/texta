                                                                   Tsiviilasi nr 2-16-14379




                               KOHTUMÄÄRUS
Kohus                              Tartu Maakohus

Määruse tegemise aeg ja koht       16. detsember 2016. a, Jõgeva kohtumaja

Kohtunik                           Ülle Raag

Tsiviilasja number                 2-16-14379

Tsiviilasi                         Eksar-Transoil AS-i hagi Kxxxx Axxxxx vastu
                                   põhivõla summas 11 479 eurot ja viivise summas
                                   7340,37 eurot nõudes
Menetlusosalised ja nende          Hageja: Eksar-Transoil AS (registrikood 10136829;
esindajad                          asukoht B. Alveri 6, Jõgeva 48305; e-post:
                                   mart@eksar.ee);
                                   Hageja    lepinguline   esindaja:     vandeadvokaadi
                                   vanemabi Ivo Kütt (Advokaadibüroo Valge & Uiga;
                                   asukoht Vanemuise 21 A, Tartu 51014; e-post:
                                   ivo@valgejauiga.ee);
                                   Kostja: Kxxxx Axxxx (FIE registrikood xxxxxxxx;
                                   isikukood                                3xxxxxxxxxx;
                                   elukohtxxxxxxxxxxxxxxxxxxxxxxxxxxxxxxxxxxxxxxxx
                                   xxxxxxxx; e-post: x
Menetlustoiming                    Kompromissi kinnitamine ja asja menetluse lõpetamine


RESOLUTSIOON
1. Kinnitada hageja Eksar-Transoil AS-i ning kostja Kxxxx Axxxxx vahel sõlmitud
   kompromiss, mille tingimused on alljärgnevad:
   1.1. Kostja kohustub tasuma hagejale kokku 15 654 eurot (sh põhivõlg summas 11 479
        eurot, viivised 0,15 % päevas põhivõlalt arvestatud kuni 01.12.2015. a summas 3500
        eurot, pool hagi esitamisel tasutud riigilõivust summas 375 eurot, hageja
        õigusabikulud summas 300 eurot) hiljemalt 31.12.2016. a.
   1.2. Juhul, kui kostja ei tasu punktis 1.1. nimetatud kogusummat 15 654 eurot hiljemalt
        31.12.2016. a, siis lisandub nimetatud summale kokkulepitud intress 3800 eurot.
   1.3. Juhul, kui kostja ei tasu punktis 1.2. nimetatud kogusummat 15 654 + 3800=19 454
        eurot hiljemalt 31.03.2017. a, lisandub nimetatud summale viivis arvestusega 0,15 %
        tasumata summalt päevas.
   1.4. Tasumiseks loetakse summa laekumine hageja arveldusarvele ning käesolevast
        kompromissist tulenevaid makseid peab kostja tasuma hageja kontole nr

                                                                                         1
          EE721010022043502009 AS-s SEB Pank või EE562200001120243649 AS-s
          Swedbank makseselgitusega „kompromissi täitmine tsiviilasjas nr 2-16-14379“.
          Pooled on kokku leppinud, et kostja eest võib kohustused hageja ees täita kolmas
          isik.
     1.5. Pooled on leppinud kokku, et kompromissi kohase täitmisega puuduvad neil
          teineteise vastu mistahes nõuded.

2.   Lõpetada tsiviilasja nr 2-16-14379 menetlus Eksar-Transoil AS-i hagis Kxxxx
     Axxxxx vastu põhivõla summas 11 479 eurot ja viivise summas 7340,37 eurot
     nõudes.

Menetluskulude jaotus
1. Jätta kompromissiga sätestamata poolte menetluskulud nende endi kanda.
2. Tagastada Eksar-Transoil AS-i arvele nr EE721010022043502009 (SEB Pank) pool
   menetluses tasutud riigilõivust summas 375 eurot.


Edasikaebamise kord
Poolte kokkuleppel ei saa määrusele esitada määruskaebust.


ASJAOLUD JA MENETLUSE KÄIK
Eksar-Transoil AS-i esitas 22.09.2016. a kohtule hagiavalduse Kxxxx Axxxxx vastu müügi-
ja käenduslepingust tuleneva põhivõla summas 11 479 eurot ja viivise summas 7340,37 eurot
nõudes.
Kohus võttis hagi 05.10.2016. a määrusega menetlusse ja kohustas kostjat hagile kirjalikult
vastama.
28.11.2016. a esitas hageja esindaja kohtule poolte vahel sõlmitud kompromissilepingu,
milles pooled taotlevad kompromissi kinnitamist ja asja menetluse lõpetamist. Pooled
taotlevad kompromissi kinnitavas määruses kompromissi kõigi tingimuste äranäitamist.

KOHTU SEISUKOHT
Kohus leiab, et poolte kompromiss on võimalik kinnitada ja asja menetlus sel alusel lõpetada.
Vastavalt TsMS § 428 lg 1 p-le 4 lõpetab kohus menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt võivad pooled
menetluse kuni hagi kohta tehtud lahendi jõustumiseni lõpetada kompromissiga. Kohus
kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused.
 Kooskõlas TsMS § 430 lg-ga 6 asendab kokkuleppe sõlmimine kohtu kinnitatud
kompromissina kokkuleppe notariaalset tõestamist.
Kohus selgitab kompromissi sõlmimise ja menetluse lõpetamise õiguslikke tagajärgi:
TsMS § 432 näeb ette, et menetluse lõpetamise korral kompromissiga, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega,
kui seadusest ei tulene teisiti.
Pooled on kompromissi p.16 esitanud lepinguosaliste kinnitused selle kohta, et nad on
teadlikud seadusega sätestatud tsiviilasja menetluse lõpetamise õiguslikest tagajärgedest,
muuhulgas sellest, et kompromissi jõustumisel ei saa sama nõudega samal alusel sama hageja


                                                                                            2
uuesti kohtusse pöörduda. Pooled on kinnitanud, et nad on teadlikud sellest, et kompromiss
kehtib täitedokumendina. Pooled on kinnitanud ka muudest kompromissi sõlmimise
õiguslikest tagajärgedest teadlik olemisest, s.h. neist tingimustest, mis on sätestatud TsMS §-s
430 lg.8.
Kompromissi saab vastavalt TsMS § 430 lg-s 8 sätestatule tühistada ja selle tühisusele saab
tugineda tsiviilseadustiku üldosa seaduses nimetatud alustel ning kompromissist saab taganeda
või selle üles öelda võlaõigusseaduses nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi üles öelda üksnes
kompromissi kui täitedokumendi alusel toimuva täitemenetluse hagiga lubamatuks
tunnistamise menetluses. Kui kohus sellise hagi rahuldab, loetakse, et kompromissil ei ole
täielikult või osaliselt õiguslikke tagajärgi ja menetlus asjas, milles kompromiss sõlmiti, jätkub.
Kompromissi saab pankrotimenetluses või täitemenetluses tagasivõitmise korras kehtetuks
tunnistada.
Pooled on kompromissiga kokku leppinud, et loobuvad kompromissi kinnitamise kohta tehtud
kohtumäärusele edasikaebuse esitamisest. Kohus leiab, et TsMS § 661 lg 4 alusel saab poolte
kokkuleppel määruskaebuse esitamise õiguse välistada.


Menetluskulude jaotus
TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses.
TsMS § 168 lg 3 kohaselt kannavad kompromissi sõlmimise korral pooled oma
menetluskulud ise, kui nad ei ole kokku leppinud teisiti.
Pooled on kompromissiga kokku leppinud, et nad kannavad oma kohtukulud ja kohtuvälised
kulud ise, välja arvatud kompromissis sätestatud kulud. Kohus määrab menetluskulude
jaotuse vastavalt poolte kokkuleppele ja jätab kompromissiga sätestamata poolte
menetluskulud nende endi kanda.
Hageja taotles hagilt tasutud riigilõivu tagastamist pooles osas. Kohus leiab, et taotlus on
põhjendatud.
TsMS § 150 lg 2 p 1 kohaselt tagastatakse pool menetluses tasutud riigilõivust muu hulgas
kui pooled sõlmivad kompromissi. Kohus tegi kindlaks, et hageja on tasunud hagi esitamisel
riigilõivu lähtudes hagihinnast summas 750 eurot. TsMS § 150 lg 2 p 1 alusel tuleb hagejale
pool tasutud riigilõivust, s.o 375 eurot tagastada.

/allkirjastatud digitaalselt/

Ülle Raag
Kohtunik




                                                                                                3
