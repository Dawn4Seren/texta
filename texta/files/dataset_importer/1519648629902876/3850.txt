                               KOHTUMÄÄRUS

Kohus                                  Viru Maakohus

Toimiku number                         1-16-4430

Määruse tegemise aeg ja koht           1. novembril 2016 Jõhvi kohtumajas

Kohtunik                               Inna Kirsipuu

Kohtuistungi sekretär, tõlk            Merike Erisalu, tõlk Riina Palmi

                                       Viru Vangla kriminaalhooldusosakonna Jõhvi esinduse
                                       kriminaalhooldusametnik Natalja Maikova 19.10.2016
Erakorraline ettekanne                 erakorraline ettekanne Aleksandr Kuzminskile Harju
                                       Maakohtu 07.06.2016 kohtuotsusega nr 1-16-4430 mõistetud
                                       karistuse täitmisele pööramiseks

Süüdimõistetu                          Aleksandr Kuzminski, isikukood 37305132235, elukoht
                                       xxx, töökoht xxx

Tegi kindlaks:

Kriminaalhooldusametnik Natalja Maikova esitas 19.10.2016 Viru Maakohtule taotluse, milles
palub pöörata Aleksandr Kuzminskile mõistetud karistus täitmisele, kuna viimane rikub talle kohtu
poolt määratud lisakohustusi. Rikkumine seisneb selles, et süüdimõistetu ei täida kohustusi mitte
tarvitada alkoholi ning mitte omada või tarvitada narkootilisi või psühhotroopseid aineid.

Aleksandr Kuzminski tunnistati süüdi Harju Maakohtu 07.06.2016 otsusega KarS § 200 lg 1 järgi
ning karistati vangistusega 2 aastat. KarS § 74 lg 1, 3 alusel otsustati mõistetud karistust mitte
täitmisele pöörata katseajaga 2 aastat. Katseaja kestel pidi Aleksandr Kuzminski täitma KarS § 75
lg 1 p 1-6, lg 2 p 2, 21, 8 sätestatud kontrollnõudeid ja kohustusi. KarS § 68 lg 1 alusel karistuse
täitmise pööramisel lugeda karistusest kantuks eelvangistuses viibitud aeg 30.09.2015 kuni
07.06.2016, s.o. 8 kuud ja 7 päeva. Otsus jõustus 23.06.2016.

Kriminaalhoolduse algus 23.06.2016 ja lõpp 07.06.2018.

Käeoleva määruse aluseks oleva ettekande kohaselt ei allu Aleksandr Kuzminski kohustustele mitte
tarvitada alkoholi ning mitte omada või tarvitada narkootilisi või psühhotroopseid aineid.

07.10.2016 kontrolliti Aleksandr Kuzminskil registreerimise käigus narkojoovet aadressil Kooli 2a
Jõhvi ning tuvastati indikaatorvahendi Multi Drug Saliva Test LOT: 0603268 abil narkoootilise
aine tarvitamine (AMP) (tl 15-16).
07.10.2016 kontrolliti aadressil Kooli 2a Jõhvi registreerimise ajal Aleksandr Kuzminskil alkoholi
tarvitamise keelu järgimist. Kontrolli käigus tuvastati antud isikul alkomeetri ALCOVISOR Mark

                                                                                                  1
X2 SN: 120355 abil (järgmise kalibreerimise aeg 31.03.2017) alkoholisisaldus 0,416 mg/L kohta (tl
17-18).

07.10.2016. antud kirjalikus seletuses selgitas Aleksandr Kuzminski, et 07.10.2016 kell 10:00 jõi ta
klaasi veini ja pudeli õlut. Samas seletuses kirjutas, et 01.10.2016 pandi talle kohvi sisse
amfetamiini, millest tema ei olnud teadlik. Sai teada alles hommikul, kui talle seda öeldi. Samas
seletuses kirjutas Aleksandr Kuzminski, et on nõus läbima sotsiaalprogrammi Tallinnas, kuna asus
Tallinnas tööle (tl 19).

15.09.2016. toimepandud väärtegude kohta seletus puudub.

Esmakohtumise ajal 29.06.2016. selgitati Aleksandr Kuzminskile põhjalikult kriminaalhooldusaluse
õigusi ja kohustusi, kohustuste sisu ja võimalikke tagajärgi kriminaalhooldusega kaasnevate nõuete
rikkumise korral. Aleksandr Kuzminski kinnitas oma allkirjaga, et on õiguste ja kohustustega
tutvunud ja need on talle arusaadavad (tl 12).
Vaatamata sellele rikkus Aleksandr Kuzminski katseajal narkootikumide ja alkoholi tarvitamise
keeldu ning tal tuvastati indikaatorvahendi abil narkojoove (AMF) ja alkoholijoove 0,416 mg/L.
Seega Aleksandr Kuzminski rikkus kohtu poolt määratud kohustust mitte tarvitada alkoholi ning
narkootilisi või psühhotroopseid aineid.
Aleksandr Kuzminskile on kohtu poolt määratud lisakohustus – osaleda sotsiaalprogrammis.
Käesolevaks ajaks programmilist sekkumist pole veel alustatud, kuid registreerimistel on korduvalt
vesteldud narkootikumide tarvitamise teemal ning sellega kaasnevatest tagajärgedest. Käesoleval
ajal Aleksandr Kuzminski töötab enda väitel ametliku töölepingu alusel, kuid töölepingut pole
kriminaalhooldusametnikule esitanud.
Lisaks eelnevale, ilmneb karistusregistrist, et katseajal on 15.09.2016 fikseeritud uued
õiguserikkumised NPALS § 151 lg 1 ja RelvS § 892 lg 1 järgi (tl 21). Mõlema väärteo eest on
karistuseks määratud rahatrahv, need on käesoleval ajal tasumata.

Kriminaalhooldusametnik leiab, et Aleksandr Kuzminski ei ole motiveeritud alluma tema üle
kehtestatud korrale ja täitma kohtu poolt seatud kontrollnõudeid. Tingimisi karistus
käitumiskontrolliga ei ole Aleksandr Kuzminski puhul piisavalt mõjuv karistusviis ega motiiviks
muutumisel paremuse suunas. Hoolimata talle kohtu poolt antud võimalusest, on Aleksandr
Kuzminski jätkanud alkoholi ja narkootilise aine tarvitamist ning pannud toime uusi süütegusid.
Seega, ei ole ta oma varasemast käitumisest järeldusi teinud. Ametnik teeb ettepaneku pöörata
Aleksandr Kuzminskile määratud karistus täitmisele. Juhul kui Aleksandr Kuzminski ilma mõjuva
põhjuseta ei ilmu kohtusse erakorralise ettekande läbivaatamisele, taotleb kriminaalhooldusametnik
isiku vahi alla võtmist vastavalt KrMS § 429 lg 1.

Aleksandr Kuzminski selgitas kohtuistungil, et ta ei tarvitanud narkootilisi aineid katseajal.
07.10.2016 juhtumi kohta seletab, et tema sõbranna pani talle 01.102016 kohvi sisse amfetamiini.
!5.09.2016 karistuse kohta NPALS alusel ei ole tal selgitust, et tea , kuidas saaks tema organismi
aine sattuda. Alkoholi tarvitamise kohta selgitab süüdimõistetu, et juunis 2016 kohtuistungil
selgitati talle, et tegelikult alkoholi tarvitada võib ainult et kodus vaikselt, seda ütles talle prokurör.
Ta tunnistab, et tarvitas 07.10.2016 alkoholi, kuid ta ei skandaalitsenud avalikus kohas ega pannud
toime midagi seadusevastast. Varasemalt on ta karistatud narkokuriteo toimepanemise eest reaalse
pikaajalise vangistusega, ta oli tol ajal ise narkotarvitaja.
Ta palub arvestada, et praegu käib ta tööl ( esitas kohtule tutvumiseks töölepingu – kohtu märkus ).

KarS § 74 lg 4 kohaselt, võib kohus kriminaalhooldusametniku ettekande alusel määrata
täiendavaid kohustusi, pikendada katseaega või pöörata karistus täitmisele juhul, kui süüdimõistetu
ei järgi kontrollnõudeid või ei täida talle pandud kohustusi.



                                                                                                         2
KrMS § 427 lg 1 kohaselt süüdimõistetule täiendavate kohustuste määramise või kohustuste
kergendamise või tühistamise või katseaja pikendamise või karistuse täitmisele pööramise otsustab
süüdimõistetu elukoha järgse maakohtu täitmiskohtunik oma määrusega.

Tutvunud toimikuga, ära kuulanud süüdimõistetu, leiab kohtunik, et kriminaalhooldusametniku
taotlus on põhjendatud ning kuulub rahuldamisele.

Materjalidest nähtub, et esmakohtumise ajal 29.06.2016 selgitati Aleksandr Kuzminskile
kriminaalhooldusaluse õigusi ja kohustusi, kohtuotsuse sisu ja võimalikke tagajärgi
kriminaalhooldusega kaasnevate kontrollnõuete rikkumise korral. Isik on kinnitanud oma allkirjaga,
et õigused ja kohustused on talle arusaadavad.

Kriminaalhooldusametniku ettekandest nähtub, et kriminaalhooldusalune ei täida kohustusi mitte
tarvitada alkoholi ning narkootilisi või psühhotroopseid aineid.

07.10.2016. antud kirjalikus seletuses selgitas Aleksandr Kuzminski, et 07.10.2016 kell 10:00 jõi ta
klaasi veini ja pudeli õlut. Samas seletuses kirjutas, et 01.10.2016 pandi talle kohvi sisse
amfetamiini, millest tema ei olnud teadlik. Sai teada alles hommikul, kui talle seda öeldi.

Kohus tuvastas, et määratud katseajaks lisakohustuste täitmata jätmise kohta ei ole süüdimõistetu
esitanud ühtegi mõjuvat põhjust või asjaolu, mille alusel oleks rikkumist võimalik lugeda
vabandatavaks.

Aleksandr Kuzminski suhtumist kriminaalhooldusesse näitavad asjaolud, et isik on jätkanud
süütegude toimepanemist ning katseajal pani toime väärteo NPALS 15-1 lg 1 alusel, mis on samal
ajal kohtu poolt määratud kohustuse rikkumine

Kohtule esitatud materjalidest nähtub, et Aleksandr Kuzminski on rikkunud korduvalt katseaja
tingimusi, mis näitab süüdimõistetu suutmatust alluda kriminaalhooldusele. Arvestades Aleksandr
Kuzminski käitumist katseajal, puudub kohtul veendumus, et ta suudab edaspidi täita kohtu poolt
määratud kohustusi – mitte tarvitada alkoholi ning mitte omada või tarvitada narkootilisi või
psühhotroopseid aineid.

Maakohus nõustub kriminaalhooldusametnikuga, et kriminaalhoolduse edasine läbiviimine ei ole
põhjendatud, sest Aleksandr Kuzminski suhtub negatiivselt kohtu poolt määratud karistusse. Kohus
peab vajalikuks märkida, et kriminaalhoolduse mõte on vangistuse tingimuslik asendamine
katseajaga, mille ajal on süüdimõistetu kohustatud järgima talle määratud käitumiskontrolli nõudeid
ja kohustusi. Kui süüdimõistetu näitab oma käitumisega järjepidevalt, et ta ei suuda kehtestatud
reeglitele alluda, on kriminaalhooldus ebamõistlik ja isik tuleb saata kandma talle määratud
karistust.

Maakohus on arvamusel, et käesoleval juhul on põhjendatud kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist, mitte aga täiendava
kohustuse määramist.

Kohus arvesta asjaolu, et isikul on töökoht, mis on kaalukas ja positiivne tegur uute kuritegude
toimepanemise vältimiseks. Samas, arvestades, et isik on varasemalt korduvalt karistatud isik ja
korduvalt vangistuses viibinud isik, vabastati ta järjekordsest vangistusest tingimisi ja üheks
tingimuseks on alkoholist ja narkootilise aine tarvitamisest loobumine. Narkoaine ja alkoholi
tarvitamise faktid kinnitavad, et süüdimõistetu ei tule kohustusega toime ja jätkab ainete tarvitamist
ka katseajal. Ta tunnistab, et varasemalt oli ta ise narkotarvitaja. Sellest lähtudes on suur risk, et
vaatamata töökohale ja kriminaalhooldusele, jätkab isik ainete tarvitamist. Ei saa jätta tähelepanuta,
et narkootilise aine ja alkoholi tarvitamise tunnused olid avastatud korralisel registreerimisel. See
näitab isiku kergekäelist suhtumist kohustuse täitmisesse.
                                                                                                     3
Kohus arvestab asjaolu, et pikaajalise vangistuse ajal on isiku poolt täidetud narkokuriteo
toimepannud isikute täitmiskava. See aga siiski ei aidanud isikut täiel määral loobuda ainete
tarvitamisest.
Seega ei ole käesoleva ajal kohtul tekkinud veendumust, et nüüd loobub isik ainete tarvitamisest ja
kriminaalhooldus saaks jätkuda.
Arvestades isiku kogemust narkotarvitajana ei saa kohus võtta tõsiselt isiku seletusi, et keegi, kas
sõbranna, on talle lisanud amfetamiini kas kohvi või muu joogi kõrvale. Kohus märgib, et kui
isiku elukohas, kui ta elab sõbrannaga, leidub narkootilisi aineid, suurendab see veelgi riski, et
kriminaalhooldus ei ole piisav, et isik saaks järgida keeldu. Sel juhul peab kohus konstateerima, et
süüdimõistetu lähedane isik omab narkootilist ainet ja selline olukord ei soodusta kuidagi
kriminaalhooldust, vaid vastupidi- isiku kodus tolereeritakse narkootilisi aineid.

Kohus leiab, et kriminaalhooldus Aleksandr Kuzminski suhtes on ebaõnnestunud, kuna isik ei ole
suutnud täita talle pandud kohustusi. Isik on rikkunud kohustusi mitte tarvitada alkoholi ning mitte
omada või tarvitada narkootilisi või psühhotroopseid aineid. Rikkumised on toimunud
süüdimõistetu süül. Kohus nõustub kriminaalhooldusametnikuga, et kriminaalhoolduse jätkamine ei
ole põhjendatud. Süüdimõistetu on oma järjepideva käitumisega näidanud, et ei suuda talle
tingimisi mõistetud karistust tõsiselt võtta.

Vangistuse tingimisi kohaldamata jätmine kuulub tühistamisele ja Aleksandr Kuzminski tuleb saata
karistust kandma.

Juhindudes KarS § 74 lg 4, KrMS § 427 kohtunik

M ä ä r a s:

Kriminaalhooldusametniku Natalja Maikova taotlus Aleksandr Kuzminski mõistetud karistuse
täitmisele pööramiseks rahuldada.

Pöörata Aleksandr Kuzminskile Harju Maakohtu 07.06.2016 kohtuotsusega mõistetud ärakandmata
karistus, 1 (üks) aasta 3 (kolm) kuud 23 (kakskümmend kolm) päeva vangistust, täitmisele.

Saata Aleksandr Kuzminski karistust kandma.

Karistuse kandmise ajaks lugeda karistuse kandmisele asumise kuupäev KrMS § 414 lg 1
ettenähtud korras või kinnipidamise kuupäev.

Määruse koopia saata Viru Vangla kriminaalhooldusosakonda teadmiseks.

Määruse peale võib esitada määruskaebuse Viru Maakohtule 15 päeva jooksul alates päevast, mil
isik sai määrusest teada või pidi teada saama.

/allkirjastatud digitaalselt/

Inna Kirsipuu
kohtunik




                                                                                                  4
