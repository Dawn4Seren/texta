                                                                              2-16-101615




                                  KOHTUMÄÄRUS

Kohus                             Viru Maakohus
Kohtunik
                                  Olev Mihkelson
Määruse tegemise aeg ja koht      7. september 2016, Jõhvi

Kohtuasja number                  2-16-101615

Kohtuasi                          Kiviõli Soojus AS hagi A. M.´i vastu võlgnevuse nõudes

Meetlustoiming                    Menetluse lõpetamine / Kompromissi kinnitamine /
                                  Riigilõivu tagastamine
Menetlusosalised ja nende
esindajad                         Hageja: AS Kiviõli Soojus (RK 10245027, asukoht: Aasa
                                  19, Kiviõli)

                                  Hageja esindaja: Marie Tsine (Condor Inkasso OÜ, e-post:
                                  marie@condorinkasso.ee )

                                  Kostja: A. M. (IK xxx, elukoht: xxx)

                                  Kostja esindaja: Valeriy Gimaev (e-post:
                                  valeriy@gimaev.ee)

RESOLUTSIOON

Kinnitada Kiviõli Soojus AS ja A. M.´i vaheline kompromiss, mille kohaselt:

1.   Kostja A. M. kohustub tasuma hagejale Kiviõli Soojus AS-le võlgnevuse kogusummas
     857,45 eurot (kaheksasada viiskümmend seitse eurot, 45 senti).

2.   Kostja A. M. kohustub võlgnevuse summas 857,45 eurot tasuma igakuiste maksetena
     ajavahemikul 15.09.2016 – 15.08.2017 (kaasaarvatud), iga kuu 15. kuupäeval,
     kuumakse suurusega 72 (seitsekümmend kaks) eurot. Esimese makse summas 72 eurot
     tasub kostja hiljemalt 15.09.2016 ja viimase makse summas 65,45 eurot hiljemalt
     15.08.2017.

3.   Ülalmärgitud summad kannab kostja hageja esindaja Condor Inkassso OÜ
     arveldusarvele nr EE393300332098010000, selgitusega kompromiss 2-16-101615, A.
     M..

4.   Juhul, kui kostja A. M. ei täida nõuetekohaselt käesoleva määruse punktis 2 märgitud
     kohustusi, s.h eraldi võetuna iga punkti 2 osamakset, on hagejal õigus koheselt ja ilma
     kostjale täiendavat tähtaega andmata pöörduda kohtutäituri poole kõigi käesolevas
     kokkuleppes kajastatud ja kostja poolt tasumata summade sissenõudmiseks täies
     ulatuses.

5.   Juhul, kui kostja A. M. ei täida nõuetekohaselt käesoleva määruse punktis 2 märgitud
     kohustusi, on hagejal õigus nõuda viivist seadusjärgses viivisemääras tasumata
     põhiosalt kuni põhiosa (857,45 euro) kohase tasumiseni. Kostja poolt kohustus(t)e
     rikkumise hetkeks tasutud summad arvestatakse võlgnevusest maha.

6.   Pooled kinnitavad, et on teadlikud TsMS § 432 sätestatud menetluse lõpetamise
     tagajärgedest sh sellest, et kui menetlus on lõpetatud, ei saa AS Kiviõli Soojus uuesti
     pöörduda kohtusse hagiga sama kostja vastu vaidluses samal alusel sama hagieseme
     üle, samuti sellest, et kui menetlus on lõpetatud hagist loobumise tõttu või
     kompromissiga, on lõpetamisel samad materiaalõiguslikud ja protsessuaalsed
     tagajärjed nagu menetluse lõpetamisel kohtuotsusega, kui seadusest ei tulene teisiti.

7.   Pooled on TsMS § 168 lg 3 kohaselt kokku leppinud, et menetlusosalise poolt kantud
     menetluskulud jäävad selle menetlusosalise kanda, kes need kandis.

8.   Pooled lühendavad määruskaebuse esitamise tähtaega 1 (ühe) päevani.

9.   Tagastada Condor Inkassso OÜ-le tema poolt Kiviõli Soojus AS-i eest
     Rahandusministeeriumi kontole avalduse esitamise eest tasutud riigilõivust ½ summas
     100 eurot (ükssada eurot), Condor Inkassso OÜ arveldusarvele nr
     EE281010220232395227.

10. Lõpetada menetlus Kiviõli Soojus AS hagis A. M.´i vastu võlgnevuse nõudes.

11. Määrus saata menetlusosalistele.

Edasikaebamise kord

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
1 (ühe) päeva jooksul kohtumääruse kättetoimetamisest alates vastavalt TsMS § 661 lg 4.
Kohtumääruse peale määruskaebuse esitamisel tasutakse riigilõivu 50 eurot.
ASJAOLUD JA ASJA VARASEM KÄIK

Viru Maakohtu menetluses on Kiviõli Soojus AS hagi A. M.´i vastu võlgnevuse nõudes.
06.09.2016 esitasid pooled kohtule taotluse, milles paluvad kinnitada nende vahel sõlmitud
kompromiss ning lõpetada asja menetlus. Sõlmitud kompromissi kohaselt kohustub kostja
tasuma hagejale Kiviõli Soojus AS-le võlgnevuse kogusummas 857,45 eurot. Kostja A. M.
kohustub võlgnevuse summas 857,45 eurot tasuma igakuiste maksetena ajavahemikul 15.09.2016
– 15.08.2017 (kaasaarvatud), iga kuu 15. kuupäeval, kuumakse suurusega 72 (seitsekümmend
kaks) eurot. Esimese makse summas 72 eurot tasub kostja hiljemalt 15.09.2016 ja viimase makse
summas 65,45 eurot hiljemalt 15.08.2017. Ülalmärgitud summad kannab kostja hageja esindaja
Condor Inkassso OÜ arveldusarvele nr EE393300332098010000, selgitusega kompromiss 2-16-
101615, A. M.. Juhul, kui kostja A. M. ei täida nõuetekohaselt käesoleva määruse punktis 2
märgitud kohustusi, s.h eraldi võetuna iga punkti 2 osamakset, on hagejal õigus koheselt ja ilma
kostjale täiendavat tähtaega andmata pöörduda kohtutäituri poole kõigi käesolevas kokkuleppes
kajastatud ja kostja poolt tasumata summade sissenõudmiseks täies ulatuses. Juhul, kui kostja A.
M. ei täida nõuetekohaselt käesoleva määruse punktis 2 märgitud kohustusi on hagejal õigus
nõuda viivist seadusjärgses viivisemääras tasumata põhiosalt kuni põhiosa (857,45 euro) kohase
tasumiseni. Kostja poolt kohustus(t)e rikkumise hetkeks tasutud summad arvestatakse
võlgnevusest maha. Pooled kinnitavad, et on teadlikud TsMS § 432 sätestatud menetluse
lõpetamise tagajärgedest sh sellest, et kui menetlus on lõpetatud, ei saa AS Kiviõli Soojus uuesti
pöörduda kohtusse hagiga sama kostja vastu vaidluses samal alusel sama hagieseme üle, samuti
sellest, et kui menetlus on lõpetatud hagist loobumise tõttu või kompromissiga, on lõpetamisel
samad materiaalõiguslikud ja protsessuaalsed tagajärjed nagu menetluse lõpetamisel
kohtuotsusega, kui seadusest ei tulene teisiti. Pooled on TsMS § 168 lg 3 kohaselt kokku
leppinud, et menetlusosalise poolt kantud menetluskulud jäävad selle menetlusosalise kanda, kes
need kandis. Pooled lühendavad määruskaebuse esitamise tähtaega 1 (ühe) päevani. Hageja
palus tagastada ½ hagi esitamisel tasutud riigilõivust, so 100 eurot. Pooled paluvad lõpetada
tsiviilasja menetlus.

KOHTUMÄÄRUSE PÕHJENDUSED

Kohus, tutvunud asja kirjalike materjalidega, leiab, et poolte taotlus on põhjendatud ja kuulub
rahuldamisele.

TsMS § 428 lg 1 p 4 kohaselt, kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

06.09.2016 esitasid pooled kohtule taotluse, milles paluvad kinnitada nende vahel sõlmitud
kompromiss ning lõpetada asja menetlus.

TsMS § 430 lg 1 kohaselt, pooled võivad menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab asja
menetluse.
Pooltevaheline kompromiss on seadusega kooskõlas, mistõttu kohus kinnitab poolte kompromissi
ja lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.

Täitemenetluse seadustiku § 2 lg 1 p 1 kohaselt juhul, kui kostja ei täida kompromissiga võetud
kohustust, siis on hagejal õigus pöörduda kohtutäituri poole kohtumääruse sundtäitmiseks.

Vastavalt TsMS § 150 lg 2 p 1, pool menetluses tasutud riigilõivu tagastatakse, kui pooled
sõlmivad kompromissi. TsMS § 150 lg 4 kohaselt, riigilõivu tagastab kohus, kelle menetluses asi
viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti./---/ Riigilõiv tagastatakse menetlusosalisele, kes selle pidi tasuma, või tema
korraldusel muule isikule. Hageja esindaja taotles poolte poolt esitatud kompromissis poole
riigilõivu tagastamist.

Hageja on tasunud 27.01.2016 maksekäsu kiirmenetluse esitamisel riigilõivu 119,61 eurot ja
04.05.2016 hagi esitamiselt summas 80,39 eurot, kokku 200 eurot. Sellest lähtuvalt tagastab kohus
hagejale pool riigilõivust summas 100 eurot.

TsMS § 661 lg 4 alusel palusid pooled lühendada määruskaebuse esitamise tähtaega. TsMS § 661
lg 4 kohaselt võib poolte kokkuleppel määruskaebuse esitamise tähtaega hagimenetluses
lühendada või määruskaebuse esitamise õiguse välistada.

Eelpooltoodu alusel ja juhindudes TsMS § 150 lg 2 p 1, lg 4; § 428 lg 1 p 4, § 430, § 431 lg 1, §
432, § 433, § 463 lg 1, § 465, § 661 lg 4 kinnitab kohus poolte vahelise kompromissi ja lõpetab
tsiviilasjas menetluse.

/allkirjastatud digitaalselt/

Kohtunik
Olev Mihkelson
