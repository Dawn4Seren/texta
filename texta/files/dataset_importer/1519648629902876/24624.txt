                          KOHTUMÄÄRUS

Kohus                              Viru Maakohus

Kohtunik                           Kristel Vedro

Määruse tegemise aeg ja koht       02.veebruar 2016, Rakvere Kohtumaja

Väärteoasja number                 4-14-9550

Väärteoasi                        Politsei- ja Piirivalveameti      taotlus           Viktor
                                  Božemovskile asenduskaristuse määramiseks
Menetlustoiming                   Taotluse läbivaatamine
Menetlusosalised ja
nende esindajad                    Menetlusalune isik: Viktor Božemovski (i.k.
                                   38604012232), rahvastikuregistri järgne elukoht: xxxx;
                                   muu aadress: xxxx; tegelik elu-, asu- ja viibimiskoht xxxx
                                   Kohtuväline menetleja (avaldaja): Politsei- ja
                                   Piirivalveamet,     Põhja      prefektuur;          e-post:
                                   pohja@politsei.ee
RESOLUTSIOON:
Jätta Politsei- ja Piirivalveameti taotlus Viktor Božemovskile asenduskaristuse
määramiseks rahuldamata.
Kohtumääruse peale on kohtumenetluse poolel õigus esitada määruskaebus 15 päeva
jooksul alates päevast, mil ta sai vaidlustatavast määrusest teada või pidi teada saama.

Asjaolud ja kohtumääruse põhjendused

Politsei- ja Piirivalveameti 04.08.2012 otsusega väärteoasjas nr. 2315,12,008533 määrati
Viktor Božemovskile KarS § 218 lg 1 alusel karistuseks rahatrahv 51 trahviühiku ulatuses,
s.o. summas 204 eurot.

Politsei- ja Piirivalveamet esitas 18.11.2014 Viru Maakohtule avalduse Viktor Božemovskile
asenduskaristuse määramiseks s.o. rahatrahvi asendamiseks arestiga.

Viru Maakohus määras kohtuistungi toimumise ajaks 16.12.2014. Kohtukutset ei olnud
võimalik menetlusalusele isikule kätte toimetada aadressil xxxx ja see tagastati kohtule.
Kohus lükkas asja arutamise edasi ja määras uueks kohtuistungi toimumise ajaks 02.04.2015.
Kohtukutse saadeti aadressile xxxx, kuid kohtukutse tagastati kohtule kättetoimetamatult
põhjusel, et adressaat ei ela antud aadressil.

Kohus määras uue kohtuistungi toimumise ajaks 21.09.2015. Kohtukutse saadeti menetlusaluse
isiku muule aadressile xxxx ning menetlusalune isik on selle kätte saanud ema T B vahendusel.
Kohtuistungile Viktor Božemovski ei ilmunud.

Viru Maakohtu 22.09.2015 määrusega kohaldas kohus menetlusaluse isiku suhtes
sundtoomist xxxx ja ta tuli toimetada Viru Maakohtu Rakvere kohtumajja väärteoasja
arutamisele 15.10.2015 kell 12.00.

15.10.2015 istungile menetlusalust isikut ei toimetatud. Põhja Prefektuuri Ida-Harju
politseijaoskonna vanemkomissar Marko Schmidt on 15.10.2015 kohtule teatanud
menetlusaluse isiku sundtoomise võimatusest. Teate kohaselt            kontrolliti xxxx aadressi
14.10.2015 korduvalt nii õhtusel kui ka öisel ajal, kuid ust politseiametnikele ei avatud, korteris
liikumist kuulda ei olnud ning aknad olid pimedad. Korteris nr. xxxx. elavate naabrite sõnul ei
ole juba pikemat aega korteris nr. xxxx mingit liikumist toimunud ega elanikke näha olnud,
samuti ei osanud nad nimeliselt öelda, kes selles korteris elada võiks. Seega ei ole Politsei- ja
Piirivalveametil võimalik täita Viru Maakohtu 22.09.2015 määrust.

Viru Maakohtu 21.12.2015 määrusega kohaldas kohus menetlusaluse isiku suhtes taaskord
sundtoomist aadressilt xxxx ja ta tuli toimetada Viru Maakohtu Rakvere kohtumajja
väärteoasja arutamisele 26.01.2016 kell 13.00.

26.01.2016 istungile menetlusalust isikut ei toimetatud. Ida Prefektuuri Jõhvi
politseijaoskonna vanemkomissar Andres Visnapuu on 26.01.2016 kohtule teatanud
menetlusaluse isiku sundtoomise võimatusest. Teate kohaselt elab eelnimetatud aadressil xxxx
menetlusaluse isiku isa, kelle sõnul elab ja töötab tema poeg Viktor Božemovski xxxx, kuid
täpsemalt, kus, ei osanud ta öelda. Isa sõnul käis poeg viimati külas 09.01.2016. Ka ei ole isal
poja telefoni numbrit, kuna poeg vahetavat neid kogu aeg. Seega ei ole Politsei- ja
Piirivalveametil võimalik täita ka Viru Maakohtu 21.12.2015 määrust.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku § 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

VTMS § 211 lg11 sätestab, et rahatrahvi asendamise arestiga või üldkasuliku tööga lahendab
maakohus süüdlase osavõtul.

VTMS § 211 lg 3 sätestab, et juhul, kui rahatrahvi asendamine arestiga või üldkasuliku tööga
ei ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta rahuldamata.

Lähtudes eeltoodust jätab kohus Politsei- ja Piirivalveameti esitatud           taotluse    Viktor
Božemovskile asenduskaristuse kohaldamiseks rahuldamata.
/allkirjastatud digitaalselt/

Kristel Vedro
kohtunik
