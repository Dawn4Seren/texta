                                                                                 1-16-3053




                 K O H T U O T S U S
                        EESTI VABARIIGI NIMEL

Kohus                         Harju Maakohus


Otsuse tegemise aeg ja koht   02. mail 2016.a Tallinnas, Liivalaia kohtumajas


Kriminaalasja number          1-16-3053 (15922500061)


Kohtukoosseis                 Kohtunik Violetta Kõvask


Kohtuistungi sekretär         Maris Karna


Kriminaalasi                  Dmitri Viksi süüdistuses KarS § 121 lg 1 järgi
                              kokkuleppemenetluses.


Abiprokurör                   Algis Sepp


Süüdistatav                   DMITRI VIKSI – isikukood: 38001200320; Eesti
                              Vabariigi kodakondsus; asukoht: kannab karistust XXX
                              Vanglas; emakeel: eesti keel; põhiharidus; töökoht: ei
                              tööta. Kriminaalkorras korduvalt karistatud, viimati
                              08.02.2010.a Harju Maakohtu poolt KarS § 200 lg 2 p 4,
                              7, § 214 lg 2 p 1, § 263 p 1 ja § § 320 lg 1 alusel ning
                              kohaldades KarS § 64 lg 1 ja § 65 lg 2 vangistuseega 7
                              (seitse) aastat 7 (seitse) kuud ja 12 (kaksteist) päeva.
                              Karistuse kandmise alguseks loeti 08.05.2009.a. Tallinna
                              Ringkonnakohtu 19.05.2010.a otsusega jäeti Harju
                              Maakohtu otsus muutmata. Vabastatud ennetähtaegselt
                              Viru Maakohtu 20.12.2014.a kohtumäärusega tingimisi
                              ennetähtaegselt       vangistusest     katseajaga   kuni
                              20.12.2016.a. Karistus täitmisele pööratud Harju
                              Maakohtu 10.02.2015.a kohtumäärusega. Karistuse 2
                              (kaks) aastat 4 (neli) kuud ja 28 (kakskümmend kaheksa)
                              päeva alguseks loeti 28.01.2015.a. Väärteokorras 1 (üks)
                              kehtiv karistus.

                                                                                         1
                                                                                    1-16-3053

Kaitsja                          Kaitsjat kohtusse ei soovinud


                                 Juhindudes KrMS § 175, 179, 180 lg 3, 247, 248 lg 1 p 5,
                                 311-313, 318, 319 kohus otsustas:


RESOLUTSIOON

Tunnistada Dmitri Viksi KarS § 121 lg 1 järgi kvalifitseeritud kuriteo toimepanemises
süüdi ning mõista talle karistuseks vangistus 1 (üks) kuu.

KarS § 65 lg 2 ja § 64 lg 1 alusel suurendada mõistetud karistust 08.02.2010.a Harju
Maakohtu otsusega nr 1-09-14719 mõistetud karistuse ärakandmata osa võrra, mõistes
liitkaristuseks Harju Maakohtu 10.02.2015.a kohtumäärusega karistuse täitmisele
pööramise seisuga ärakandmata osa 2 (kaks) aastat 4 (neli) kuud ja 28 (kakskümmend
kaheksa) päeva vangistust ja mõista liitkaristuseks vangistus 2 (kaks) aastat 5 (viis)
kuud ja 28 (kakskümmend kaheksa) päeva.

Dmitri Viksi'le mõistetud karistuse kandmise alguseks lugeda 10.02.2015.a Harju
Maakohtu määruse järgi 28.01.2015.a.

Dmitri Viksi suhtes pole tõkendit kohaldatud.



Tsiviilhagi

Tsiviilhagi pole esitatud.



Asitõendid

1 CD plaat salvestusega, mis asub kriminaaltoimiku materjalide juures - jätta peale
kohtuotsuse jõustumist kriminaalasja materjalide juurde.



Menetluskulud

Dmitri Viksi'lt välja mõista KrMS § 180 lg 1 alusel menetluskuludena:

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot).

KrMS § 179 lg 1 p 2 alusel sundraha 645 eurot (kuussada nelikümmend viis eurot).

Väljamõistetud menetluskulud tuleb tasuda KrMS § 180 lg 3 alusel ositi 12 (kaheteist)
kuu jooksul alates kohtuotsuse jõustumisest, kusjuures igakuiselt tuleb tasuda vähemalt
59,75 eurot. Menetluskulu tasumistähtaeg on igakuiselt 28-s kuupäev.

Menetluskulude tasumiseks vajalikud makserekvisiidid on kajastatud kohtuotsuse lisas
olevas eraldi dokumendis (makseinfo lehel).


                                                                                            2
                                                                                         1-16-3053

Kui rahalised nõuded pole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud
korras.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15
(viieteistkümne) päeva jooksul apellatsiooni järgmistel juhtudel: kui on tegemist KrMS 9.
peatüki 2. jao sätete või § 339 lg 1 rikkumisega või kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe. Apellatsiooni kasutamise
soovist teatatakse otsuse teinud kohtule kirjalikult 7 (seitsme) päeva jooksul alates
kohtuotsuse või selle resolutiivosa kuulutamisest. Apellatsioon esitatakse Tallinna
Ringkonnakohtule kirjalikult 15 (viieteistkümne) päeva jooksul alates päevast, mil
kohtumenetluse poolel on kohtus võimalik kohtuotsusega tutvuda.

Kui üks kohtumenetluse pool on 7 (seitse) päeva jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud.

Vahistatud süüdistatav või tema kaitsja võib esitada apellatsiooni 15 (viieteistkümne) päeva
jooksul alates süüdistatavale kohtuotsuse koopia kätteandmisele järgnevast päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.
peatüki kohaselt, s.o määruskaebe korras 15 (viieteistkümne) päeva jooksul. Määruskaebus
tuleb esitada Harju Maakohtu Liivalaia kohtumajale.

ESITATUD SÜÜDISTUS JA MENETLUSE KÄIK

Dmitri Viksi kandis 23.10.2015.a karistust XXX Vanglas kambris 140. Temaga samasse
kambrisse olid paigutatud XXX, XXX ja XXX. 23.10.2015.a hommikul kui XXX viibis
kambrist väljas võttis keegi kambris olnutest vastu XXX kauplusest tellitud kauba. Kauba
võib vastu võtta ainult kauba tellinud isik. Kella 11:00 paiku tulid vangla töötajad välja
selgitama, kes võttis Oruma eest kauba vastu. Kambris olnutest keegi ei tunnistanud kauba
vastuvõtmist. Hiljem, kui vangla töötajad olid lahkunud tekkis Dmitri Viksi ja XXX vahel
sõnavahetus teemal, kas XXX võttis Oruma kauba vastu ja kas ta peaks seda ametnikele
tunnistama. Vaidluse käigus astus Dmitri Viksi XXX juurde ning lõi teda ühe korra peaga
näo piirkonda. Seda nägi valvur ja sekkus koheselt. XXX hakkas ninast verd jooksma ning
tal murdus tükk tagumise hamba küljest. XXX soovis esitada hambaravi arve suuruses
summas tsiviilhagi, kuid ei ole seda seni teinud.

Dmitri Viksit süüdistatakse selles, et tema 23.10.2015.a Tallinnas XXX XXX Vangla I üksuse
I korruse I-I sektsioonis lõi vastastikuse vaidluse ajal XXX viimast ühe korra peaga näo
piirkonda, millega tekitas XXX füüsilist valu ja tervisekahjustuse – ninaverejooksu,
kriimustuse ninale ja vasakpoolse ülemise hamba osaslise murru.

Sellise tegevusega Dmitri Viksi pani toime teise inimese tervise kahjustamise ja valu
tekitava kehalise väärkohtlemise, mis on kvalifitseeritav kuriteona KarS § 121 lg 1
alusel.



                                                                                                  3
                                                                                        1-16-3053

12.04.2016.a sõlmisid Põhja Ringkonnaprokuratuuri abiprokurör Algis Sepp, süüdistatav
Dmitri Viksi ja tema kaitsja Vladimir Sadekov käesolevas kriminaalasjas kokkuleppe.

Vastavalt kokkuleppele taotleb abiprokurör süüdistatavale Dmitri Viksi’ile KarS § 121 lg 1
ettenähtud kuriteo toimepanemise eest vangistust 1 (üks) kuu.

KarS § 65 lg 2 ja § 64 lg 1 alusel suurendada karistust Harju Maakohtu 08.02.2010.a otsusega
nr 1-09-14719 mõistetud karistuse ärakandmata osa võrra, mõistes temale liitkaristuseks
Harju Maakohtu 10.02.2015.a kohtumäärusega karistuse täitmisele pööramise seisuga
ärakandmata osa 2 (kaks) aastat 4 (neli) kuud ja 28 (kakskümmend kaheksa) päeva vangistust
ja mõista liitkaristuseks vangistus 2 (kaks) aastat 5 (viis) kuud ja 28 (kakskümmend kaheksa)
päeva.

Karistus kandmise alguseks lugeda 28.01.2015.a.

Kokkuleppest nähtuvalt on süüdistatavale selgitatud, et süüdimõistva otsusega kaasneb
sundraha (645 eurot) ning kaitsjatasu (kohtueelses menetluses 72 eurot, millele võivad
lisandud kohtumenetluse kulud) väljamõistmine. Kulud kuuluvad tasumisele ositi 1 (ühe)
aasta jooksul. Samuti nähtub kokkuleppest, et asitõendiks olev 1 CD plaat tuleb jätta
kriminaalasja juurde.

02.05.2016.a toimunud kohtuistungil Dmitri Viksi kinnitas, et jääb sõlmitud kokkuleppe
juurde. Abiprokurör jäi sõlmitud kokkuleppe juurde, palus seda kinnitada. Süüdistatav Dmitri
Viksi kaitsjat kohtusse ei soovinud.

Kohtunik, tutvunud kriminaalasja materjalidega, ära kuulanud süüdistatava selgitused
sõlmitud kokkuleppe kohta, olles veendunud, et menetlusosalised jäävad sõlmitud
kokkuleppe juurde, asub seisukohale, et süüdistatav on kokkuleppest aru saanud ning sellega
nõustunud, kokkulepet sõlmides on süüdistatav väljendanud oma tõelist tahet, kokkulepe on
sõlmitud kriminaalkohtumenetluse sätteid järgides.

Seega tuleb, Dmitri Viksi temale esitatud süüdistuses KarS § 121 lg 1 järgi süüdi tunnistada
ja määrata talle karistus vastavalt sõlmitud kokkuleppele.

ASITÕENDID

Käesolevas kriminaalasjas on asitõendiks 1 CD plaat salvestusega.

KrMS § 126 lg 3 p 1 kohaselt võidakse kuriteojäljega asi, dokument või kuriteojäljest
valmistatud jäljend või tõmmis jätta kriminaalasja juurde, võtta kriminaaltoimikusse või
säilitada asitõendite hoidlas või muus menetleja valduses olevas ruumis või
ekspertiisiasutuses.

Eelpool toodud seisukohast lähtuvalt tuleb 1 CD plaat salvestusega, mis asub kriminaalasja
materjalide juures, jätta peale kohtuotsuse jõustumist kriminaalasja materjalide juurde.



MENETLUSKULUD

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt välja alljärgnevalt:


                                                                                                4
                                                                                         1-16-3053

KrMS § 175 lg 1 p 4 alusel kaitsjatasu summas 72,00 eurot (seitsekümmend kaks eurot).
KrMS § 179 lg 1 p 2 alusel sundraha 645 eurot (kuussada nelikümmend viis eurot).

Arvestades Dmitri Viksi varalist seisundit, tema resotsialiseerumisväljavaateid, kohus leiab,
et menetluskulude tasumist tuleb maksimaalselt ajatada, väljamõistetud menetluskulud tuleb
tasuda KrMS § 180 lg 3 alusel ositi 12 (kaheteist) kuu jooksul alates kohtuotsuse jõustumisest,
kusjuures igakuiselt tuleb tasuda vähemalt 59,75 eurot. Menetluskulu tasumistähtaeg on
igakuiselt 28-s kuupäev.




Violetta Kõvask

Kohtunik

/Digitaalselt allkirjastatud/




                                                                                                  5
