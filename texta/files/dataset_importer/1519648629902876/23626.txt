                         KOHTUMÄÄRUS
Kohus                            Viru Maakohus

Kohtuasja number                 4-16-564
Määruse tegemise aeg ja koht     15.02.2016, Rakvere kohtumajas

Kohtunik                         Tiit Kullerkupp

Väärteoasi                       Ilmar Lusenbergi kaebus Ida prefektuuri otsusele
                                 väärteoasjas nr 2390,15,000386

Menetlustoiming                  Kaebuse läbi vaatamata jätmine

Menetlusosalised                 Kaebuse esitaja: Ilmar           Lusenberg,   isikukood
                                 36409225213, elukoht: xxxx


RESOLUTSIOON

1. Jätta Ilmar Lusenbergi kaebus Ida prefektuuri otsuse peale väärteoasjas nr
2390,15,000386 läbi vaatamata.
2. Tagastada kaebus kaebuse esitajale.
3. Määruse koopia koos kaebusega kaebuse esitajale kätte toimetada.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


Asjaolud ja kohtumääruse põhjendused

28.01.2016 saabus Viru Maakohtule Ilmar Lusenbergi kaebus Ida prefektuuri otsuse peale
väärteoasjas nr 2390,15,000386.

Kohus, kaebusega tutvunud, leiab, et kaebus tuleb jätta läbi vaatamata, kuna kaebus on
esitatud edasikaebe tähtaegu rikkudes.

Vastavalt VtMS § 114 lg 1 on menetlusosalisel õigus esitada maakohtule kaebus kohtuvälise
menetleja järgmiste otsuste peale 1) käesoleva seadustiku § 55 lõike 2 kohaselt
kiirmenetluses tehtud otsus; 2) käesoleva seadustiku § 73 lõike 1 kohaselt üldmenetluses
tehtud otsus. VtMS § 114 lg 4 kohaselt esitatakse kaebus käesoleva paragrahvi lõike 1
punktis 2 sätestatud üldmenetluse otsuse peale maakohtule 15 päeva jooksul, alates päevast,
mil kohtuvälise menetleja otsus on menetlusosalisele kohtuvälise menetleja juures
kättesaadav.

Kohus tuvastas, et Ida prefektuuri otsus väärteoasjas nr 2390,15,000386 on tehtud
13.10.2015, otsuse kohaselt oli kaebuse esitamise viimane tähtaeg 06.11.2015. Ilmar
Lusenberg pöördus kohtusse 28.01.2016, s.o rohkem kui 2 kuud pärast otsuse jõustumist.
Ilmar Lusenberg ei ole esitanud kohtule ka tähtaja ennistamise taotlust.

VtMS § 118 lg 2 p 1 kohaselt teeb maakohtunik kaebuse läbi vaatamata jätmise kohta
määruse ja saadab määruse koopia ning tagastab kaebuse selle esitanud isikule, kui kaebus on
esitatud pärast käesoleva seadustiku § 114 lõigetes 3 ja 4 sätestatud tähtaja möödumist ja
tähtaja ennistamise taotlust ei ole esitatud või maakohtunik on jätnud tähtaja ennistamata.

Eeltoodud põhjustel jätab kohus Ilmar Lusenbergi kaebuse läbi vaatamata ning tagastab
kaebuse selle esitanud isikule.

Kohus lähtus eeltoodust ja juhindus VTMS §-dest 114, 118.



Kohtunik                        /digitaalselt allkirjastatud/            Tiit Kullerkupp
