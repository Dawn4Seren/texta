                                                                                         1

                                                                   Väärteoasi nr 4-16-4463




                            KOHTUMÄÄRUS

Kohus                              Viru Maakohus

Määruse tegemise aeg ja koht       30.09.2016, Rakvere kohtumaja

Väärteoasja number                 4-16-4463

Kohtunik                           Heli Väinaste

Avaldus                            Eesti Vabariigi (Maksu- ja Tolliameti kaudu) avaldus
                                   Victor Grishin’ile väärteoasjas nr 930015001023
                                   määratud rahatrahvi asendamiseks arestiga


Resolutsioon

Jätta rahuldamata Eesti Vabariigi (Maksu- ja Tolliameti kaudu) avaldus 02.06.2016 Maksu- ja
Tolliameti Ida tollipunkti xxxx M V 25.05.2015 otsusega nr 930015001023/5 väärteoasjas nr
930015001023 VICTOR GRISHIN’ile (isikukood 36710013724, viimane teadaolev elukoht
xxxx) TS § 73 lg 1 järgi määratud rahatrahvi selle tasumata osas, s.o summas 280,58
(kakssada kaheksakümmend eurot ja 58 senti) eurot, asendamiseks arestiga.


Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Eesti Vabariik (Maksu- ja Tolliameti kaudu) esitas 02.06.2016 Viru Maakohtu Narva
kohtumajale avalduse ühes lisadega Victor Grishinile väärteoasjas nr 930015001023 määratud
rahatrahvi asendamiseks arestiga.

Maksu- ja Tolliameti Ida tollipunkti xxxx M V 25.05.2015 üldmenetluse otsusega nr
930015001023/5 väärteoasjas nr 930015001023 määrati Victor Grishinile TS § 73 lg 1 järgi
karistuseks rahatrahv 75 trahviühikut, s.o 300 eurot. Trahviotsus on võlgnikule VTMS § 70
lg-st 4 tulenevalt kättetoimetatuks loetud 25.05.2015. Võlgnikul on maksuhalduri ees
02.06.2016 seisuga tasumata rahatrahvi nõue summas 280,58 eurot. Rahatrahvi ei ole
                                                                                             2

määratud ajaks tasutud, samuti ei ole pikendatud tasumise tähtaega. Maksuhaldur on
kontrollinud võlgniku vara olemasolu – võlgnikule kuulub 1991. aasta sõiduk xxxx
(registreerimismärgiga xxxx) ja 2000. aasta sõiduk xxxx (registreerimismärgiga xxxx). Eesti
Liikluskindlustuse Fondi avalikust päringust selgub, et sõidukitel puudub kehtiv
liikluskindlustuspoliis ja tehnoülevaatus. Maksuhalduri hinnangul ei ole rahatrahvi
edastamine kohtutäiturile otstarbekas, kuna mittesõidukorras olevate sõidukite realiseerimine
on ebatõenäoline. Võlgniku pangakontod on arestitud alates 15.06.2015, mille tulemusel
30.06.2015 laekus 19,42 eurot. Rohkem laekumisi trahvinõude katteks toimunud ei ole.
Maksukohustuslaste registri andmetel võlgnik 02.06.2016 seisuga ametlikult ei tööta.
Maksuhaldur on korduvalt püüdnud võlgnikuga kontakteeruda, kuid tulutult. Maksuhalduri
hinnangul on nimetatud rahatrahvi nõude täitmine võimatu, kuna lisaks eelpool nimetatud
trahvile on võlgnikul tasumata veel kuus trahvinõuet summas 3000 eurot, mis on koostatud
perioodil 28.07.2015 kuni 06.10.2015.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

Kohtuistungile 06.07.2016 kell 10.00 Narva kohtumajja võlgnik Victor Grishin ei ilmunud.
Kohtukutse on tagastatud kohtule märgetega „ei ela/asu aadressil“.

Kohtukutse 31.08.2016 kell 10.00 toimuvale kohtuistungile on tagastatud kohtule märgetega
„ei ela/asu aadressil ja saaja ei viibinud kohal“.

19.08.2016 pöördus kohus Politsei- ja Piirivalveameti Ida prefektuuri Narva politseijaoskonna
ning Maksu- ja Tolliameti Ida maksu- ja tollikeskuse poole, et saada abi võlgniku Victor
Grishini elukoha/asukoha kindlaks tegemisel. 26.08.2016 Narva politseijaoskonnalt saadud
vastusest selgus, et Victor Grishin ei oma püsivat elukohta, aadressil xxxx ta ei ela ning tema
praegune asukoht on Narva politseijaoskonnale teadmata. 08.09.2016 Maksu- ja Tolliametilt
saadud vastuse kohaselt on Maksu- ja Tolliameti andmetel isiku postiaadress xxxx, muud
andmed Victor Grishini elu- või asukoha osas puuduvad.

VTMS § 211 lg 11 kohaselt rahatrahvi asendamise arestiga või üldkasuliku tööga lahendab
maakohus süüdlase osavõtul.

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuivõrd Victor Grishin ei ela enam aadressil xxxx ning Politsei- ja Piirivalveametil puuduvad
andmed isiku praeguse asukoha kohta, siis ole kohtul võimalik kohaldada isiku sundtoomist
kohtuistungile. Kohus leiab, arvestades eeltoodut, et Victor Grishinile määratud rahatrahvi,
selle tasumata osas, asendamine arestiga või üldkasuliku tööga ei ole käesoleval juhul
süüdlase osavõtul võimalik.

Arvestades eeltoodut, jätab kohus Eesti Vabariigi (Maksu- ja Tolliameti kaudu) avalduse
02.06.2016 Maksu- ja Tolliameti Ida tollipunkti xxxx M V 25.05.2015 otsusega nr
                                                                                         3

930015001023/5 väärteoasjas nr 930015001023 Victor Grishinile TS § 73 lg 1 järgi määratud
rahatrahvi selle tasumata osas, s.o summas 280,58 eurot, asendamiseks arestiga rahuldamata.

/allkirjastatud digitaalselt/

Heli Väinaste
Kohtunik
