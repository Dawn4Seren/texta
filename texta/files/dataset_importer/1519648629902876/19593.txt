                                                                         Väärteoasi nr 4-16-1554




                          KOHTUMÄÄRUS
Kohus                               Tartu Maakohus

Määruse tegemise aeg ja koht        1. aprill 2016. a Jõgeva kohtumaja

Väärteoasja number                  4-16-1554

Kohtunik                            Raina Pärn

Kohtuistungi sekretär               Jana Kaaver

Taotluse esitaja                    Politsei- ja Piirivalveameti Lõuna prefektuur

Taotlus                             Asenduskaristuse kohaldamiseks

Süüdlane                            URMAS ERT

                                    Isikukood 37403210248; elukoht          xxxxxxxx     xxx   xx,
                                    xxxxxxxx, xxxxxx xxxxxxx; e-post: .
RESOLUTSIOON

KarS § 72 lg 1, 2 ja § 69 lg 1 alusel asendada Urmas Ertile Politsei- ja Piirivalveameti Lõuna
prefektuuri poolt 04.01.2014. a otsusega väärteoasjas nr 249014000030 määratud tasumata
rahatrahv 300 eurot, s.o 75 trahviühikut, millele vastab 7 (seitse) päeva aresti, 7 (seitsme)
tunni üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 2 (kaks) nädalat alates
käesoleva kohtumääruse jõustumisest.

Üldkasuliku töö tegemine toimub Politsei- ja Piirivalveameti Lõuna prefektuuri kaudu.
Üldkasuliku töö tegemise aja ja koha kooskõlastamiseks tuleb Urmas Ertil viivitamatult
käesoleva kohtumääruse jõustumisest arvates võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).


Kohtumäärus tuleb saata Politsei- ja Piirivalveameti Lõuna prefektuurile, kohtutäitur Ivi Kalmetile
ja Urmas Ertile.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
Tartu Ringkonnakohtule Tartu Maakohtu Jõgeva kohtumaja kaudu kirjalikult määruskaebus 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama.

TAOTLUSE SISU JA MENETLUSE KÄIK
04.01.2014. a kiirmenetluse otsusega määras Politsei- ja Piirivalveamet Lõuna prefektuur
väärteoasjas nr 249014000030 Urmas Ertile LS § 201 lg 2 alusel karistuseks rahatrahvi 75
trahviühiku ulatuses, s.o 300 eurot (tl 5-6).
Kohtuvälise menetleja lahend rahatrahvi määramise kohta on jõustunud 20.01.2014. a.
02.03.2016. a edastati kohtule Politsei- ja Piirivalveameti Lõuna prefektuuri avaldus Urmas
Ertile asenduskaristuse kohaldamiseks. Avalduse kohaselt ei tasunud süüdlane rahatrahvi
vabatahtlikult ning tema suhtes alustati täitemenetlust 17.07.2014. a. 05.02.2016. a teavitas
kohtutäitur kohtuvälist menetlejat rahatrahvi täitmise võimatusest. Sellest ja juhindudes
KarS §-st 72 ja TMS §-st 201 palub kohtuväline menetleja kohtul otsustada tasumata rahatrahvi
summas 300 eurot asendamine arestiga (tl 2).
Kohus pidas asjas kohtuistungi 29.03.2016. a. Kohtuistungile ei ilmunud Urmas Ert, andmed
kutse kättesaamise kohta puudusid. Kohus määras asja arutamiseks kohtuistungi 01.04.2016. a
kell 11.00.
Urmas Ert selgitas kohtuistungil, et rahatrahv on tasumata, kuna tal on väiksed sissetulekud.
Urmas Ert töötab osalise tööajaga xxxxx xxxxxxx xx-s, töötasu 125 eurot. Lisaks on talle
määratud töövõimetuspension 158 eurot (40% töövõimetust). Urmas Ert elab koos elukaaslase ja
kahe alaealise lapsega, kellest üks on ühine laps. Lisaks on üks Urmas Erti alaealine laps
Soomes. Urmas Ertil ei ole võimalik tasuda rahatrahvi. Urmas Ert on valmis tegema
üldkasulikku tööd. Tema tervislik seisund võimaldab teha üldkasulikku tööd, kui see oleks
pikema aja peale määratud. Pikki päevi füüsilist tööd ta teha ei saaks. Töögraafik on tal paindlik.
7 tundi ülskasulikku tööd saaks ta tehtud mõne päevaga.


KOHTU SEISUKOHT
Kohus leiab, et Urmas Ertile karistuseks mõistetud, kuid tasumata rahatrahv tuleb asendada
arestiga ja asenduskaristusena kohaldatav arest omakorda asendada üldkasuliku tööga.
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.
KarS § 69 lg 1 sätestab, et kohus võib aresti mõistes asendada selle üldkasuliku tööga. Ühele
päevale arestile või vangistusele vastab üks tund üldkasulikku tööd, mida ei mõisteta vähem kui
viis tundi. Arest või vangistus asendatakse üldkasuliku tööga üksnes süüdlase nõusolekul.
Urmas Ertile määrati Politsei- ja Piirivalveameti Lõuna prefektuuri 04.01.2014. a kiirmenetluse
otsusega rahatrahv kogusummas 300 eurot. Rahatrahv on Urmas Ertil senini tervikuna tasumata.
Urmas Erti selgitustest lähtuvalt ei ole ta rahaliste vahendite puudumise tõttu rahatrahvi suutnud
tasuda. Arvestades Urmas Erti võimalikke elatumisvahendeid (töötasu ja töövõimetuspension) ja
kohustusi (sh ülalpidamiskohustusi), on ilmne, et käesoleval ajal puuduvad igasugused


                                                2
väljavaated rahatrahvi tasumiseks. Kohtule esitatud materjalidest nähtub, et isikul puudub vara,
millele sissenõuet pöörata (tl 3-4).
Eeltoodust tulenevalt leiab kohus, et Urmas Ert ei ole võimeline talle karistuseks määratud
rahatrahvi nõuetekohaselt tasuma ja see tuleb asendada teiseliigilise karistusega, s.o arestiga.
Urmas Ert on kohtuistungil avaldanud, et ta on nõus rahatrahvi asendamisel tegema üldkasulikku
tööd. Kuna Urmas Ert on kohtuistungil andnud nõusoleku üldkasuliku töö tegemiseks, siis
tulenevalt KarS §-st 69 on võimalik arest asendada üldkasuliku tööga. Kohus leiab, et kuna
vabaduse võtmise alternatiiviks on üldkasuliku töö tegemine, tuleb inimesele anda võimalus
kanda karistus lõplikult ära vabaduses, s.o tehes üldkasulikku tööd.
Urmas Ertile määrati karistuseks rahatrahv kokku 75 trahviühikut, s.o 300 eurot. KarS § 72 lg 2
alusel vastab tasumata rahatrahvi suurusele 7 päeva aresti. Nimetatud arestipäevad tuleb
KarS § 69 lg 1 kohaselt asendada 7 tunni üldkasuliku tööga.
Kohus määrab KarS § 69 lg 3 alusel töö tegemise tähtajaks 2 nädalat käesoleva kohtumääruse
jõustumisest arvates. Siinjuures võtab kohus arvesse Urmas Ertile määratud üldkasuliku töö
tundide arvu, tema tervislikku seisundit ja asjaolu, et Urmas Ert töötab osalise tööajaga. Kohus
selgitab, et üldkasuliku töö tähtajaks sooritamata jätmisel asendatakse see arestiga.
Üldkasuliku töö tegemine toimub süüdlase elukohajärgselt Politsei- ja Piirivalveameti Lõuna
prefektuuri kaudu ning töö tegemise aja ja koha kooskõlastamiseks tuleb Urmas Ertil
viivitamatult pärast kohtumääruse jõustumist võtta ühendust Politsei- ja Piirivalveameti Lõuna
prefektuuri ennetus- ja menetlustalituse menetlusteenistuse vanemspetsialisti Anžela
Murumägiga.

/allkirjastatud digitaalselt/

Raina Pärn
Kohtunik




                                               3
