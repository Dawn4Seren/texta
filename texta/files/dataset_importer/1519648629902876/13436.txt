                                KOHTUMÄÄRUS
 Kohus                                Pärnu Maakohus, Pärnu kohtumaja
 Kohtunik                             Heli Käpp
 Kohtujurist                          Egert Übner
 Määruse tegemise aeg ja koht         06. juuni 2016, Pärnu
 Tsiviilasja number                   2-16-5201
 Tsiviilasi                           M. S.e hagi K.G. B.i vastu võla väljamõistmiseks
 Menetlustoiming                      Menetlusse võtmisest keeldumine, kirjalik menetlus.
 Menetlusosalised ja nende            Hageja: M. S. (isikukood xxxxxxxxxxx, elukoht
 esindajad                            Rahvastikuregistris xxxxx, xxxx xxxx, xxxxx xxxx, xxxxx
                                      xxxxxxx)
                                      Kostja: K.G. B. (isikukood xxxxxxxxxxx)
RESOLUTSIOON
  1. Jätta menetlusse võtmata M. S.e hagi K.G. B.i vastu võla väljamõistmiseks.
     Elektrooniliselt esitatud dokumente kohus hagejale ei tagasta.
  2. Rahuldada M. S.e taotlus ja tagastada talle hagi esitamisel tasutud riigilõiv 1000 eurot,
     mis M. S.e taotlusel kanda E. S.e (S., isikukood xxxxxxxxxxx arvelduskontole nr EEx.
  3. Menetluskulud jäävad hageja kanda. Jätta menetluskulude suurus kindlas määramata
     ja menetluskulud hagejalt välja mõistmata.
  4. Toimetada kohtumäärus hagejale kätte.

Edasikaebamise kord
Kohtumääruse peale võib esitada määruskaebuse Tallinna Ringkonnakohtule Pärnu Maakohtu kaudu
15 päeva jooksul kohtumääruse määruskaebuse esitajale kättetoimetamisest alates.
AVALDUS JA KOHTU PÕHJENDUSED
1. M. S. esitas 01.04.2016 e-toimiku kaudu Pärnu Maakohtule puudulikult vormistatud hagiavalduse
K.G. B.i vastu, milles esitatud võlgnevuse ja kommunaalkulude viivise arvestusest järelduvalt on hagi
esemeks võlgnevuse 27 013,58 euro ja viivise 1613,58 euro nõue.
2. Pärnu Maakohus 06.04.2016 määrusega jättis hagi käiguta ja kohustas hagejat kõrvaldama
hagiavalduses esinenud puudused. Hagiavalduses hageja kontaktandmed puuduvad ning kohtul ei
õnnestunud 06.04.2016 määrust hagejale tõendatavalt kätte toimetada.
3. 31.05.2016 saabus kohtule e-posti aadressilt xxx M. S.e poolt 30.05.2016 digitaalselt allkirjastatud
avaldus hagiavalduse esitamisel tasutud riigilõivu tagastamiseks. Kohus järeldab sellest, et hageja on
puuduste kõrvaldamise määruse kätte saanud, kuid ei soovi enam menetlust ning puudusi kõrvaldada
ei kavatse.
                                                                               Tsiviilasi nr 2-16-5201

4. Hagejat hoiatati, et kohtu nõudmise tähtpäevaks täitmata jätmise korral jätab kohus vastavalt
tsiviilkohtumenetluse seadustiku (TsMS) § 3401 lg-le 2 hagiavalduse menetlusse võtmata. TsMS § 371
lg 1 p 9 järgi kohus keeldub hagiavalduse menetlusse võtmisest, kui on rikutud hagiavalduse olulisi
vorminõudeid. Eeltoodu alusel kohus jätab avalduse menetlusse võtmata.
5. TsMS § 372 lg 6 näeb ette, et kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses. Hagiavalduse
menetlusse võtmisest keeldumine ei takista hagejat puuduste kõrvaldamise järel uuesti sama nõudega
samal alusel ja sama kostja vastu seaduses ettenähtud korras kohtu poole pöördumast. Kuna
hagiavaldus esitati elektrooniliselt, siis kohus hagi menetlusse võtmisest keeldumisel dokumente
reaalselt hagejale ei tagasta.
6. Hageja taotleb hagiavalduse eest tasutud riigilõivu tagastamist. Kohtute infosüsteemi andmetel tasus
01.04.2016 hageja eest tasunud riigilõivu 1000 eurot E.S.. TsMS § 150 lg 1 p 2 kohaselt tagastatakse
tasutud riigilõiv, kui avaldust ei võeta menetlusse. TsMS § 150 lg 4 alusel kohus tagastab riigilõivu
selle menetlusosalise avalduse alusel, kes riigilõivu tasus või kelle eest riigilõivu tasuti. Riigilõiv
tagastatakse menetlusosalisele, kes pidi selle tasuma, või tema korraldusel muule isikule. Eeltoodu
alusel kohus rahuldab taotluse riigilõivu tagastamiseks. Vastavalt hageja taotlusele tuleb tagastatav
riigilõiv kanda E. S.e pangakontole.
7. TsMS § 173 lg 1 alusel kohus määrab menetlust lõpetavas lahendis kindlaks menetluskulude jaotuse
menetlusosaliste vahel. Kuna kohus jätab hagi menetlusse võtmata, jäävad menetluskulud TsMS § 168
lg 1 kohaselt hageja kanda. Hüvitatavaid menetluskulusid, mida hagejalt välja mõista, ei ole asjas
tekkinud. Seega jäävad hageja kanda tema enda võimalikud kulud, mistõttu kohus kulude suurust
kindlaks ei määra ja hagejalt kulusid välja ei mõista.


/allkirjastatud digitaalselt/

Heli Käpp
kohtunik




                                                                                                     2
