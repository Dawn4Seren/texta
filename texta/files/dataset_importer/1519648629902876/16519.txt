                                                                                   4-16-3447




                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        4. mai 2016. a Põlva

 Asja number                         4-16-3447

 Kohtunik                            Lembit Käis

 Kohtuistungi sekretär               Marve Alaver

 Menetlustoiming                     Politsei- ja Piirivalveameti (PPA) Lõuna prefektuuri
                                     avalduse – Andry Stepanovile asenduskaristuse
                                     määramiseks – läbivaatamine
 Süüdlane                            Andry Stepanov (isikukood: 38308306514, elukoht:
                                     Põlva, Piiri 15-9)
 RESOLUTSIOON

     1. Asendada Andry Stepanovile PPA Lõuna prefektuuri 04.03.2014. a otsusega
          (väärteoasjas nr 2650,14,000132):
 1.1. liiklusseaduse § 223 lõike 1 alusel mõistetud rahatrahv - 300 eurot, millele vastab 7
     päeva aresti, – üldkasuliku tööga 7 (seitse) tundi;
 1.2.liiklusseaduse § 236 lõike 1 alusel mõistetud rahatrahv – 120 eurot, millele vastab 3
     päeva aresti, – üldkasuliku tööga 5 (viis) tundi.
 2. Määrata üldkasuliku töö (kokku 12 tundi) tegemise lõpptähtajaks 2 nädalat käesoleva
 määruse jõustumisest.
 3. Üldkasuliku töö täitmisele pööramisel saata jõustunud kohtumäärus teadmiseks PPA
 Lõuna prefektuuri üldkasuliku töö koordineerijale (Anžela Murumägi – Tartu, Riia 132-
 A216;
 4. Määruse koopia saata süüdlasele, sissenõudjale ja kohtutäitur Ivi Kalmetile.

 Edasikaebamise kord
 Määruse peale võib esitada määruskaebuse Võru kohtumajale (aadressil: Võru 12, 63308 Põlva)
 15 päeva jooksul alates selle teadasaamisest.

Avalduse sisu ja süüdlase seisukoht
PPA Lõuna prefektuuri 04.03.2014. a otsusega (väärteoasjas nr 2650,14,000132) tunnistati
Andry Stepanov süüdi liiklusseaduse (LS) §-de 201 lõike 1 ja 223 lõike 1 järgi ning teda
karistati LS § 223 lõike 1 järgi rahatrahviga 75 trahviühikut, s.o 300 euroga, ja LS 236 lõike
1 järgi rahatrahviga 30 trahviühikut, s.o 120 euroga.
                                                                                   4-16-3447

Kuna süüdlane pole rahatrahve määratud tähtajaks tasunud, rahatrahvide täitmise tähtaega ei
ole pikendatud ning tal ei ole ka vara, millele sissenõuet pöörata, sellepärast taotleb
sissenõudja süüdlasele mõistetud ja tasumata rahatrahvide asendamist.

Süüdlane kinnitab, et tal on rahatrahvid tasumata ning nõustub asenduskaristuseks tegema
üldkasulikku tööd.


Maakohtu põhjendused

VTMS § 211 lõige 1 sätestab, et maakohus teeb sissenõudja avalduse alusel määruse
rahatrahvi asendamise kohta arestiga või üldkasuliku tööga vastavalt karistusseadustiku §-le
72, kui süüdlane ei ole rahatrahvi tervikuna määratud tähtajaks tasunud või osastatud
rahatrahvi maksmise tähtaega ei järgita, rahatrahvi täitmise tähtaega ei ole pikendatud ja
süüdlasel ei ole vara, millele sissenõuet pöörata.

Kuna süüdlane ei ole rahatrahvi määratud tähtajaks tasunud, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, ning ta soovib teha
üldkasulikku tööd, sellepärast leiab kohus, et süüdlasele mõistetud rahatrahvi on võimalik ja
otstarbekas asendada üldkasuliku tööga.

KarS § 72 lõigetes 1-3 on sätestatud, et kui süüdlane ei tasu talle määratud või mõistetud
rahatrahvi, asendab kohus rahatrahvi arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras, rahatrahvi kümnele trahviühikule vastab üks
päev aresti ning aresti alammääraks on üks päev.
KarS § 47 lg 1 teise lause kohaselt on trahviühik rahatrahvi baassumma, mille suurus on
4 eurot.

Süüdlasel on tasumata LS § 223 lõike 1 järgi määratud rahatrahv 300 eurot, s.o 75 (300 : 4)
trahviühiku ulatuses ja LS § 236 lõike 1 järgi määratud rahatrahv 120 eurot, s.o 30 (120 : 4)
trahviühiku ulatuses.
Seega vastab LS § 223 lõike 1 järgi määratud ja tasumata rahatrahvile 7 (75 : 10) päeva aresti
ning LS § 236 lõike 1 järgi määratud ja tasumata rahatrahvile 3 (30 : 10) päeva aresti.

Arvestades asjaolu, et süüdlane on nõus tegema üldkasulikku tööd rahatrahvide asemel, siis
leiab kohus, et Andry Stepanovile mõistetud rahatrahvid on otstarbekas asendada üldkasuliku
tööga.

KarS § 69 lõike 1 teise lause järgi vastab ühele päevale arestile üks tund üldkasulikku tööd,
mida ei mõisteta vähem kui viis tundi.
Seega tuleb LS § 223 lõike 1 järgi mõistetud rahatrahv – 300 eurot – asendada 7 tunni
üldkasuliku tööga ning LS § 236 lõike 1 järgi mõistetud rahatrahv – 120 eurot - asendada
KarS § 69 lg 1 teise lause alusel 5 tunni üldkasuliku tööga.
Seega tuleb Andry Stepanovil teha tasumata rahatrahvide asemel kokku 12 tundi
üldkasulikku tööd.
Kohus määrab üldkasuliku töö tegemise tähtajaks kaks nädalat alates kohtumääruse
jõustumisest.
/allkirjastatud digitaalselt/
Lembit Käis
kohtunik


                                                                                          2(2)
