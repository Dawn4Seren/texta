                                                                          Tsiviilasi nr 2-15-117268




                               KOHTUOTSUS
                                  EESTI VABARIIGI NIMEL

Kohus                           Tartu Maakohus
Kohtukoosseis                   Tartu Maakohtu kohtunik Margit Jõgeva
Otsuse tegemise aeg ja koht     19. veebruar 2016. a Tartu, tagaseljaotsus kirjalikus
                                menetluses
Tsiviilasja number              2-15-117268
Tsiviilasi                      Ekspressreisid Tartu OÜ hagi Reimo Kiisleri vastu
                                võlgnevuse väljamõistmiseks.
Tsiviilasja hind                210,87 eurot
Menetlusosalised ja nende       • hageja Ekspressreisid Tartu OÜ (registrikood: 10695693,
esindajad                          asukoht: Soola 1a, 51013 Tartu);
                                • hageja volitatud esindaja Maia Ploom (OÜ Cartex,
                                   asukoht: Turu 5-6, 51004 Tartu; e-post: maiapl@hot.ee);
                                • kostja Reimo Kiisler (isikukood: XXX; elukoht: XXX).
Menetlus                        Kirjalik menetlus
RESOLUTSIOON
  1. Hagi rahuldada tagaseljaotsusega.
  2. Välja mõista Reimo Kiislerilt Ekspressreisid Tartu OÜ kasuks 17.12.2013. a arvest
     nr 134285 ja 13.03.2014. a arvest nr 140668 tulenev võlgnevus summas 195,51
     eurot (ükssada üheksakümmend viis eurot 51 senti), mis koosneb põhivõlast 170
     eurot ja sissenõutavaks muutunud viivistest 25,51 eurot.
  3. Välja mõista Reimo Kiislerilt Ekspressreisid Tartu OÜ kasuks viivis põhinõudelt
     (170 eurot) alates 11.12.2015. a kuni põhinõude täies ulatuses tasumiseni
     võlaõigusseaduse § 113 lõikes 1 teises lauses sätestatud määras.
  4. Tunnistada tagaseljaotsus tagatiseta viivitamata täidetavaks.
   5. Jätta menetluskulud Reimo Kiisleri kanda.
   6. Välja mõista Reimo Kiislerilt Ekspressreisid Tartu OÜ kasuks menetluskulud
       summas 175 eurot (ükssada seitsekümmend viis eurot).
   7. Menetluskuludelt tuleb tasuda viivist alates tagaseljaotsuse jõustumisest kuni
       kohustuse täitmiseni võlaõigusseaduse § 113 lõikes 1 teises lauses sätestatud
       määras.
Edasikaebamise kord
Kaja esitamine
   Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagi oli kostjale või tema esindajale toimetatud
   kätte muul viisil kui isiklikult allkirja vastu üleandmisega või tagaseljaotsust ei võinud
   seaduse kohaselt teha. Kaja võib esitada tagaseljaotsuse kättetoimetamisest alates 30 päeva
   jooksul. Kajale tuleb lisada kõik asja ettevalmistamise lõpuleviimiseks vajalik koos
  dokumentide ja nende lisade ärakirjadega vastavalt menetlusosaliste arvule.
Apellatsioonkaebuse esitamine
  Ringkonnakohus menetleb hageja apellatsioonkaebust üksnes juhul, kui maakohtu otsuse
  tegemisel on selgelt ebaõigesti kohaldatud materiaalõiguse normi või on selgelt rikutud
  menetlusõiguse normi või on selgelt ebaõigesti hinnatud tõendeid ja see võis oluliselt
  mõjutada lahendit. Apellatsioonkaebus tuleb esitada Tartu Ringkonnakohtule 30 päeva
  jooksul alates otsuse kättetoimetamisest, kuid mitte hiljem kui viie kuu möödumisel esimese
  astme kohtu otsuse avalikult teatavakstegemisest. Apellatsioonkaebus võidakse lahendada
  kirjalikus menetluses, kui kaebuses ei taotleta selle lahendamist istungil. Seaduses sätestatud
  tähtaja järgimiseks peab menetlusabi taotleja tegema tähtaja kestel ka menetlustoimingu,
  mille tegemiseks ta menetlusabi taotleb, eelkõige esitama kaebuse.

KIRJELDAV JA PÕHJENDAV OSA
Tsiviilkohtumenetluse seadustiku (TsMS) § 444 lõike 4 alusel jätab kohus käesolevast otsusest
välja kirjeldava ja põhjendava osa.

Kohus kohustas kostjat kirjaliku vastuse nõudes vastama hagile 14 päeva jooksul pärast nõude
kättesaamist. Kohus hoiatas, et kui kostja kohtule tähtaegselt kirjalikult ei vasta, on kohtul õigus
hagi hageja taotlusel tagaseljaotsusega rahuldada. Hagimaterjalid ja kirjaliku vastuse nõue on
kostjale kätte toimetatud 1.02.2016. a TsMS § 322 lg 1 alusel. Kostja ei ole tähtaegselt kohtule
vastanud. Hageja taotles hagiavalduses hagi rahuldamist tagaseljaotsusega, kui kostja ei vasta kohtu
poolt määratud tähtajaks.

Kohus kontrollis hageja viivisearvestust ja leidis, et hageja on viivise arvutamisel eksinud. Kohus
parandab arvutusvea ning seega kuulub kostjalt hageja kasuks väljamõistmisele viivis VÕS § 113 lg
1 teises lauses sätestatud määras perioodi 21.12.2013. a kuni 10.12.2015. a eest summas 25,51
eurot.

TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
täidetavaks.
Menetluskulude jaotamisel juhindub kohus TsMS § 162 lõikest 1 ning § 173 lg 1, 4. TsMS § 174 lg
1 kohaselt menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses kulud tekkisid.
Kohus määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või tsiviilasja
materjalid.
Kohtule esitatud menetluskulude nimekirja kohaselt on hageja menetluskuluks maksekäsu
kiirmenetluses avalduse esitamisel tasutud riigilõiv 45 eurot, hagiavalduse esitamisel tasutud
riigilõiv 30 eurot ja õigusabikulud 290 eurot.
Hageja poolt tasutud riigilõivu suurus tuleneb riigilõivuseadusest. Riigilõivuseaduse § 59 lg 1 ja lisa
1 kohaselt tuleb hagilt hinnaga 210,87 eurot tasuda riigilõivu 75 eurot. Hageja on tasunud riigilõivu
75 eurot. Seega on põhjendatud kostjalt menetluskuluna hageja kasuks välja mõista riigilõiv 75
eurot.

Tulenevalt TsMS § 175 lg 1 esimese lause kohaselt kui menetlusosaline peab menetluskulude
jaotust kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses.
Arvestades nõude suurust ning asjaolu, et tsiviilasi ei olnud keerukas ega mahukas ja hageja
lepingulise esindaja sisuline õigusabi on piirdunud vaid hagiavalduse koostamise ning selle
kohtusse esitamisega, peab kohus põhjendatud õigusabikuluks 100 eurot. Arvestades eeltoodut
kuulub kostjalt hageja kasuks väljamõistmisele menetluskulud summas 175 eurot (100 + 75).
Kuna hageja on palunud mõista kostjalt menetluskuludelt viivis VÕS § 113 lõike 1 teises lauses
ettenähtud ulatuses tuleb kostjal tasuda käesoleva lahendi jõustumisest alates kuni täitmiseni
väljamõistetud menetluskuludelt viivist VÕS § 113 lõike 1 teises lauses ettenähtud ulatuses.

/allkirjastatud digitaalselt/
Kohtunik
