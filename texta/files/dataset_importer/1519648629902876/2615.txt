                             KOHTUMÄÄRUS
 Kohus                                 Tallinna Halduskohus
 Kohtunik                              Sirje Kaljumäe
 Määruse tegemise aeg ja koht          15. november 2016, Tallinn
 Haldusasja number                     3-16-2279
 Haldusasi                             A. N. esialgse õiguskaitse taotlus
 Menetlusosalised                      Taotleja – A. N.
 Menetlustoiming                       Esialgse õiguskaitse taotluse lahendamine


RESOLUTSIOON
       Jätta A. N. esialgse õiguskaitse ja menetlusabi taotlused läbi vaatamata.

Edasikaebamise kord
Määruse peale võib esitada määruskaebuse otse Tallinna Ringkonnakohtule 15 päeva jooksul määruse
kättesaamisest arvates.

ASJAOLUD JA KOHTU SEISUKOHT
1. Tallinna Halduskohtule saabus 14.11.2016 A. N. esialgse õiguskaitse taotlus, milles ta
soovib sooja ihupesu ja jalanõusid, mis ei libise. Taotluse kohaselt on taotluse esitaja invaliid ja tal
puudub raha selliste esemete soetamiseks.
2. Kohus palus 14.11.2016 kohtunõudega Tallinna Vanglal teatada, kas A. N. on sooja ihupesu
ja libisemiskindlate jalanõude taotlusega Tallinna Vangla poole pöördunud ning kas vastava
pöördumise osas on käimas vaidemenetlus. Sellise menetluse korral palus kohus esitada ka
asjakohase haldus- ja vaidemenetluse materjali.
3. Tallinna Vangla teatas 15.11.2016 vastuses, et A. N. on seoses sooja ihupesu ja libisemiskindlate
jalanõudega esitanud Tallinna Vanglale taotlused vastavalt 30.10.2016 ja 08.11.2016 (vastusele on
lisatud taotluste koopiad). Tallinna Vangla ei ole neile taotlustele veel vastanud ja asjakohast
vaidemenetlust käimas ei ole.
4. Halduskohtumenetluse seadustiku (HKMS) § 249 lg 1 kohaselt võib kohus kaebaja põhjendatud
taotluse alusel või omal algatusel teha igas menetlusstaadiumis määruse kaebaja õiguste esialgse
kaitse kohta, kui vastasel juhul võib kaebaja õiguste kaitse kohtuotsusega osutuda oluliselt
raskendatuks või võimatuks. Sama paragrahvi lõike 2 kohaselt võib esialgse õiguskaitse taotluse
esitada halduskohtule ka vaidemenetluse ajal.
Seega võib enne kaebusega kohtu poole pöördumist esitada esialgse õiguskaitse taotluse üksnes juhul,
kui käimas on vaidemenetlus. Praegusel juhul ei ole Tallinna Vangla veel jõudnud lahendada A. N.
taotlusi. Seega ei ole neis küsimustes olnud võimalik esitada vaiet ega toimu vaidemenetlust. Kuna
vaiet ei ole esitatud ning vaidemenetlust ei toimu, ei ole esialgse õiguskaitse taotlus lubatav. Seega
tuleb taotlus jätta läbi vaatamata.
5. Kuna kohus ei saa sisuliselt lahendada esitatud esialgse õiguskaitse taotlust, jätab kohus läbi
vaatamata ka menetlusabi taotluse.

                                                                                                 1(2)
6. Taotluse esitajal on juhul, kui Tallinna Vangla ei tee tema taotluste lahendamisel teda rahuldavat
otsust, võimalus esitada oma õiguste kaitseks esmalt vaie vanglale (kohustuslik kohtueelne menetlus
vastavalt vangistusseaduse § 11 lg-le 5).


/allkirjastatud digitaalselt/

Sirje Kaljumäe




                                                                                             2(2)
