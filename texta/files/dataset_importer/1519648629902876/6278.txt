                                                                              1-15-10144




                        KOHTUMÄÄRUS
Kohus                            Viru Maakohus

Määruse tegemise aeg ja koht     27. september 2016, Narva kohtumaja

Toimiku number                   1-15-10144 (15233000811)

Kohtunik                         Galina Jasnjuk

Kohtuistungi sekretär            Ilona Berezina

Tõlk                             Irina Galnykina

Asi                              Viru Vangla Kriminaalhooldusosakonna Narva esinduse
                                 kriminaalhooldusametnik     Ülle Siig   erakorraline
                                 ettekanne Dmitri Krauze suhtes

Kriminaalhooldusalune            Dmitri Krauze

                                 isikukood 38501203739, elukoht xxx

                                 Varasemalt kriminaalkorras karistatud 7-l korral, neist
                                 viimane:
                                 - 21.01.2016 Viru Maakohtu Narva kohtumaja poolt
                                 KarS § 121 lg 2 p 2, 3 järgi vangistusega 1 aasta, KarS §
                                 68 lg 1 alusel vangistusega 11 kuud 27 päeva. Viru
                                 Maakohtu Jõhvi kohtumaja 16.06.2016 määrusega
                                 vabastati karistuse kandmisest tingimisi enne tähtajaga
                                 KarS § 76 alusel, ärakandamata osa 6 kuud 24 päeva.

Istungil osalenud isikud         Kriminaalhooldusametnik             Jelena Džalalova
                                 Kriminaalhooldusalune               Dmitri Krauze

Kohtuistungi toimumise aeg       27.09.2016.

RESOLUTSIOON


Vastavalt KarS § 76 lg-le 7 pöörata täitmisele Dmitri Krauzele Viru Maakohtu Narva
kohtumaja 21.01.2016 kohtuotsusega nr 1-15-10144 mõistetud ja ärakandmata jäänud
karistuse osa – 6 (kuus) kuud ja 14 (neliteist) päeva vangistust.

KrMS § 414 lg 1 alusel teatab maakohus Dmitri Krauzele kirjaliku teatisega, mis ajaks
ja millisesse vanglasse ta peab karistuse kandmiseks ilmuma.

KrMS § 414 lg 2 alusel lugeda vangistuse kandmise alguseks Dmitri Krauze vanglasse
                                                                                        1
                                                                                    1-15-10144
saabumise aeg.

Kui süüdimõistetu Dmitri Krauze ei ilmu määratud ajaks vanglasse karistust kandma,
edastab vangla KrMS § 414 lg 3 alusel politseiasutusele sundtoomise taotluse.

Käesolev määrus edastada Dmitri Krauzele, Viru Vangla Kriminaalhooldusosakonna Narva
esindusele, pärast kohtuotsuse jõustumist kinnipidamisasutusele.


Edasikaebamise kord
Kohtumäärusele võib esitada määruskaebuse Tartu Ringkonnakohtule Viru Maakohtu Narva
kohtumaja kaudu 15 päeva jooksul alates päevast, mil isik sai kohtumäärusest teada või pidi
teada saama.

Maakohtu poolt tuvastatud asjaolud

Viru Maakohtu Narva kohtumaja 21.01.2016 kohtuotsusega kriminaalasjas nr 1-15-10144
tunnistati Dmitri Krauze süüdi KarS § 121 lg 2 p 2, 3 järgi ja karistati vangistusega 1 aasta ja
6 kuud. KrMS § 238 lg 2 alusel vähendati mõistetud karistust ühe kolmandiku võrra ja
karistati Dmitri Krauzet vangistusega 1 aasta. KarS § 68 lg 1 alusel arvati kahtlustatavana
kinnipidamine alates 17.06.2015 kuni 19.06.2015, s.o 3 päeva karistusaja hulka ning mõisteti
Dmitri Krauzele lõplikult ärakandmisele 11 kuud 27 päeva vangistust. Karistuse kandmise
alguseks loeti 21.01.2016. Kohtuotsus jõustus 04.04.2016.

Viru Maakohtu Jõhvi kohtumaja 16.06.2016 kohtumäärusega kriminaalasjas nr 1-15-10144
vabastati Dmitri Krauze tingimisi enne tähtaega katseajaga kuni 17.01.2017, so karistuse
lõpptähtajani, millest esimeseks 3-ks kuuks kohaldada tema suhtes elektroonilist järelevalvet
ja määrati ta Viru Vangla kriminaalhooldusosakonna juhataja poolt nimetatud
kriminaalhooldusametniku järelevalve alla ning kohustati Dmitri Krauze järgima KarS § 75 lg
1 p 1-6 sätestatud kontrollnõudeid: 1) elama kohtu määratud alalises elukohas aadressil xxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid      oma     kohustuste     täitmise  ja   elatusvahendite    kohta;     4)    saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; 5) saama kriminaalhooldusametnikult eelneva loa
elu-, töö- või õppimiskoha vahetamiseks; 6) saama kriminaalhooldusametnikult eelneva loa
Eesti territooriumilt lahkumiseks ja väljaspool Eesti territooriumi viibimiseks. Samuti
kohaldati Dmitri Krauze suhtes vastavalt KarS § 75 lg 2 järgmised kohustused: 1) mitte
tarvitada alkoholi 2) mitte omama või tarvitama narkootilisi või psühhotroopseid aineid; 3)
asuma tööle või võtma arvele Töötukassas kahe nädala jooksul peale vabanemist; 4) mitte
suhelda ilma kriminaalhooldaja eelneva nõusolekuta kriminaalkorras karistatud isikutega, 5)
ilmuda kriminaalhooldusosakonda kriminaalhooldaja juurde 3 (kolme) tööpäeva jooksul
ennetähtaegselt vanglast vabanemise päevast arvates; 6) alluma elektroonilisele valvele 3 kuu
kestel alates elektroonilise valveseadmete paigaldamisest. Viru Maakohtu Jõhvi kohtumaja
16.06.2016 kohtumäärus jõustus 02.07.2016.

Dmitri Krauze lahkus vanglast 04.07.2016.

Viru Maakohtu Narva kohtumaja 18.07.2016 kohtumäärusega KarS § 75 lg 3 alusel
kergendati Dmitri Krauzele Viru Maakohtu Jõhvi kohtumaja 16.06.2016 kohtumäärusega nr
1-15-10144 määratud kohustust – asuda tööle või võtta end Töötukassas arvele kahe nädala
jooksul peale vabanemist, määrates kohustusena - asuda tööle või võtta end Töötukassas
arvele peale elamisloa kättesaamist nelja nädala jooksul. Kohtumääruse jõustus 04.08.2016.

                                                                                              2
                                                                                     1-15-10144

Viru Maakohtu Narva kohtumaja 19.08.2016 kohtumäärusega vastavalt KarS § 76 lg 7
määrati Dmitri Krauzele täiendavat kohustust – Krauze peab osalema sotsiaalprogrammis
kriminaalhooldusametniku valikul ning läbima kogu programm algusest lõpuni hiljemalt
19.12.2016-ks. Kohtumäärus jõustus 06.09.2016.

15.09.2016 saabus Viru Maakohtu Narva kohtumajja erakorraline ettekanne Dmitri Krauze
suhtes ettepanekuga pöörata Dmitry Krauzele mõistetud vabadusekaotusliku karistuse
ärakandmata osa täitmisele KarS § 76 lg 7 alusel. Juhul, kui Dmitri Krauze ei ilmu
kohtuistungile, siis tegi kriminaalhooldusametnik kohtule ettepaneku kuulutada Dmitri
Krauze tagaotsitavaks, kinnipidamisel võtta vahi alla vastavalt KrMS § 429 lg 1 p 2.

Erakorralise ettekande esitamise põhjuseks on kriminaalhooldusaluse Dmitri Krauze poolt
taas elektroonilise valve nõuete rikkumised. 11.09.2016 saabus elektroonilise valve registrist
kell 21:08 automaatteavitus selle kohta, et Dmitri Krauze elektroonilise jalavõru rihm on
rikutud. Samuti on laekunud elektroonilise valve registrist automaatteavitused selle kohta, et
hooldusalune on lahkunud ja naasnud korduvalt elukohast ajavahemikus 09.09.2016-
10.09.2016. Ajakavas seda ette nähtud ei ole. Hooldusalune pidi sel ajal viibima
elukohas.12.09.2016 kontrollis kriminaalhooldusametnik hooldusaluse jalavõru rihma
seisukorda – teostas hooldusaluse elukohta aadressile xxx kodukülastuse ning tuvastas, et
elektroonilise jalavõrul ei ole klambrikinnitus paigas– see on avatud.

15.09.2016 antud kirjaliku seletuses selgitas Dmitri Krauze, et ei ole ajavahemikus
09.09.2016-10.09.2016 lahkunud oma elukohast. Jalavõru ei ole ta samuti maha võtnud –
avastas duši alt naastes, et võru küljest on ära lennanud plastmassosa, sellest oli informeerinud
ka ametnikku 11.09.2016 telefonitsi.

Dmitri Krauze kohtumäärus laekus Viru Vangla Kriminaalhooldusosakonda 04.07.2016.
Esmakohtumine hooldusalusega toimus 04.07.2016. Talle olid selgitatud tema õigused-
kohustused, ta on allkirjastanud need. Dmitri Krauze on teadlik elektroonilise valve nõuete
rikkumise tagajärgedest. Elektrooniline jalavõru paigaldati 04.07.2016. Dmitri Krauze on
teistkordselt toime pannud kohtu poolt määratud kohustuse jämeda rikkumise. Samalaadse
rikkumise on Dmitri Krauze ka varemalt toime pannud- erakorraline ettekanne, mis esitati
kohtule12.07.2016 seoses elektroonilise valve rikkumisega - taotlusega pöörata kandmata
karistuse osa täitmisele, jäeti rahuldamata. Hooldusalusele määrati Viru Maakohtu 19.08.2016
kohtumäärusega – osaleda sotsiaalprogrammis kriminaalhooldusametniku valikul ning läbida
kogu programm algusest lõpuni hiljemalt 19.12.2016-ks. Määrus 06.09.2016
jõustumismärkega laekus kriminaalhooldusosakonna Narva esindusele 12.09.2016.
Kriminaalhooldusametnik on kohustatud jämeda rikkumise korral koostama erakorralise
ettekande, olenemata varasemate rikkumiste esinemisest või eelnevate hoiatuste tegemise
arvust.

20.09.2016 saabus Viru Maakohtu Narva kohtumajja Viru Vangla Kriminaalhooldusosakonna
Narva esindusest teade selle kohta, et Dmitri Krauze rikkus kohtu poolt määratud kohustust -
mitte omama või tarvitama narkootilisi või psühhotroopseid aineid. 20.09.2016 kontrollimise
ajal esines kriminaalhooldusalusel Dmitri Krauzel narkootikumide tarvitamisele viitavaid
tunnuseid. Sellega rikkus ta KarS § 75 lg 2 p 21. Kriminaalhooldusalune selgitas, et tarvitas
18.09.2016 kodus kannabist.

Menetlusosaliste seisukohad kohtuistungil

Kohtuistungil kandis kriminaalhooldaja ette erakorralise ettekande ning palus pöörata Dmitri
Krauzele mõistetud karistuse täitmisele.

                                                                                               3
                                                                                   1-15-10144
Kriminaalhooldusalune Dmitri Krauze palub mitte pöörata karistust täitmisele. Kohtuistungil
ta ei tunnistanud narkootikumide tarvitamist ega elektroonilise valve tingimuse rikkumist.

Maakohtu seisukoht

Vaadanud läbi toimiku materjalid, 15.09.2016 kohtule esitatud materjalid, kuulanud üle
menetlusosalised, leiab kohus, et kriminaalhooldusametniku ettepanek Dmitri Krauze suhtes
kandmata jäänud karistuse osa täitmisele pööramiseks on põhjendatud ja kuulub
rahuldamisele.

KarS § 76 lg 7 alusel kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult
hoiatada või kohus määrata täiendavaid kohustusi vastavalt käesoleva seadustiku § 75 lõikes 2
sätestatule, pikendada käitumiskontrolli aega kuni katseaja lõpuni või pöörata kandmata
jäänud karistuse osa täitmisele.

Kohus tuvastas, et kriminaalhooldusalune Dmitri Krauze rikkus kohtu poolt määratud
kohustusi: mitte omama või tarvitama narkootilisi või psühhotroopseid aineid, alluma
elektroonilisele valvele. 20.09.2016 kontrollimise ajal esines kriminaalhooldusalusel Dmitri
Krauzel narkootikumide tarvitamisele viitavaid tunnuseid. 20.09.2016 kell 14:20 oli
kontrollitud Dmitri Krauzel narkojoovet kiirtestiga 8-Panel Drug test. Testi tulemuseks oli
HTC - POSITIIVNE. 20.09.2016 kell 14:35 oli kontrollitud Dmitri Krauzel narkojoovet
kiirtestiga TYL Rapid test Dipstick. Testi tulemuseks oli positiivne. Krauze selgitas, et
18.09.2016 kodus tarvitas kannabist. Sellega rikkus ta KarS § 75 lg 2 p 21.
Samuti ei allu Dmitri Krauze elektroonilisele valvele. 11.09.2016 saabus elektroonilise valve
registrist kell 21:08 automaatteavitus selle kohta, et Dmitri Krauze elektroonilise jalavõru
rihm on rikutud. Samuti on laekunud elektroonilise valve registrist automaatteavitused selle
kohta, et hooldusalune on lahkunud ja naasnud korduvalt elukohast ajavahemikus 09.09.2016-
10.09.2016. Ajakavas seda ette nähtud ei ole. Hooldusalune pidi sel ajal viibima elukohas.
12.09.2016 kontrollis kriminaalhooldusametnik hooldusaluse jalavõru rihma seisukorda –
teostas hooldusaluse elukohta aadressile xxx kodukülastuse ning tuvastas, et elektroonilise
jalavõrul ei ole klambrikinnitus paigas– see on avatud.

Kohus kuulates ära Dmitri Krauze põhjendused rikkumiste kohta leiab, et käesoleval juhul on
kriminaalhooldusalune rikkumised toime pannud tahtlikult ning ei esinenud sellist temast
mitteolenevat põhjust, mis õigustaks rikkumisi. Kohus peab kriminaalhooldusaluse selgitusi
paljasõnaliseks ning eluliselt mitteusutavaks.

Seega Dmitri Krauze ei täitnud Viru Maakohtu Jõhvi kohtumaja 16.06.2016 kohtumäärusega
pandud kohustust mitte omada või tarvitada narkootilisi või psühhotroopseid aineid, ei
allunud elektroonilisele valvele ning rikkus sellega ennetähtaegse vabastamise tingimusi.

Samuti kriminaaltoimiku materjalidest nähtub, et Dmitri Krauze on varasemalt rikkunud
elektroonilise valve nõudeid, mis on tinginud 11.08.2016 erakorralise ettekande esitamise.
Seoses sellise rikkumisega on Dmitri Krauzele määrati täiendav kohustus - osalema
sotsiaalprogrammis kriminaalhooldusametniku valikul ning läbima kogu programm algusest
lõpuni hiljemalt 19.12.2016-ks. Kohtumäärus on jõustunud.

Eelnevast lähtuvalt asub kohus seisukohale, et täiendavate kohustuste määramine ega
käitumiskontrolli aega pikendamine ei saa antud juhul tagada Dmitri Krauze katseaja edukat
läbimist. Seega tuleb pöörata Dmitri Krauzele mõistetud karistuse kandmata jäänud osa
täitmisele.


                                                                                           4
                                                                                    1-15-10144
Lähtudes ülalmainitust, pöörab kohus vastavalt KarS § 76 lg-le 7 Dmitri Krauzele Viru
Maakohtu Narva kohtumaja 21.01.2016 kohtuotsusega nr 1-15-10144 mõistetud ja
ärakandmata jäänud karistuse osa, 6 (kuus) kuud ja 14 (neliteist) päeva vangistust, täitmisele.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg 3.


/allkirjastatud digitaalselt/
Galina Jasnjuk
Kohtunik




                                                                                             5
