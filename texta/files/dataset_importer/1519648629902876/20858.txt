                                                                  Kriminaalasi nr 1-14-4092




                         KOHTUMÄÄRUS

 Kohus                          Tartu Maakohus

 Määruse tegemise aeg ja koht   18. märts 2016. a Jõgeva kohtumaja

 Kriminaalasja number           1-14-492

 Kohtukoosseis                  Kohtunik Raina Pärn

 Kohtuistungi sekretär          Jana Kaaver

 Prokurör                       Abiprokurör Ene Uljanova (seisukoht esitatud kirjalikult)

 Kriminaalasi                   Süüdimõistetu Maksim Pahurini tingimisi enne tähtaja
                                lõppemist vangistusest vabastamise otsustamine


 Süüdimõistetu                  MAKSIM PAHURIN
                                elukoht (vabanemisel): puudub; isikukood: 37909120283;
                                garanteeritud töökoht (vabanemisel): puudub
 Kaitsja                        Vandeadvokaat Rein Napa

 Kohtuistungi toimumise aeg     17.02.2016. a, 09.03.2016. a (kaugkohtuistungid)


RESOLUTSIOON
1. Jätta Maksim Pahurin temale Harju Maakohtu 26.05.2014. a otsusega kriminaalasjas nr
1-14-4092 mõistetud karistuse kandmiselt tingimisi enne tähtaega vabastamata.

2. Välja mõista Maksim Pahurinilt riigituludesse riigi õigusabi kulud 134 (ükssada
kolmkümmend neli) eurot 16 senti.

Riigi kasuks välja mõistetud menetluskulud tuleb tasuda 1 (ühe) kuu jooksul kohtumääruse
jõustumisest arvates Rahandusministeeriumi arveldusarvele EE891010220034796011 (AS
SEB Pank) või EE932200221023778606 (AS Swedbank) või EE403300333416110002 (Danske
Bank AS Eesti filiaal) või EE701700017001577198 (Nordea Bank Finland PLC Eesti filiaal).
Tartu Maakohtu viitenumber menetluskulude tasumisel on 2800049874. Selgitusse tuleb
märkida „1-14-4092, menetluskulu, Maksim Pahurin“.
Tähtajaks menetluskulude tasumata jätmise korral pööratakse kohtumäärus sundtäitmisele
täitemenetluse seadustikus sätestatud korras.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Harju Maakohtu 26.05.2014. a otsusega on Maksim Pahurin süüdi tunnistatud KarS § 200 lg 2 p 4
järgi, mille eest mõisteti talle karistuseks 3 aastat 6 kuud vangistust, KarS § 199 lg 2 p 5, 9 järgi,
mille eest mõisteti talle karistuseks 1 aasta 6 kuud vangistust. KarS § 64 lg 1 alusel mõisteti
Maksim Pahurinile liitkaristuseks 3 aastat 6 kuud vangistust. KrMS § 238 lg 2 kohaselt vähendati
Maksim Pahurinile mõistetud karistust 1/3 võrra. Maksim Pahurinile mõisteti ärakandmisele
kuuluvaks karistuseks 2 aastat 4 kuud vangistust. KarS § 65 lg 1 alusel loeti mõistetud karistus
kaetuks Harju Maakohtu 21.10.2013. a otsuse järgi mõistetud karistusega, s.o 3 aastat 10 kuud 20
päeva vangistust. Maksim Pahurinile mõisteti lõplikuks liitkaristuseks 3 aastat 10 kuud 20 päeva
vangistust. KarS § 68 lg 1 alusel loeti Maksim Pahurini karistusaja alguseks 05.07.2013. a.
Harju Maakohtu 17.02.2015. a määrusega vabastati Maksim Pahurin temale Harju Maakohtu
27.03.2013. a otsusega KarS § 392 lg 1 järgi mõistetud karistuse, s.o 1 aasta vangistust, kandmiselt.
Sama määrusega tühistati Maksim Pahurinile Harju Maakohtu 27.03.2013. a otsusega KarS § 64
lg 1 alusel moodustatud liitkaristus ning moodustati uus liitkaristus. Maksim Pahurinile mõisteti
liitkaristuseks 8 kuud vangistust. KrMS § 238 lg 2 kohaselt vähendati Maksim Pahurinile
mõistetud karistust 1/3 võrra, mõistes Maksim Pahurinile karistuseks 5 kuud 10 päeva vangistust.
KarS § 68 lg 1 alusel loeti Maksim Pahurini karistusaja hulka eelvangistuses viibitud aeg. Maksim
Pahurinile Harju Maakohtu 21.10.2013. a otsusega mõistetud ning ärkandmata karistuseks loeti 4
kuud 2 päeva vangistust. Sama maakohtu määrusega tühistati Harju Maakohtu 21.10.2013. a
otsusega KarS § 65 lg 2 alusel moodustatud liitkaristus ja moodustati uus liitkaristus. KarS § 65 lg
2 alusel suurendati Maksim Pahurinile mõistetud karistust Harju Maakohtu 27.03.2013. a otsusega
mõistetud ning ärakandmata osa, s.o 4 kuud 2 päeva vangistust, võrra. Maksim Pahurinile mõisteti
liitkaristuseks 3 aastat 8 kuud 2 päeva vangistust. Sama määrusega tühistati Maksim Pahurinile
Harju Maakohtu 26.05.2014. a otsusega KarS § 65 lg 1 alusel moodustatud liitkaristus ja
moodustati uus liitkaristus. KarS § 65 lg 1 alusel loeti mõistetud karistus kaetuks Harju Maakohtu
21.10.2013. a otsuse järgi mõistetud liitkaristusega. Maksim Pahurinile mõisteti liitkaristuseks 3
aastat 8 kuud 2 päeva vangistust. Maksim Pahurini karistusaja alguseks loeti 05.07.2013. a.
Kinnipeetava karistusaeg algas 05.07.2013. a ja lõppeb 07.03.2017. a.
Vangla ei toeta Maksim Pahurini vabastamist tingimisi ennetähtaegselt karistuse kandmisest.
Prokurör on edastanud kohtule kirjaliku seisukoha Maksim Pahurini tingimisi ennetähtaegse
vabastamise kohta. Prokurör ei toeta Maksim Pahurini tingimisi enne tähtaega vangistusest
vabastamist.


KOHTUS TUVASTATUD ASJAOLUD
Süüdimõistetu Maksim Pahurin selgitas kohtus, et ta soovib karistuse kandmiselt tingimisi
ennetähtaegselt vabaneda.
                                                  2
Kaitsja palus kohtul Maksim Pahurini tingimisi ennetähtaegselt karistuse kandmiselt vabastada.


KOHTU SEISUKOHT
1. Kohus, tutvunud kinnipeetava isikliku toimiku ja prokuröri seisukohaga ning kuulanud ära
Maksim Pahurini ja tema kaitsja, leiab, et Maksim Pahurini tingimisi ennetähtaegne vabastamine
karistuse kandmiselt ei ole põhjendatud.
2. Maksim Pahurin kannab käesoleval ajal liitkaristust tahtlike esimese ja teise astme kuritegude
toimepanemise eest.
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt kaks
kolmandikku mõistetud karistusajast, kuid mitte vähem kui neli kuud.
Käesolevaks ajaks on Maksim Pahurin temale mõistetud karistusajast ära kandnud vähemalt kaks
kolmandikku, mis on olnud rohkem kui neli kuud. Samuti on jäänud Maksim Pahurinil kanda
karistust rohkem kui 2 kuud (KarS § 76 lg 3).
Eeltoodust tulenevalt on olemas formaalsed alused Maksim Pahurini tingimisi ennetähtaegseks
vabastamiseks karistuse kandmiselt.
 3. KarS § 76 lg 4 järgi arvestab kohus katseajaga tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine.
3. 1 Maksim Pahurin on varasemalt kriminaal- ja väärteokorras korduvalt karistatud. Maksim
Pahurin on varasemalt karistatud peamiselt varavastaste süütegude (sh röövimise) toimepanemise
eest, aga ka avaliku korra ja ühiskondliku julgeoleku vastaste süütegude toimepanemise eest.
Käesoleval ajal kannab Maksim Pahurin karistust kuritegude eest, mille eest on teda ka varasemalt
karistatud - varguste ja röövimise toimepanemise eest. Kuriteod, mille eest Maksim Pahurin
karistust kannab, on toime pandud katseajal. Lisaks kriminaalkorras karistatusele, on Maksim
Pahurinit korduvalt karistatud ka NAPLS rikkumise eest.
Maksim Pahurin on toimepandud kuritegude eest korduvalt kandnud karistusena reaalset
vangistust. Sellele vaatamata on Maksim Pahurin jätkanud kuritegelikku käitumisviisi, mis on
püsinud muutumatuna pika aja jooksul (alates ajast, kui Maksim Pahurin oli alaealine). Maksim
Pahurinit on kriminaalkorras karistatud kokku üheteistkümnel korral (8 karistust kustunud) ja
vangistuses viibib Maksim Pahurin juba kaheksandat korda. Sellest järeldub, et Maksim Pahurinile
ei ole mõistetud karistused avaldanud mingisugust mõju. Maksim Pahurin on vabaduses
järjepidevalt jätkanud kuritegude (sh samalaadsete) toimepanemist. Samuti ei ole Maksim Pahurini
käitumist mõjutanud ka vanusega kaasnev teatav elukogemus, mistõttu on alust arvata, et Maksim
Pahurini jaoks on õiguskorrale mittevastav käitumine kooskõlas tema eluviisi, mõtlemise ja
maailmavaatega. Viimati anti Maksim Pahurinile võimalus kanda karistust vabaduses Harju
Maakohtu 27.03.2013. a otsusega (kriminaalasjas nr 1-12-10362), kuid vaatamata sellele ei teinud
Maksim Pahurin oma käitumisest vajalikke järeldusi ja muutnud väljakujunenud
tegutsemismustreid. Seda kinnitab ainuüksi fakt, et Maksim Pahurinile mõistetud karistus tuli
täitmisele pöörata põhjusel, et Maksim Pahurin pani katseajal toime uued kuriteod.
3.2 Vangistuse jooksul on Maksim Pahurin läbinud EHPV Tervise tugigrupi ja sotsiaalprogrammi
12 Sammu. Maksim Pahurin omandas vangistuses puidupingitöölise eriala ning alates
03.09.2015.a õpib Tartu Täikasvanute Gümnaasiumi 8ndas klaasis. Asjaolu, et Maksim Pahurinil
puuduvad käesoleval ajal kehtivad distsiplinaarkaristused, kinnitab, et Maksim Pahurin on
suuteline vastava tahte korral oma korda eiravat käitumist muutma.
                                                3
Kohus peab oluliseks, et Maksim Pahurin on läbinud sotsiaalprogramme, mis on talle vajalikud
sõltuvusprobleemiga tegelemiseks. Kuna Maksim Pahurin on kuriteod toime pannud tingituna
narkosõltuvusest, peab kohus oluliseks, et Maksim Pahurin teadvustaks endale täielikult
sõltuvusprobleemi ja seejärel läbiks talle individuaalses täitmiskavas ette nähtud
sotsiaalprogrammid täies mahus, st sotsiaalprogrammi Õige Hetk. Seeläbi on võimalik Maksim
Pahurinil omandada teadmisi ja oskusi, kuidas vähendada tagajärgedele mõtlematut käitumist ja
seeläbi omakorda maandada temast lähtuvaid riske uute kuritegude toimepanemiseks.
3.3 Maksim Pahurini puhul on peamiseks uute kuritegude toimepanemise riskiks sõltuvus
tugevatest narkootilistest ainetest (amfetamiin, LSD, fentanüül, heroiin). Kogutud materjalidest
nähtuvalt on Maksim Pahurin pikaajaline (alates 1998.a) tarvitaja. Kohus peab positiivseks, et
Maksim Pahurin on väljendanud soovi minna ravile Sillamäe Narkorehabilitatsioonikeskusesse.
Samas peab kohus oluliseks arvestada, et Maksim Pahurin on olnud pikaajaline (alates 1998. a)
narkootiliste ainete tarvitaja, kellel on välja kujunenud tugev harjumus ja sõltuvus. Kohtu arvates
on oluline seegi, et Maksim Pahurin kannab karistust Tartu Vangla eluosakonnas kinnipeetavatele,
kes alles kujundavad motivatsiooni sõltuvuskäitumise muutmiseks. Seega nõuab senise eluviisi
muutmine Maksim Pahurinilt äärmiselt suurt motivatsiooni ja tahet. Lisaks peab kohus oluliseks,
et karistuse kandmiselt tingimisi ennetähtaegse vabanemise korral ei ole Maksim Pahurinile
tagatud rehabilitatsioonikeskusesse minek. Sillamäe Narkorehabilitatisoonikeskuse 19.02.2016. a
kohtule saadetud kirjast nähtub, et seisuga 19.02.2016. a rehabilitstsioonikeskuses vabu kohti ei
ole. Lisaks narkootiliste ainete tarvitamise probleemile on Maksim Pahurinil probleeme ka
alkoholi tarvitamisega.
Kohus peab oluliseks, et Maksim Pahurinil ei ole vabanemise korral tagatud kindla elukoha
olemasolu. Maksim Pahurini vanemad on surnud. Maksim Pahurinil on kaks alaealist last, kelle
hooldusõigus on Maksim Pahurinilt on ära võetud. Maksim Pahurini tutvusringkond koosneb
kriminaalse taustaga - ja narkootikume tarvitavatest isikutest. Seega puudub Maksim Pahurinil
toetav lähivõrgustik ja tingimisi ennetähtaegse vabanemise korral ei ole Maksim Pahurinil tagatud
piisav moraalne toetus, mis on tulemusliku resotsialiseerumise seisukohalt äärmiselt oluline.
Samuti ei ole Maksim Pahurinil tagatud ka kindlat töökohta, mille olemasolu peab kohus oluliseks
kuriteoriskide maandamise eesmärgil. Tartu Vangla andmetel on Maksim Pahurinil rahalisi
nõudeid ligikaudu 8241 eurot ja vabanemisfondis 14,26 eurot.
4. Eeltoodud asjaolusid kogumis hinnates leiab kohus, et Maksim Pahurini tingimisi ennetähtaegne
vabastamine karistuse kandmiselt ei ole põhjendatud. Kohus arvestades Maksim Pahurini
varasemat elukäiku, kuriteo toimepanemise asjaolusid, aga ka vabanemisjärgseid elutingimusi ja
Maksim Pahurini isikut, on seisukohal, et Maksim Pahurin tuleb jätta tingimisi enne tähtaega
karistuse kandmiselt vabastamata.


Kriminaalmenetluse kulud
Maksim Pahurini tingimisi enne tähtaja lõppemist vangistusest vabastamise otsustamise taotluse
läbivaatamisel võttis kaitsjana kohtuistungist osa vandeadvokaat Rein Napa Advokaadibüroost
Rein Napa. Kaitsja esitas kohtule taotlused (17.02.2016. a, 09.03.2016. a) riigi õigusabi tasu
suuruse ja riigi õigusabi kulude hüvitamise ulatuse kindlaksmääramiseks, milles taotles riigi
õigusabi tasu ja kulude väljamaksmist kogusummas 134,08 eurot (91,08+43,08 eurot) (koos
käibemaksuga).
Kohus lahendas kaitsja esitatud taotlused. Kohus leidis, et kaitsja taotlused on põhjendatud. Kohus
kinnitas pealdisega taotlustel väljamaksmisele kuuluvaks kogusummaks 134,08 eurot.
Seega on käesolevas asjas menetluskuluks vastavalt KrMS § 175 lg 1 p-le 4 määratud kaitsjale
makstud tasu 134,08 eurot.
                                                4
KrMS § 180 lg 1 alusel tuleb Maksim Pahurinilt välja mõista menetluskulud summas 134,08 eurot.


/allkirjastatud digitaalselt/
Raina Pärn
Kohtunik




                                              5
