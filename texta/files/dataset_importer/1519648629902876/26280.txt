                             KOHTUMÄÄRUS
Kohus                                 Pärnu Maakohus
Kohtunik                              Ruth Sild
Määruse tegemise aeg ja koht          14. jaanuar 2016 Haapsalu kohtumaja

Tsiviilasja number                    2-16-524
Tsiviilasi                            L K hagi M K vastu elatise suurendamise nõudes
Menetlusosalised ja nende
esindajad
                                      Hageja L K, isikukood *, *
                                      Hageja seaduslik esindaja A B, isikukood *, *, e-post *
                                      Kostja M K, isikukood *, elukoht *, e-post *


Menetlustoiming                       Hagiavalduse menetlusse võtmisest keeldumine

RESOLUTSIOON

 1. Keelduda menetlusse võtmast L K hagi M K vastu elatise suurendamise nõudes ja
 anda tsiviilasi kohtualluvuse järgi menetlemiseks üle Tartu Maakohtu Tartu
 kohtumajale.
 2. Edastada määrus hageja esindajale.

Edasikaebe kord
Määrusele võib esitada määruskaebuse 15 päeva jooksul Tallinna Ringkonnakohtule Pärnu
Maakohtu Pärnu kohtumaja kaudu arvates määruse kättetoimetamisest hageja esindajale.

Asjaolud, menetluse käik
12.01.2016 esitas L K Pärnu Maakohtu Haapsalu kohtumajja hagiavalduse M K vastu elatise
suurendamise nõudes.

Kohtumääruse põhjendus

Tsiviilkohtumenetluse seadustiku (edaspidi TsMS) § 372 lg 1 järgi kohus lahendab
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul.
Tsiviilkohtumenetluse seadustiku (edaspidi TsMS) § 75 lg 1 ja 2 kohaselt avalduse saanud
kohus kontrollib, kas asi allub kohtule, kuhu avaldus esitati. Kui asi sellele kohtule ei allu,
saadab kohus avalduse kohtule, kellele avaldus allub.

                                                                                                1
TsMS § 371 lg 1 p 2 sätestab, et kohus ei võta hagiavaldust menetlusse, kui hagi ei allu sellele
kohtule. TsMS § 372 lg 7 kohaselt, kui asi ei allu kohtule, kuhu hagi esitati, kohaldatakse
menetlusse võtmisest keeldumisel TsMS §-s 75 sätestatut.

TsMS § 103 lg 3 ja 4 sätetest tulenevalt esitatakse hagi ülalpidamise nõudes hageja elukoha
järgi. Hagiavalduse kohaselt on hageja elukohaks Tartu linn.
Eeltoodust tulenevalt leiab kohus, et käesolev tsiviilasi tuleb anda lahendamiseks hageja
elukohajärgsele kohtule.

Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 4 p 1 kohaselt
teenindab Tartu maakonda Tartu Maakohtu Tartu kohtumaja. Eeltoodust tulenevalt tuleb TsMS
§ 103 lg 4 p 1 järgi käesolev tsiviilasi anda üle Tartu Maakohtu Tartu kohtumajale.



/allkirjastatud digitaalselt/
Ruth Sild
Kohtunik




                                                                                               2
