                     KOHTUMÄÄRUS
Kohus                            Tartu Maakohus

Määruse tegemise aeg ja koht     4. oktoober 2016.a, Võru kohtumaja

Kriminaalasja nr                 1-16-5072 (16286000020)

Kohtunik                         Marju Persidskaja

Kriminaalasi                     J. R. süüdistuses KarS § 424 järgi lühimenetluses

Süüdistatav                      J. R. , isikukood: xxxxxxxxxxx, Eesti Vabariigi kodanik,
                                 emakeel:      eesti    keel,   elukoht:    xxxxxxxxxx-
                                 xxxxxxxxxxxxxxxxxxxxxxxxxxxxxxxxxxxxxx,
                                 põhiharidus, ei tööta; kehtivaid kriminaalkaristusi kaks,
                                 viimati karistatud Tartu Maakohtu 19.03.2013.a otsusega
                                 KarS § 424 järgi 1 aasta ja 4 kuu pikkuse vangistusega
                                 KarS § 74 alusel tingimisi 2 aasta ja 6 kuu pikkuse
                                 katseajaga, lisakaristusena kohaldatud mootorsõiduki
                                 juhtimisõiguse äravõtmist 1 aastaks; Tartu Maakohtu
                                 02.10.2013.a määrusega pöörati karistus täitmisele. J. R.
                                 vabanes karistuse täielikul ärakandmisel 05.02.2015.a.
                                 Tõkend – elukohast lahkumise keeld alates 23.01.2016.a.
                                 Kaitsja: Otto Preem

RESOLUTSIOON

juhindudes KrMS §-dest 2351 lg 1 p 1, 263, kohtunik määras:

  1. Anda J. R. süüdistatavana KarS § 424 järgi lühimenetluses kohtu alla.

  2. Jätta muutmata J. R. suhtes kohaldamatud tõkend - elukohast lahkumise keeld.

  3. Kriminaalasja arutada avalikul kohtuistungil 14.10.2016.a algusega kell 10.00
     Tartu Maakohtu Võru kohtumajas saalis nr 3 prokuröri Riita Serikova,
     süüdistatava J. R. ning süüdistatava kaitsja Otto Preemi osavõtul.

  4. Kohtuistungile kutsuda prokurör Riita Serikova, süüdistatav J. R. ja süüdistatava
     kaitsja Otto Preem.

  5. Määruse koopia saata prokurörile, kaitsjale ja süüdistatavale.

Edasikaebe kord
Tulenevalt KrMS § 385 punktist 16 ei ole määrus määruskaebe korras vaidlustatav.

Kriminaalasja kohtualluvus

Süüdistusakt käesolevas kriminaalasjas on 09.06.2016.a saadetud lühimenetluse korras Tartu
Maakohtu Võru kohtumajja.

J. R. süüdistatakse selles, et tema 22.01.2016 kella 15.25 ajal juhtis Võru linnas Petseri ja Jüri
tänaval sõiduautot Audi A6 Avant registreerimismärgiga 004 TLT olles joobeseisundis, s. o
isikuna, kelle väljahingatavas õhus oli alkoholisisaldus vähemalt 1,41 mg/L, millise teoga pani
toime KarS § 424 järgi kvalifitseeritava kuriteo.

Kohus, tutvunud süüdistusakti ning kriminaalasja materjalidega, leiab, et süüdistatavale
inkrimineeritav kuritegu on toime pandud Tartu Maakohtu tööpiirkonnas, mistõttu käesoleva
kriminaalasja arutamine allub Tartu Maakohtule ning süüdistatav J. R. tuleb temale
inkrimineeritud kuriteo toimepanemises KarS § 424 järgi anda kohtu alla.

Kriminaalasjas tsiviilhagi esitatud ei ole. Süüdistatava suhtes on kohaldatud tõkend - elukohast
lahkumise keeld. Kohus jätab J. R. suhtes kohaldatud tõkendi muutmata.

Kriminaalasja arutamine

Kooskõlastatult prokuratuuri ja süüdistatava kaitsjaga määrab kohus arutada kriminaalasja
avalikul kohtuistungil Tartu Maakohtu Võru kohtumajas 14.10.2016.a kell 10.00.

Kohtuistungile tuleb kutsuda prokurör, süüdistatav J. R. ja süüdistatava kaitsja.


/allkirjastatud digitaalselt/
Marju Persidskaja
kohtunik




                                               2 (2)
