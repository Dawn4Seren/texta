                                                                       Väärteoasi nr 4-16-575




                             KOHTUMÄÄRUS
Kohus                              Tartu Maakohus

Määruse tegemise aeg ja koht       22. veebruar 2016. a Jõgeva kohtumaja

Väärteoasja number                 4-16-575

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   PPA Lõuna prefektuur

Taotlus                            Asenduskaristuse kohaldamiseks

Süüdlane                           KRISTO KALM
                                   isikukood:          38902122723,           elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Kristo Kalmule 13.02.2014. a väärteoasjas nr
249013002737 määratud rahatrahv summas 120 eurot, s.o 30 trahviühikut, millele vastab 3
päeva aresti, 5 (viis) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Kristo Kalmul hiljemalt ühe nädala jooksul käesoleva
kohtumääruse jõustumisest arvates võtta ühendust Lõuna Prefektuuri menetlusteenistuse
liiklusjärelevalvetalituse spetsialist Anžela Murumägiga (tel: 730 8786, 5770 5922 Tartumaa,
Tartu, Riia 132-A216 anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Kristo Kalmule.

Edasikaebamise kord
Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.

TAOTLUSE SISU JA MENETLUSE KÄIK
13.02.2014. a tegi Lõuna prefektuur väärteoasjas nr 249013002737 otsuse, millega määras Kristo


                                                                                         1 (2)
Kalmule rahatrahvi 30 trahviühikut, s.o 120 eurot. Kuna süüdlane ei tasunud rahatrahvi
vabatahtlikult, alustati 14.04.2014. a tema suhtes täitemenetlus nr 047/2014/387. 29.12.2015. a
teavitas kohtutäitur Ivi Kalmet kohtuvälist menetlejat rahatrahvi täitmise võimatusest. 28.01.2016.
a esitas kohtuväline menetleja kohtule avalduse, milles palus juhindudes KarS § 72 ja TMS § 201
otsustada tasumata rahatrahvi summas 120 eurot asendamine arestiga.

22.02.2016. a kohtuistungil palus Kristo Kalm kohtul pikendada trahvi tasumise tähtaega.
Süüdlane selgitas, et tal ei ole tükk aega tööd olnud, kuid loodab nüüd tööle saada Soome sõbra
juurde. Juhul kui tööle saab, maksab rahatrahvi ära. Samuti avaldas süüdlane, et ta on rahatrahvi
asendamisel nõus üldkasulikku tööd tegema.

KOHTU SEISUKOHT
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Kristo Kalm ei ole tasunud talle karistuseks määratud rahatrahvi põhjendades seda töö
puudumisega. Süüdlane avaldas istungil, et ilmselt on tal võimalik saada tööd Soomes ja palus
kohtul pikendada rahatrahvi tasumise tähtaega kaks kuud. Kohus leiab, et tasumise tähtaja
pikendamine ei ole põhjendatud. Kristo Kalmu selgitustest nähtuvalt garanteeritud töökoht hetkel
siiski puudub ning tööle saamise aeg ei ole samuti selge. Seetõttu on üsna tõenäoline olukord,
kus ka kahe kuu möödudes ei ole Kristo Kalm endiselt võimeline rahatrahvi tasuma, mistõttu
leiab kohus, et Kristo Kalmule määratud rahatrahv tuleb praegu asendada teiseliigilise
karistusega, s.o arestiga. Kuna Kristo Kalm on avaldanud valmidust üldkasuliku töö tegemiseks,
siis tulenevalt KarS § 69 lg 1 on võimalik arest asendada üldkasuliku tööga.

Kristo Kalmule määrati karistuseks rahatrahv 120 eurot, s.o 30 trahviühiku ulatuses. KarS § 72
lg 2 ja § 69 lg 1 alusel vastab sellele 3 päeva aresti, millele omakorda vastab 5 tundi
üldkasulikku tööd, sest üldkasulikku tööd ei mõisteta vähem kui 5 tundi. Kohus määrab KarS §
69 lg 3 alusel üldkasuliku töö tegemise tähtajaks 1 nädala alates käesoleva kohtumääruse
jõustumisest. Kohus märgib, et üldkasuliku töö tähtajaks sooritamata jätmisel tuleb süüdlasel
minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Kristo Kalmul hiljemalt ühe nädala jooksul
käesoleva kohtumääruse jõustumisest arvates võtta ühendust Lõuna Prefektuuri
menetlusteenistuse liiklusjärelevalvetalituse spetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik




                                                                                            2 (2)
