                           KOHTUOTSUS
                              EESTI VABARIIGI NIMEL
                                   TAGASELJA



Kohus                          Pärnu Maakohus

Kohtunik                       Anne Randjärv

Otsuse teatavakstegemise       9. veebruar 2016 Rapla Kohtumaja kantselei kaudu
aeg ja koht

Tsiviilasja number             2-15-17383
Hagi ese                       Rahalise kohustuse täitmise nõue
Hagi hind                      9184.10 eurot
Menetlusosalised               Hageja: Agrovaru AS 10103830 asukoht: Maardu, Vana-Narva
                               mnt 30/5
                               Esindaja: Krista Arraste OÜ Julianuse Õigusbüroo
                               e-post: krista@julianus.ee

                               Kostja: Estonian Firewood OÜ 12358333 asukoht: Vigala vald,
                               Läti küla, Maivälja
                               e-post: kuuno@estlogs.com või kuuno@estfirewood.ee


Istungi toimumise aeg          Kirjalikus menetluses

RESOLUTSIOON
Hagi rahuldada.

Välja mõista Estonian Firewood OÜ-lt (12358333) Agrovaru AS (10103830) kasuks põhivõlg
7400 (seitse tuhat nelisada) eurot ja hagi esitamise ajaks (18.11.2015) sissenõutavaks muutunud
viivised 1188 (üks tuhat ükssada kaheksakümmend kaheksa) eurot ja 44 senti.

Estonian Firewood OÜ on kohustatud tasuma viivist põhinõudelt (7400 eurot) VÕS § 113 lg 1
sätestatud määras alates hagi esitamisest 18.11.2015 kuni põhinõude täieliku täitmiseni.
                                              2

TsMS § 468 lg 1 p 2 järgi tunnistada käesolev kohtuotsus viivitamata täidetavaks.


Menetluskulude jaotus Menetluskulud kannab Estonian Firewood OÜ, kellelt tuleb välja mõista
Agrovaru OÜ kasuks 790 (seitsesada üheksakümmend) eurot.


Edasikaebamise kord Estonian Firewood OÜ on õigus 30 päeva jooksul otsuse
kättetoimetamisest esitada kaja, s.o menetluse taastamise avaldus. Kaja esitamisel tuleb tasuda
kautsjon 400 eurot, milline menetluse taastamise korral tagastatakse.


Kohtu seisukoht
18.19.2013 sõlmisid pooled kasutusrendi lepingu nr 8L/201311-2, mille alusel andis hageja kostjale
rendile diiseltõstuki hinnaga 550 eurot kuus + käibemaks. Ühe kuu möödumisel teatas kostja
hagejale, et soovib tõstuki ära osta. Hageja müüs tõstuki hinnaga 7440 eurot (koos käibemaksuga) ja
esitas kostjale 22.10.2013 müügiarve nr 1448. Arvele märgitud summast on kostja hagejale tasunud
sularahas 40 eurot. Hageja taotleb kostjalt põhivõla 7400 eurot ja viivise väljamõistmist, toetudes
VÕS §-dele 76 lg 1, 100, 101 lg 1 ja 113 lg 1.

Kostjat kohustati kohtule kirjalikult vastama, mida kostja teinud ei ole. Hagimaterjalid on kostjale
kätte toimetatud 5.01.2016.

Kohus leiab, et hagi on esitatud asjaoludel õiguslikult põhjendatud ning antud asjas on
otstarbekas teha tagaseljaotsus TsMS § 407 lg 1 alusel.

TsMS § 162 lg 1 järgi kannab hagimenetuse kulud pool, kelle kahjuks otsus tehti. Seega kannab
menetluskulud kostja. Hageja menetluskulud koosnevad tasutud riigilõivust 550 eurot ja
õigusabikuludest 240 eurot. TsMS § 468 lg 1 p 2 järgi tuleb käesolev kohtuotsus tunnistada
viivitamata täidetavaks.



(allkirjastatud digitaalselt)

Anne Randjärv
kohtunik
