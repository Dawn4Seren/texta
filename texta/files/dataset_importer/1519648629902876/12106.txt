                        KOHTUMÄÄRUS
Kohus                          Viru Maakohus

Määruse tegemise aeg           20. juuni 2016.a. Jõhvi kohtumajas

Kohtuasja number               1-08-2279

Kohtukoosseis                  Kohtunik Larissa Prokopenko
Kohtuistungi sekretär          Ingrid Koddo juuresolekul

Prokurör                       Ave Arnim (kirjalik arvamus)

Asja läbivaatamise kuupäev     17.06.2016 avalikul kohtuistungil
                               Viru Vangla esitatud materjalid Aleksandr Šubin´i tingimisi enne
Kohtuasi
                               tähtaega vangistusest vabastamiseks
Süüdimõistetu                  Aleksandr Šubin, isikukood 37107313724, xxx
Juhindudes KarS § 76 ja KrMS § 426, § 432 , § 383, § 384 kohus

                                    MÄÄRAS:
Jätta Aleksandr Šubin tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul            alates
päevast, mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
Viru Vangla esitas 24.05.2016 Viru Maakohtule materjalid kinnipeetava Aleksandr Šubini
tingimisi enne tähtaega vabastamiseks.
Aleksandr Šubin on süüdi tunnistatud Viru Maakohtu 31.03.2010 kohtuotsusega KarS § 121; §
199 lg 1; § 114 p 1,4 järgi ja karistati KarS § 64 lg 1, § 65 lg 2 alusel 13 aasta 6 kuu
vangistusega.
Karistuse kandmise algus 25.05.2007 ja lõpp 25.11.2020.

Tingimisi ennetähtaegse vabanemise võimaluse avanemine 25.05.2016

Kinnipidamisasutuses Aleksandr Šubini kohta koostatud iseloomustusest nähtub, et kehtivaid
distsiplinaarkaristusi pole. Vabanemisjärgset elukoht pole. Võimalus pöörduda xxxIsik ise ei
soovi asuda elama xxx. Kinnipeetaval on xxx. Omandanud xxx. Vabaduses töötas xxx Vanglas
töötanud xxx. Alates 20.05.2015 töötab väljaspool xxxs. alates 09.01.2015 paiknev
avavanglaosakonnas. Oli registreeritud Töötukassas aktiivse tööotsijana. Vabanemisjärgne
garanteeritud töökoht puudub. Tasumata võlgnevusi 5902 eurot. Suhtlusringkond ja lähedased

                                                                                            1
puuduvad. Kinnipeetaval on välja kujunenud riskiv ja hoolimatu elustiil, oskab manipuleerida,
otsib teravaid elamusi, ei mõtle tegude tagajärgedele. Kuriteod on toime pannud alkoholijoobes,
tunnistab probleemi. Enda sõnul on ta kunagi ammu narkootikume proovinud. Läbinud xxx.
Isikul on kalduvus vägivallale naisterahvaste suhtes. Alkoholijoobes käitub agressiivselt, ei
suuda kontrollida enda emotsioone. Kinnipeetav on karistatud 3 korda ning reaalset vangistust
kannab 2. korda. Kriminaalhoolduse ajal pani toime uue kuriteo. Isiku sõnul meeldib talle
vanglas olla, sest väljaspool on toimetulek raske. Uue kuriteo toimepanemise tõenäosus 2 aasta
jooksul on 20%, vägivaldse kuriteo toimepanemise tõenäosus on 33%.
Viru Vangla toetab Aleksandr Šubini tingimisi enne tähtaega vabastamist.

Kriminaalhooldusametniku ettekande kohaselt puudub isikul vabanemisjärgne elukoht. Isikul
on võimalus taotleda xxx üürimist või kasutada varjupaigateenust. Vabanemisel kindel töökoht
puudub. Isik ei soovi vabaneda ennetähtaegselt. Lähivõrgustik puudub. Aleksandr Šubin on 2
korda kriminaalkorras karistatud. Kriminaalhoolduse ajal pani toime uue raske kuriteo.

Prokurör ei toeta kinnipeetava ennetähtaegset vabastamist.
Aleksandr Šubin ei taotle ennetähtaegset vabastamist.

Kohtu põhjendused

Kohus tutvunud esitatud materjalidega ja prokuröri kirjaliku arvamusega ning ära kuulanud
Aleksandr Šubini arvamuse, leiab, et Aleksandr Šubini tingimisi enne tähtaega vangistusest
vabastamine käesoleval ajal ei ole põhjendatud.

KarS § 76 lg 4 alusel, katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed – tema käitumist nii
kuriteole eelnenud ajal, kuriteo toimepanemisele ajal ning sellele järgnenud perioodil.

Aleksandr Šubin kannab vanglakaristust kehalise väärkohtlemise, varguse ja mõrva eest.
Karistusregistri andmetel on Aleksandr Šubin ka varem karistatud tapmise eest reaalse
vangistusega, millest teda vabastati tingimisi enne tähtaega. Varasem karistus ja
käitumiskontrollile allutamine ei ole talle positiivset mõju avaldanud. Uue raske kuriteo pani
toime katseajal. Kuritegude toimepanemise soodusteguriks on alkoholi tarvitamine. Vangistuses
viibib kinnipeetav 2. korda.

Vabanedes puudub kinnipeetaval          elukoht    ning   garanteeritud    töökoht.   Kehtivaid
distsiplinaarkaristusi pole.

Kohus leiab, et kuna isik on juba varem vabastatud tingimisi enne tähtaega ja määratud
kriminaalhooldusele, kuid ei ole suutnud oma käitumist muuta seaduskuulekamaks
(süüdimõistetu pani katseajal toime uue kuriteo), ei ole seega varasem karistus ja määratud
kriminaalhooldus süüdimõistetu puhul täitnud eesmärki. Seega ei ole kohtu jaoks usutav, et isik
hakkaks vabaduses õiguskuulekalt elama. Kohus hindab seda kui asjaolu, et vangistus mõjub
talle mingil määral distsiplineerivalt ja avaldab seega paremat mõju kui vabaduses viibimine.
Kohus arvestab ka asjaolu, et süüdistatav ise ei soovi vabaneda ennetähtaegselt. Samuti märgib
kohus, et tingimisi enne tähtaega ei saa vabastada isikut, kellel puudub elukoht, kuna neli
käitumiskontrolli nõuet on seotud just elukoha olemasoluga.

Kohus leiab, et süüdimõistetu käitumine vanglas ja tema võimalused vabanemisel ei kaalu üle
tema käitumist enne vangistusse sattumist ning toimepandud kuriteo asjaolusid.
                                                                                              2
Kohus leiab, et tema ennetähtaegsel vabanemisel saaks ühiskonna õiglustunne oluliselt riivatud,
samuti ei oleks tema vabastamine kooskõlas karistuse mõistmise üldiste eesmärkidega. Kohus on
seisukohal, et karistuse üldpreventsiooni eesmärgiks on muuhulgas näidata ühiskonnale, et
kuritegude vältav toimepanemine ei ole aktsepteeritav ning toob endaga kaasa tugeva riigipoolse
sanktsiooni, mis väljendub reaalses vangistuses ning eelduslikult selle täiel määral ära
kandmises.

Kohus leiab, et isiku vabastamisel ei oleks kohtul veendumust, et karistuse eesmärgid on
saavutatud, muuhulgas, et isik ei pane enam uusi kuritegusid toime, mistõttu tuleb tal jätkata
karistuse kandmist vangistuses. Kohtul puudub veendumus, et isik suudaks kuritegelikust
käitumisest hoiduda. See tähendab, et olenemata võimalustest elada stabiilset ja õiguskuulekat
elu, ei ole isik sellest huvitatud.

Kohus peab vajalikuks viidata Riigikohtu varasemale praktikale, mille kohaselt on vangistusest
tingimisi ennetähtaegse vabastamise näol tegemist süüdimõistetu subjektiivse õigusega nõuda
seaduses toodud tähtaegade saabumisel enda tingimisi ennetähtaegse vabastamise avalduse
menetlemist. (RKKKo 3-1-1-18-11 p 9.1) See aga ei tähenda, et isiku vangistusest tingimisi
ennetähtaegne vabastamine oleks reegliks. Pigem on isiku ennetähtaegne vangistusest
vabastamine erand, mille puhul tuleb arvestada kõiki elulisi asjaolusid. Isik, kes pani toime
kuriteo, peab arvestama asjaoluga, et tal tuleb ära kanda kogu temale mõistetud karistus ning riik
ei loo tingimisi ennetähtaegselt vangistusest vabastamise korra kehtestamisega isikutele
õiguspositsioone, millele need hiljem võiksid toetuda. Süüdimõistmisel ei ole ennetähtaegne
vabastamine isikule garanteeritud.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm
3-1-1-91-06 p 8.1). Käesolevas asjas on see tingimus täidetud, kuna isikul puuduvad kehtivad
distsiplinaarkaristused ja kohus peab seda positiivseks.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses viibimine.
Seega on kohus veendumusel, et süüdimõistetu puhul ei ole kriminaalhoolduslike vahenditega
võimalik korrigeerida tema käitumist õiguskuulekuse suunas ning tal tuleb jätkata karistuse
kandmist vangistuses.

Eeltoodust lähtudes ja juhindudes KarS § 76, KrMS § 426, 432, jätab kohus süüdimõistetu
Aleksandr Šubini vabastamata temale Viru Maakohtu 31.03.2010 otsusega mõistetud karistuse
kandmisest enne tähtaega.


Kohtunik
Larissa Prokopenko
/digitaalselt allkirjastatud/




                                                                                                3
