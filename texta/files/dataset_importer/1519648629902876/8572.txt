                                                                   Tsiviilasi nr 2-15-124687




                               KOHTUOTSUS
                                   Eesti Vabariigi nimel
                                      Tagaseljaotsus

Kohus                           Tartu Maakohus
Kohtunik                        Ülle Raag
Otsuse tegemise aeg ja koht     26. august 2016. a, Jõgeva kohtumaja

Tsiviilasja number              2-15-124687

Tsiviilasi                      Era Liisingu Inkassoteenused Aktsiaseltsi hagi Mxxxx
                                Kxxxxxvastu laenulepingust tuleneva võla, intressi,
                                viivise ja võla sissenõudmise kulude nõudes
Hagihind                        460 eurot
Menetlusosalised ja nende       Hageja: Era Liisingu Inkassoteenused Aktsiaselts
esindajad                       (registrikood 10625474; asukoht Tartu mnt 24-15, Tallinn
                                10115);
                                Hageja lepinguline esindaja: Kristjan Vahar (Tallinna
                                Õigusbüroo OÜ; asukoht Tartu mnt 24-20, Tallinn; e-post:
                                kristjan@tallinlaw.ee);
                                Kostja:      Mxxxx      Kxxx     (isikukood xxxxxxxxxxx;
                                registrijärgne elukoht xxxxxxxxxxxxxxxxxxxxxxxxxxxx
                                tegelik elu- või viibimiskoht teadmata)
Menetluse liik                  Kohus teeb TsMS § 407 lg 1 alusel tagaseljaotsuse, kuna
                                kostja ei vastanud hagile
RESOLUTSIOON
1. Hagi rahuldada tagaseljaotsusega.
2. Välja mõista Mxxxx Kxxxxxx Era Liisingu Inkassoteenused Aktsiaseltsi kasuks 460
   eurot, millest 200 eurot on tagastamata laenu põhiosa, 38,40 eurot tasumata intress, 21,60
   eurot võla sissenõudmise kulud ja 200 eurot 15.02.2016. a seisuga sissenõutavaks
   muutunud viivis põhivõlalt.
3. Kohtuotsus on viivitamata täidetav.
4. Toimetada kohtuotsus Mxxxx Kxxxxxx kätte avalikult väljaande Ametlikud
   Teadaanded kaudu.

Menetluskulude jaotus
1. Jätta menetluskulud Mxxxx Kxxxx kanda.
2. Välja mõista Mxxxx Kxxxxxx Era Liisingu Inkassoteenused Aktsiaseltsi kasuks
   menetluskulud summas 200 eurot, sh 100 eurot nõudelt tasutud riigilõiv ja 100 eurot
   lepingulise esindaja tasu.


                                            1 (3)
3. Välja mõista Mxxxx Kxxxxxx Era Liisingu Inkassoteenused Aktsiaseltsi kasuks
   viivis punktis 2 väljamõistetud menetluskuludelt VÕS § 113 lg 1 2. lauses sätestatud
   määras alates käesoleva otsuse jõustumisest kuni selle täitmiseni.
Kaja esitamine
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada sõltumata mõjuva põhjuse
olemasolust, kui 1) hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt; 2)
kohtuistungile ilmumata jäämise puhul oli kohtukutse toimetatud kostjale või tema esindajale
kätte teisiti kui isiklikult allkirja vastu üleandmisega või kohtuistungil; 3) tagaseljaotsust ei
võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kajale tuleb
lisada kõik asja ettevalmistamise lõpuleviimiseks vajalik koos dokumentide ja nende lisade
ärakirjadega vastavalt menetlusosaliste arvule. Kajalt tasutakse kautsjon, mis vastab
riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot.
Otsuse kirjeldava ja põhjendava osa ärajätmine
Hagiavaldus koos kirjaliku vastuse nõude määrusega toimetati kostjale kätte avalikult
09.06.2016. a teate avaldamisega väljaandes Ametlikud Teadaanded. Kostja kohtu poolt
määratud tähtajaks hagile ei vastanud ja kohus teeb hageja taotlusel TsMS 407 lg 1 alusel
tagaseljaotsuse, millega rahuldab hagi õiguslikult põhjendatud ulatuses. TsMS § 444 lg 3
alusel teeb kohus otsuse ilma põhjendava osata ja märgib kirjeldavas osas üksnes lühidalt hagi
asjaolud.
Hagi asjaolud
Hagiavalduse kohaselt sõlmisid Creditstar Estonia AS ja kostja 01.01.2015. a laenulepingu,
mille alusel Creditstar Estonia AS andis kostjale laenu summas 200 eurot. Kostja ei täitnud
laenulepingut nõuetekohaselt ja jättis laenu põhiosa ja intressimaksed tähtaegselt tasumata.
Laenuandja loovutas oma laenulepingust tuleneva nõude kostja vastu hagejale. Hageja nõuab
kostjalt tagastamata laenu põhiosa, tasumata intressi, võla sissenõudmise kulude hüvitist ja
15.02.2016. a seisuga sissenõutavaks muutunud viivist.
Kohus leiab, et hagi on õiguslikult põhjendatud ja tuleb rahuldada. Kohus mõistab kostjalt
hageja kasuks välja 460 eurot, millest 200 eurot on tagastamata laenu põhiosa, 38,40 eurot
tasumata intress, 21,60 eurot võla sissenõudmise kulud ja 200 eurot 15.02.2016. a seisuga
sissenõutavaks muutunud viivis põhivõlalt.
Vastavalt TsMS § 468 lg 1 p-le 2 tunnistab kohus tagaseljaotsuse omal algatusel tagatiseta
viivitamata täidetavaks.
Menetluskulude jaotus ja kindlaksmääramine
Kohus rahuldab hagi, seega TsMS § 162 lg 1 alusel tuleb jätta hageja menetluskulud kostja
kanda.
TsMS § 174 lg 2 alusel määrab kohus käesoleva otsusega kindlaks hüvitatavate
menetluskulude rahalise suuruse.
Hagimaterjalide kohaselt on hageja menetluskulud kokku 220 eurot, sh 100 eurot nõudelt
tasutud riigilõiv ja 120 eurot lepingulise esindaja tasu õigusabi eest.
Kohus leiab, et hageja menetluskulud on taotletud ulatuses põhjendatud osaliselt.



                                              2 (3)
Hageja on tasunud nõudelt riigilõivu seaduses ettenähtud määras, lähtudes hagihinnast. Seega
loeb kohus põhjendatud hageja menetluskuluks riigilõivu summas 100 eurot.
TsMS § 175 lg 1 näeb ette, et kui menetlusosaline peab menetluskulude jaotust
kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses. Lepinguline
esindaja on menetlusosalist menetluses esindav advokaat või muu esindaja sama seadustiku
§-s 218 sätestatu kohaselt.
Hagis toodud menetluskulude nimekirja kohaselt on hageja esindaja ajakulu nõude
vormistamisele 1 tund, mille eest taotletakse tasu koos käibemaksuga summas 100 eurot,
millele lisandub käibemaks, kokku 120 eurot. Kohus hindab, et arvestades asja keerukust ja
hageja esindaja eeldatavat töömahtu on märgitud ajakulu ning selle eest taotletav tasumäär
põhjendatud. Kohus leiab aga, et hageja esindaja tasu ei kuulu kostja poolt hüvitamisele koos
käibemaksuga. TsMS § 174 lg 10 näeb ette, et menetluskuludelt arvestatava käibemaksu
hüvitamiseks peab menetlusosaline kinnitama, et ta ei ole käibemaksukohustuslane või ei saa
muul põhjusel tekkinud kuludelt käibemaksu tagasi arvestada. Hageja on hagis kinnitanud, et
saab tekkinud kuludelt käibemaksu tagasi arvestada. Seega ei tule menetluskulude
käibemaksuosa hagejale hüvitada.
Eeltoodu alusel mõistab kohus kostjalt hageja kasuks välja menetluskulud summas 200 eurot,
sh 100 eurot nõudelt tasutud riigilõiv ja 100 eurot lepingulise esindaja tasu.
Hageja taotlusel mõistab kohus TsMS § 177 lg 2 alusel kostjalt hageja kasuks välja viivise
väljamõistetud menetluskuludelt alates kohtulahendi jõustumisest kuni täitmiseni VÕS § 113
lg 1 2. lauses ettenähtud määras.

/allkirjastatud digitaalselt/

Ülle Raag
Kohtunik




                                            3 (3)
