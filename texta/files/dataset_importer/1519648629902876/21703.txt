                                                                           2-15-123518




                               KOHTUOTSUS
                              Eesti Vabariigi nimel
                                (Tagaseljaotsus)

Kohtuasja number               2-15-123518

Otsuse tegemise aeg ja koht    09. märts 2016. a, Jõhvi

Kohus                          Viru Maakohus

Kohtunik                       Viljo Junolainen

Kohtuasi                       Express Credit AS hagi K. M.i vastu võlgnevuse 348,63
                               euro ja lisanduva viivise nõudes

                               Hagihind 471,03 eurot
Kohtuistungi toimumise aeg     Kirjalik menetlus


                               Hageja:             Express Credit AS (RK xxx, asukoht:
Menetlusosalised
                                                   Lai 6, 10143 Tartu)


                               Hageja esindaja:    Anne Talviste (OÜ Condor Inkasso, e-
                                                   post: anne@condorinkasso.ee)

                               Kostja:             K. M. (IK xxx, elukoht: xxx)


RESOLUTSIOON


   1. Express Credit AS-i hagi rahuldada tagaseljaotsusega.

   2. Välja mõista K. M.ilt Express Credit AS kasuks võlgnevus 348 (kolmsada
      nelikümmend kaheksa) eurot ja 63 senti.

   3. Välja mõista K. M.ilt Express Credit AS kasuks viivis 0,17% põhinõudelt (200
      eurolt) päevas alates 11.02.2016. a kuni põhinõude kohase täitmiseni, kuid mitte
      rohkem kui 200 (kakssada) eurot.

   4. Jätta menetluskulud täies ulatuses kostja K. M.i kanda. Välja mõista K. M.ilt
      Express Credit AS kasuks menetluskulud summas 220 (kakssada kakskümmend)
      eurot.
   5. Välja mõista K. M.ilt Express Credit AS kasuks viivis protsendina
      menetluskuludelt (220 eurot) alates kohtulahendi jõustumisest kuni täitmiseni
      VÕS § 113 lg 1 sätestatud määras.

   6. Väljamõistetud summad tuleb K. M.il kanda Express Credit AS-i arveldusarvele
      nr EE241010220227512222 SEB Pangas, selgitusega „ kostja nimi, isikukood ja
      tsiviilasja number“.

   7. Tagaseljaotsus kuulub viivitamatult täitmisele.


EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie
kuu möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30
päeva jooksul, lisades kajale asja ettevalmistamise lõpuleviimiseks vajalik ning
tasudes Rahandusministeeriumi tagatiste kontole nr EE571010220229377229 AS-is
SEB Pank või kontole nr. EE062200221059223099 AS-s Swedbank, kautsjoni 100
eurot ja esitades kohtule selle kohta maksekorralduse (TsMS § 142 lg 2).

Kui tagaseljaotsus toimetatakse kätte avalikult, võib kaja esitada 30 päeva jooksul
alates päevast, kui kostja sai tagaseljaotsusest või selle täitmiseks algatatud
täitemenetlusest teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.
Kui koos menetluskulude jaotusega määrati kindlaks hüvitatavate menetluskulude
suurus, saab hüvitatavate menetluskulude suurust vaidlustada selle kohtulahendi
peale edasi kaevates. Menetluskulude kindlaksmääramise määruse või selle
täiendamise määruse peale võib esitada määruskaebuse menetluskulude
kindlaksmääramist taotlenud ja menetluskulusid kandma kohustatud isik, kui
kaebuse hind ületab 200 eurot.


ASJAOLUD


1. Viru Maakohtu menetluses on Express Credit AS-i hagi K. M.i vastu võlgnevuse nõudes.

Hagiavalduse kohaselt on kostja Express Credit AS-iga sõlminud 12.03.2015. a laenulepingu nr
20150311075 laenusumma 200 euro saamiseks. Laenutaotlus toimus Express Credit AS-i
internetikeskonnas www.eksperssraha.ee . 12.03.2015. a rahuldas hageja kostja laenutaotluse
ning laenusumma 200 eurot kanti kostja kontole. Laenu tagasimakse tähtaeg oli 10.06.2015. a.
Kostja kohustus tasuma laenu põhiosa 200 eurot, intressid 20,33 eurot. 29.04.2015. a edastas
hageja kostjale meeldetuletuse võlgnevuse tasumiseks. 06.08.2015. a edastas hageja kostjale
laenulepingu ülesütlemise kohta. Kostja ei ole laenulepingust tulenevat kohustust täitnud. Kostja
võlgneb hagejale kokku 348,63 eurot (põhivõlg 200 eurot, intressid 20,33 eurot, sissenõutavaks
muutunud viivised 83,30 eurot ja sissenõudmisega seotud kulud 45 eurot).
Hageja palub kostjalt välja mõista võlgnevus 348,63 eurot, millelel lisanduvad viivised ja
menetluskulud summas 225 eurot.

2. Kohus selgitas kostjale, et kohus menetleb hagi TsMS § 405 kohaselt lihtmenetluses. Kohus
saatis kostjale hagimaterjalid ja nõudis kirjalikku vastust ning kostjal teavitada kohut kas kostja
soovib olla kohtu poolt ära kuulatud. Kostjat hoiatati, et kirjaliku vastuse tähtajaks andmata
jätmise korral on kohtul õigus tagaseljaotsusega hagi rahuldada.

Hagimaterjalid toimetati kostjale kätte 222.02.2016. a pereliikme (ema) kaudu. TsMS § 322 lg 1
kohaselt loetakse hagimaterjalid kostjale kätte toimetatuks. Kostja kohtu määratud tähtajaks ei
vastanud ega esitanud vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTUOTSUSE PÕHJENDUSED


4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

7. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta või
põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 3, § 76 § 100, § 101, § 113.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


MENETLUSKULUD


8. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv maksekäsu kiirmenetluse avalduselt 45 eurot, hagi
esitamiselt 55 eurot ja õigusabikulud 120 eurot, kokku 220 eurot. Kohus mõistab kostjalt
hageja kasuks menetluskulude katteks 220 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 2.

TsMS § 177 lg 2 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik
