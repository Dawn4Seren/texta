                         KOHTUMÄÄRUS
Kohus                             Harju Maakohus

Määruse tegemise aeg ja koht      01.11.2016.a Tallinn, Liivalaia kohtumaja

Kohtuasja nr                      1-10-15869

Kohtunik                          Eha Popova

Kohtuistungi sekretär             Julia Senkevitš

Tõlk                              Natalia Senkevitš

Kohtuasi                          Vangla materjalid Igor Ilini tingimisi enne tähtaega
                                  vangistusest vabastamiseks

Süüdimõistetu                     Igor Ilin (ik 36801190254) viibib Vanglas

Kaitsja                           Urmas Simon

Kohtuistungi toimumise aeg,       25.10.2016.a Tallinn,     Liivalaia   kohtumaja,   avalik
                                  kaugkohtuistung
koht


RESOLUTSIOON

1. Vabastada Igor Ilin karistuse kandmisest tingimisi enne tähtaega katseajaga kuni
27.03.2019.a.
2. KarS § 76 lg 5 alusel allutada Igor Ilin katseajal 14 (neljateistkümneks) kuuks KarS §-s
75 sätestatud käitumiskontrollile ning kohustada teda järgima KarS § 75 lg 1 p 1-6
sätestatud kontrollnõudeid:
    1) elama kohtu määratud alalises elukohas XXXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
                                                2

   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Igor Ilini suhtes käitumiskontrolli ajal KarS § 75 lg 2 p 2-1 ja 4 sätestatud
kohustusi:
- mitte omada või tarvitada narkootilisi või psühhotroopseid aineid;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist.

4. Igor Ilinile määratud katseaja ja käitumiskontrolli kulgemist arvestada alates
kohtumääruse jõustumisest.

5. Määrata Igor Ilinile kriminaalhooldaja Vangla Ida-Harju kriminaalhooldusosakonna
juhataja määramisel ja saata määrus täitmiseks kriminaalhooldusosakonnale.

6. Igor Ilin vabastada määruse jõustumisel.

7. KrMS § 180 alusel mõista Igor Ilinilt välja menetluskuluna tasu õigusabi osutamise eest
summas 48 (nelikümmend kaheksa) eurot, mis tuleb tasuda 30 päeva jooksul
kohtumääruse         jõustumisest           Rahandusministeeriumi           arveldusarvele
EE891010220034796011 SEB, EE932200221023778606 Swedbank, märkides ära
viitenumbri 2800049777 ja selgitusse: „Igor Ilin, kohtuasi nr 1-10-15869, kaitsjatasu”. Kui
menetluskulu tähtajaks ei ole tasutud, pööratakse määrus tasumata osas täitmisele
kohtutäituri kaudu.

Määrus saata teadmiseks vanglale, prokurörile ja süüdimõistetule.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Igor Ilini        tingimisi enne tähtaega
vangistusest vabastamiseks.

Igor Ilin tunnistati süüdi Harju Maakohtu 01.07.2011.a otsusega KarS § 184 lg 2 p 2 järgi ja
teda karistati vangistusega 4 aastat, § KarS § 392 lg 2 p 2 - § 25 lg 1, 2 järgi ja teda karistati
vangistusega 2 aastat. KarS § 64 lg 1 alusel loeti kergem karistus kaetuks raskemaga ja mõisteti
liitkaristuseks 4 aastat vangistust. KarS § 65 lg 2 alusel suurendati mõistetud karistust Harju
Maakohtu 05.01.2010 otsusega mõistetud karistuse ärakandmata osa, (vangistus 2 aastat 11 kuud
29 päeva) võrra ning liitkaristuseks mõisteti 6 aastat 11 kuud 29 päeva vangistust. KarS § 68 lg
1 alusel arvati karistusaja hulka eelvangistuses viibitud aeg ning ärakandmisele kuuluvaks
karistuseks loeti 6 aastat 11 kuud 27 päeva vangistust. Karistuse kandmise algust loeti karistuse
kandmisele asumisest või I. Iljini kinnipidamise päevast. Kohtuotsus jõustus 20.01.2012.a. Harju
Maakohtu 16.04.2015.a määrusega asendati Igor Ilinile Harju Maakohtu 22.12.2011.a
                                                3

kohtuotsusega kriminaalasjas nr 1-11-12345 karistuseks mõistetud rahaline karistus 630,40 eurot
vangistusega 2 kuud ja 5 päeva ning määrati, et asenduskaristusena kohaldatud vangistuspäevad
kuuluvad ärakandmisele koheselt peale temale kriminaalasjas nr 1-10-15869 mõistetud
vangistuse ärakandmist. Kohtumäärus jõustus 05.05.2015.a.

Karistuse kandmise algus oli 26.01.2012.a ja lõpp on 27.03.2019.a.

Igor Ilini kohta kinnipidamisasutuses koostatud iseloomustusest nähtub, et vangistuses läbis
ta riigikeele A1 taseme kursuse, läbis sotsiaalprogrammi „Eluviisitreening“ ja omandas
kutsehariduses aedniku erialal. Vangistuses on osalenud majandustöödel. Distsiplinaarkaristusi
on 1. Vangla toetab I. Ilini tingimisi ennetähtaegset vabastamist.

Igor Ilini kohta kriminaalhoolduses koostatud iseloomustusest nähtub, et vabanemisel asub
ta elama emale kuuluvasse korterisse aadressil XXXX.

Igor Ilin taotleb kohtult tingimisi ennetähtaegset vanglast vabastamist. Kannab karistust
narkokuriteo eest. Elama asub vanematele kuuluvasse korterisse XXXX. Töökohta ei ole. On
alati töötanud, tahab esmalt juhiload taastada ja siis minna tööle autojuhina pikamaa vedudel. Sel
ajal, kui lube ei ole, läheb Töötukassasse. Lapsi on kolm, üks täiskasvanud ja kaks alaealist.
Narkootikume tarvitab 2009. aastast. Ei ole sõltuvusravil käinud. Kriminaalkorras karistatud
kuus korda, vanglas teist korda. Distsiplinaarkaristusi üks. On nõus lisakohustustega.

Abiprokurör Katrin Tron esitas kirjaliku seisukoha, mille kohaselt prokurör toetab, nõustudes
vangla seisukohaga, Igor Ilini ennetähtaegset vabastamist. Prokurör arvestab ka asjaoluga, et
riiklikku süüdistust esindanud prokurör ei ole vastu I. Ilini vabanemisele. Prokurör leiab, et
on otstarbekas allutada I. Ilin KarS § 75 sätestatud käitumiskontrollile ning vangla ja
kriminaalhooldaja poolt taotletud lisakohustus - mitte omama või tarvitama narkootilisi või
psühhotroopseid ained on abiks kriminaalhoolduse läbimisel.

Kaitsja toetab nii Vangla kui prokuratuuri seisukohta. Isik on näidanud, et ta võib pöörduda
tagasi ühiskonda enne karistuse ärakandmist. Prokuratuur ei ole vabastamise vastu. I. Ilini
eesmärk on taastada juhiload ja kaitsja leiab, et nii on tal suurem võimalus tööd leida.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Igor Ilini võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Igor Ilin on karistuse kandmise ajal läbinud sotsiaalprogrammi, osalenud
tööhõives, omandanud eriala kutseõppes ja õppinud riigikeelt. Vangla ja prokurör toetavad I.
Ilini tingimisi ennetähtaegset vabastamist elektroonilise järelevalve kohaldamisega.
Kohus usub, et praegune vangistus on pannud I. Ilini mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
                                              4

õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab I. Ilini tingimisi ennetähtaegne vabastamine kohaldada tema üle
käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

Pärast vabanemist on Igor Ilinil olemas            kindel elukoht ja lähedaste toetus ning
kriminaalhoolduse kohaldamisega on nõustunud ka süüdimõistetu, saades aru selle vajalikkusest
ja kasulikkusest oma edasise elu korraldamisel. Kõik need asjaolud aitavad kohtu hinnangul
kaasa kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
