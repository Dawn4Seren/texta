                        KOHTUMÄÄRUS
Kohus                            Tartu Maakohus

Määruse tegemise aeg ja koht     15. märts 2016.a, Võru kohtumaja

Kohtunik                         Marju Persidskaja

Kriminaalasja number             1-10-3124

Kohtuistungi sekretär            Lembi Looga

Avalduse esitaja/sissenõudja     Eesti Vabariik (Riigi Tugiteenuste Keskuse kaudu)

Kohtutäitur                      T. P.

Avalduse sisu                    kuriteo eest karistusena mõistetud rahalise karistuse
                                 asendamine

Kohtuistungil osalenud isik      Süüdimõistetu: Margo Kesa (ik xxxxxxxxxx, elukoht
                                 xxxxxxxxx-xxxxxxxxxxxxxx)


RESOLUTSIOON

 1. Rahuldada Eesti Vabariigi (Riigi Tugiteenuste Keskuse kaudu) avaldus rahalise
    karistuse asendamiseks.

 2. KarS § 70 ja KarS § 69 lg 1 alusel asendada Margo Kesale Tartu Maakohtu
    15.03.2010.a otsusega nr 1-10-3124 mõistetud rahaline karistus 50
    miinimumpäevamäära, so 159,78 eurot (2 500 krooni) vangistusega 16 (kuusteist)
    päeva ning vangistus asendada 16 (kuueteistkümne) tunni üldkasuliku tööga.

 3. KarS § 69 lg 3 alusel määrata, et üldkasulik töö tuleb teostada 1 (ühe) kuu jooksul
    alates käesoleva kohtumääruse jõustumisest.

 4. KarS § 69 lg 4 alusel kohustada Margo Kesa üldkasuliku töö tegemise tähtaja kestel
    täitma KarS § 75 lg-s 1 sätestatud kontrollnõudeid:

 − elama kohtu määratud alalises elukohas – xxxxxxxxx-xxxxxxxxxxxxxx;
 − ilmuma kriminaalhooldaja määratud ajavahemike järel kriminaalhooldusosakonda
   registreerimisele;
 − alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
 − saama kriminaalhooldusametnikult eelneva loa elukohast lahkumiseks Eesti territooriumi
   piires kauemaks kui viieteistkümneks päevaks;
 − saama kriminaalhooldusametnikult eelneva loa elu-, töö- või õppimiskoha vahetamiseks;
 − saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks.

 5. Selgitada Margo Kesale, et KarS § 69 lg 6 kohaselt, kui süüdlane hoidub kõrvale
    üldkasuliku töö tegemisest, võib kohus pöörata vangistuse täitmisele.

 6. Määrus saata avaldajale, süüdimõistetule, kohtutäiturile ning täitmiseks Tartu
    Vangla kriminaalhooldusosakonna Tartu talitusele.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

Asjaolud ja menetluse käik

Tartu Maakohtu 15.03.2010.a otsusega nr 1-10-3124 tunnistati Margo Kesa süüdi KarS § 199
lg 2 p 9 - KarS § 25 lg 2 järgi ning karistuseks mõisteti rahaline karistus 50
miinimumpäevamäära, so 2 500 krooni (159,78 eurot). Kohtuotsus jõustus 27.01.2011.a.

Sissenõudja Eesti Vabariik (Riigi Tugiteenuste Keskuse kaudu) esitas 16.12.2015.a avalduse
asenduskaristuse määramiseks. Avalduses palub sissenõudja otsustada Täitemenetluse
seadustiku § 206 lg 2 sätete alusel avalduses toodud rahalise karistuse asendamine. Kohtutäitur
on kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane katmaks vara realiseerimisega tekkivaid kulusid.
Võlgnikul on 3 286,24 euro ulatuses tasumata riiginõudeid.

Asjas pole toimunud ühtegi laekumist. Tasumata on ka sama kriminaalasja raames riigi kasuks
väljamõistetud muud rahalised nõuded ning nõuded kahes teises kohtuasjas. Täituri sõnul on
tegemist varatu isikuga. Pole tõenäoline, et isik tasuks nõuded tähtaegselt. Kui isik jääb
kohtumenetluses kättesaamatuks, siis taotleb sissenõudja isiku tagaotsitavaks kuulutamist
tulenevalt KrMS § 140 lg-st 1.

Menetlusosalise seisukoht kohtuistungil

Süüdimõistetu Margo Kesa kaitsja osavõttu kohtuistungil ei soovinud. Rahaline karistus jäi
tasumata, kuna puudusid rahalised vahendid. On nõus, et vangistus asendatakse üldkasuliku töö
tundidega. Tervis lubab tööd teha. Kuusteist üldkasuliku töö tundi saab ära teha ühe kuu
jooksul.

Määruse põhjendused

Kohus leiab, et avaldus rahalise karistuse asendamiseks on põhjendatud ja kuulub
rahuldamisele.

KrMS § 417 lg 3 sätestab, et kui süüdimõistetu ei ole tasunud rahalist või varalist karistust
määratud tähtpäevaks või osastatud rahalise karistuse tähtaegu ei ole järgitud ja rahalise või


                                          2 (4)
varalise karistuse tasumise tähtaega ei ole käesoleva seadustiku §-s 424 sätestatud korras
pikendatud ega ajatatud ning süüdimõistetul ei ole vara, millele sissenõuet pöörata, teatab
kohtutäitur hiljemalt kolme aasta möödumisel rahalise või varalise karistuse kohtutäituri
menetlusse võtmisest, kuid hiljemalt seitsme aasta möödumisel kohtuotsuse jõustumisest
maakohtule täitmise võimatusest. Kui puuduvad karistuse asendamist välistavad asjaolud,
otsustab täitmiskohtunik rahalise või varalise karistuse asendamise karistusseadustiku §-des 70
ja 71 sätestatud korras.

KarS § 70 lg 1 sätestab, kui süüdlane ei tasu talle mõistetud rahalise karistuse summat, asendab
kohus rahalise karistuse vangistusega või süüdlase nõusolekul üldkasuliku tööga käesoleva
seadustiku §-s 69 sätestatud korras või käesoleva seadustiku §-s 692 sätestatud narkomaanide
sõltuvusraviga. KarS § 70 lg 2 kohaselt vastab rahalise karistuse kolmele päevamäärale üks
päev vangistust. KarS § 69 lg 1 teise lause kohaselt vastab ühele päevale vangistusele üks tund
üldkasulikku tööd, mida ei mõisteta vähem kui viis tundi.

Margo Kesa ei ole rahalist karistust määratud tähtajaks tasunud ning rahalise karistuse täitmise
tähtaega ei ole pikendatud. Kohtule ei ole teada rahalise karistuse mittemaksmise mõjuvaid
põhjuseid. Kohtutäitur T. P. kinnitusel ei ole Margo Kesal ka vara, millele sissenõuet pöörata.
Süüdimõistetul on olnud piisavalt aega rahalise karistuse tasumiseks, kuid hoolimata sellest
pole ta nõuet tasuma hakanud. Süüdimõistetu eelneva käitumise valguses on kaheldav, et ta
hakkaks rahalist karistust ka edaspidi tasuma. Seetõttu on põhjendatud Margo Kesale mõistetud
rahaline karistus asendada vangistusega arvestusega, et rahalise karistuse kolmele
päevamäärale vastab üks päev vangistust. Margo Kesa on süüdi tunnistatud KarS § 199 lg 2 p
9 - KarS § 25 lg 2 järgi ning karistuseks mõistetud rahaline karistus 50 miinimumpäevamäära
(üks päevamäär on 50 krooni ehk 3,20 eurot), so 2 500 krooni ehk 159,78 eurot, millele KarS
§ 70 lg 2 alusel vastab (50 / 3 = 16,67) 16 päeva vangistust.

Süüdimõistetu avaldas kohtuistungil, et on nõus tegema üldkasulikku tööd ja kinnitas, et
tervislikust seisundist või muust tulenevaid takistusi üldkasuliku töö tegemisel tal ei ole.
Seetõttu peab kohus põhjendatuks asendada vangistus üldkasuliku tööga. Asendades vangistuse
süüdimõistetu nõusolekul üldkasuliku tööga, määrab kohus, et Margo Kesal tuleb teha 1 kuu
jooksul alates määruse jõustumisest 16 tundi üldkasulikku tööd.

KarS § 69 lg 4 kohaselt peab süüdlane üldkasuliku töö tegemisel järgima kontrollnõudeid ning
täitma talle pandud kohustusi vastavalt KarS §-s 75 sätestatule. KarS § 75 lg 1 kohaselt on
süüdlane käitumiskontrolli ajal kohustatud järgima järgmisi kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud vangistuse täitmisele. Vangistuse




                                          3 (4)
täitmisele pööramisel arvestatakse karistusest kantuks süüdlase tehtud üldkasulik töö, mille üks
tund võrdub ühe päeva vangistusega.

KrMS § 417 lg 3 kohaselt teavitab kohus rahalise või varalise karistuse asendamisest
süüdimõistetut ja kohtutäiturit.



/allkirjastatud digitaalselt/
Marju Persidskaja
kohtunik




                                          4 (4)
