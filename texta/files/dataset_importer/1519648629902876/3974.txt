                                                                         Kriminaalasi nr 1-16-3631




                               KOHTUMÄÄRUS

Kohus                               Tartu Maakohus

Määruse tegemise aeg ja koht        31. oktoober 2016, Jõgeva kohtumaja (istung toimus
                                    kaugkohtuistungina 27.10.2016)
Kriminaalasja number                1-16-3631

Täitmiskohtunik                     Liivi Loide

Kohtuistungi sekretär               Viivi Kalme

Prokurör                            Külli Zimm (esitas arvamuse kirjalikult)

Taotlus                             Vello Veermetsa tingimisi enne tähtaega vangistusest
                                    vabastamiseks
Süüdimõistetu                       VELLO VEERMETS

                                    isikukood 35303160357; asukoht: viibib karistuse
                                    kandmisel Tartu Vanglas; elukoht vabanemisel:
                                    xxxxxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

Jätta Vello Veermets Pärnu Maakohtu 28.04.2016. a kohtuotsusega kriminaalasjas nr 1-16-
3631 mõistetud karistuse kandmiselt tingimisi enne tähtaega vabastamata.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Vello Veermets on süüdi tunnistatud Pärnu Maakohtu 28.04.2016. a kohtuotsusega kriminaalasjas nr
1-16-3631 KarS § 199 lg 2 p 9- § 25 lg 2 järgi ja karistuseks mõistetud 3 kuud vangistust. KarS § 65
lg 1, § 64 lg 1 alusel suurendati käesoleva kohtuotsusega mõistetud ärakandmata 3-kuulist vangistust
Pärnu Maakohtu Haapsalu kohtumaja 24.09.2015. a kohtuotsusega nr 1-15-7839 mõistetud
ärakandmata karistuse 7 kuud 24 päeva vangistuse võrra, mõistes Vello Veermetsale liitkaristuseks
10 kuud 24 päeva vangistust, mille kandmise alguseks loeti 06.04.2016.
Kinnipeetava karistusaeg algas 06.04.2016 ja lõpeb 02.03.2017. KarS § 76 lg 1 p 2 alusel võib kohus
teise astme kuriteos või ettevaatamatus esimese astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud


                                                                                               1 (3)
karistusajast, kuid mitte vähem kui neli kuud. Võimalus tingimisi enne tähtaega vabaneda avanes
kinnipeetaval 18.09.2016.

Kohtule esitatud materjalidest nähtub, et Tartu Vangla ei toeta kinnipeetava Vello Veermetsa
vangistusest tingimisi enne tähtaega vabastamist.

Kohtuistungil prokurör ei osalenud, kuid esitas enda arvamuse kirjalikult. Prokuratuur nõustub Tartu
Vangla iseloomustuses toodud arvamusega ning samuti ei toeta Vello Veermetsa vangistusest
tingimisi ennetähtaegset vabastamist.

Vello Veermets avaldas, et soovib tingimisi enne tähtaega vabaneda ja asuda elama varasemasse
elukohta. Kinnipeetava sõnul vajab talu remonti, sest sai tules kahjustada, kuid praegu on olemas 3
tuba, kus saab elada. Kinnipeetav lisab, et poolel majal ei ole katust peal ja asi läheb halvemaks,
kiiresti on tarvis remonti teha. Töökohta vabaduses tal ei ole, ta on pensionär. Kinnipeetav selgitab ka
varasemate kuritegude asjaolusid ning kirjeldab suhteid lähedastega. Vello Veermets suhtleb
väidetavalt oma tütrega ja on mõelnud üles otsida varasema abikaasa.

KOHTU SEISUKOHT
KarS § 76 lg 1 p 2 alusel võib kohus teise astme kuriteos või ettevaatamatus esimese astme kuriteos
süüdlase katseajaga tingimisi enne tähtaega vangistusest vabastada, kui ta on tegelikult ära kandnud
vähemalt poole mõistetud karistusajast, kuid mitte vähem kui neli kuud.
Käesolevaks ajaks on Vello Veermets temale mõistetud karistusajast ära kandnud vähemalt poole,
kuid mitte vähem kui neli kuud. Seega esinevad formaalsed alused Vello Veermetsa tingimisi
vangistusest ennetähtaegseks vabastamiseks.
KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Vello Veermetsa on kriminaalkorras karistatud kokku üheksal korral, reaalset vangistust kannab
Vello Veermets teist korda. Käesolevalt kannab Vello Veermets karistust varguse katse eest. Karistus
on liidetud varasemalt toime pannud varguse ja ähvardamise eest mõistetud karistusega. Vello
Veermetsa on karistatud ka kehalise väärkohtlemise, varguse, mootorsõiduki ärandamise ja üliraske
kehavigastuse tahtliku tekitamise eest. Kinnipeetava käitumine on ettearvamatu, ta on kasutanu nii
vaimset kui füüsilist vägivalda ka oma lähedaste suhtes. Väärteokorras on isikut samuti erinevate
rikkumiste eest korduvalt karistatud, sh mitmel korral avaliku korra rikkumise ja eritalituste vale
väljakutsumise eest. Aastate vältel on Vello Veermets alkoholijoobes helistamistega terroriseerinud
erinevaid ametiasutusi- politseid, päästeametit, kohut, kohalikku omavalitsust, lisaks ka
kriminaalhooldajat katseajal. Kõikide kuritegude soodusteguriks on olnud alkoholi kuritarvitamine.
Isiku alkoholi tarvitamise harjumust ei õnnestunud kontrolli alla saada ka varasema otsusega
(kriminaalasi nr 1-15-7839) määratud katseajal, kui Vello Veermetsale määrati alkoholi tarvitamise
keeld. Vello Veermets rikkus keeldu järjepidevalt ning pani katseajal toime ka käesoleva uue kuriteo.
Kuritegudest rääkides on Vello Veermets ennastõigustava suhtumisega. Vello Veermets ei tunnista
kuritegude toimepanemist ja näeb nendes pigem teiste süüd.
Kuna kinnipeetav kannab alla aastast vangistust, ei ole talle koostatud individuaalset täitmiskava ning
sellest tulenevalt ei ole talle planeeritud taasühiskonnastavaid tegevusi. Vanglas on Vello Veermetsa
käitumine olnud korrektne, kehtivaid distsiplinaarkaristusi ei ole.
Vabanemise korral soovib Vello Veermets asuda elama varasemasse elukohta Hiiumaal.
Kriminaalhooldaja hinnangul on tegemist elamiskõlbmatu majaga, majas oli tulekahju. Majas puudub
elekter, poolel majal puudub katus ja ahjud on varisemisohtlikud. Maja kuulus kinnipeetava


                                                                                                   2 (3)
vanematele, pärimisasjad on käesolevalt pooleli. Vello Veermetsa õe sõnul on selleks, et vältida
tülisid Vello Veermetsaga lastud tal majas elada. Lähedased ei ole huvitatud tema suhtlemisest.
Samuti ei ole lähedased huvitatud maja korrastamisest seni kuni seal elab Vello Veermets. Hetkel ei
ole vallal pakkuda ka munitsipaalkorterit. Varasemalt on Vello Veermets elanud ka turvakodus, kuid
seal tekkis probleeme vägivalla ja turvakodu nõuete rikkumisega.
Kohus leiab, et Vello Veermetsa vabastamine enne karistuse tähtaja lõppemist ja seda sisuliselt teist
korda sama karistuse ajal, ei ole põhjendatud. Isik, keda on karistatud vangistusega, peaks arvestama,
et kogu karistusaja ära kandmine on pigem reegel ja sellest tingimisi ennetähtaegne vabastamine
selgelt erandiks. Käesolevalt selliseid erandlikke asjaolusid, mis vabastamist võimaldaks, kohtu
arvates ei esine. Vello Veermetsal on pikka aega alkoholiprobleem, millele ta ei ole suutnud
lahendust leida. Sõnades on isik valmis alkoholi tarvitamisest loobuma, kuid varasemat elukäiku
arvesse võttes on põhjust selles kahelda. Ka isiku käitumisest ja suhtumisest toimepandud
kuritegudesse ei paista motivatsiooni oma senist elukorraldust muuta. Vello Veermetsal puudub
toetav lähivõrgustik, samuti puudub sobilik elukoht.

Eelneva põhjal leiab kohus, et Vello Veermets tuleb jätta tingimisi enne tähtaega vangistusest
vabastamata.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik




                                                                                                 3 (3)
