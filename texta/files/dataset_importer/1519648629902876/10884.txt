                            KOHTUMÄÄRUS
                       Rahatrahvi asendamine üldkasuliku tööga


Kohus                            Tartu Maakohus
Määruse tegemise aeg ja koht     08. juuli 2016, Viljandi kohtumaja
Väärteoasja number                4-16-975 (kohtuvälises menetluses nr 284014000583)
                                  täiteasi nr 084/2014/3121
Lahend väärteoasjas              kohtuvälise menetleja Politsei- ja Piirivalveameti Lõuna
                                 prefektuuri 21. aprilli 2014 otsus Hannes Kraavi
                                 karistamises NPALS § 151 järgi rahatrahviga 31
                                 trahviühikut, s.o 124 eurot
Menetlus ja menetluse ese        väärteoasjas tehtud otsuse täitmine
                                 asenduskaristuse kohaldamine
Kohtunik                         Aivar Hint
Sissenõudja avalduse esitajana   Politsei- ja Piirivalveameti Lõuna prefektuur
Süüdlane                         Hannes Kraav (isikukood 39401056011; elukoht xxxxxx
                                 xxxx xxxx xxxx xxxxxxxxxx xxxx xxxxxxxxxxxx .
Kohtutäitur                      Oksana Kutšmei

RESOLUTSIOON

Juhindudes karistusseadustiku (KarS) § 69 lg 1, § 72 lg 2, väärteomenetluse seadustiku
(VTMS) § 211, kohus

määras:

1. Rahuldada PPA Lõuna prefektuuri avaldus rahatrahvi asendamiseks.
2. Asendada Hannes Kraavile kohtuvälise menetleja PPA Lõuna prefektuuri 21. aprilli
   2014 otsusega mõistetud tasumata rahatrahv 31 trahviühikut arestiga 3 (kolm) päeva
   ning asendada arest üldkasuliku tööga 5 (viis) tundi.
3. Määrata üldkasuliku töö tegemise tähtajaks 2 (kaks) kuud alates käesoleva
   kohtumääruse jõustumisest.
4. Kohtumääruse jõustumisel tuleb süüdlasel üldkasuliku töö tegemiseks pöörduda
   viivitamatult üldkasuliku töö täitmist korraldava ametniku poole.
5. Edastada määruse koopia avaldajale, süüdlasele ja kohtutäiturile; saata jõustunud
   kohtumäärus üldkasuliku töö tegemise korraldamiseks Politsei- ja Piirivalveameti
   Lõuna Prefektuurile (kusjuures personaalselt üldkasuliku töö täitmist korraldavale
   politseiametnikule).

Edasikaebamise kord ja selgitused kohtumäärusele
6. Kohtumäärust võib vaidlustada 15 päeva jooksul määruskaebuse esitamisega Tartu
   Maakohtul Viljandi kohtumajale.
7. Üldkasuliku töö tegemiseks süüdlasel pöörduda Politsei- ja Piirivalveameti Lõuna
   prefektuuri ennetus- ja menetlustalituse menetlusteenistuse vanemspetsialist Anžela
   Murumägi (üldkasuliku töö täitmist korraldav ametnik) poole (asukoha aadress Tartu,
   Riia 132-A216; kontaktandmed: e-post anzela.murumagi@politsei.ee; telefon 730 8786
   või 5770 5922).
8. Üldkasuliku töö tegemisest kõrvale hoidumisel või üldkasuliku töö rikkumise
   tuvastamisel on Politsei- ja Piirivalveamet õigustatud VTMS § 2103 lg 1 kohaselt
   esitama kohtule taotluse üldkasuliku töö katkestamiseks ja ettepanekuks aresti
   täitmisele pööramiseks, esitades kohtule andmed rikkumise asjaolude kohta, tehtud
   üldkasuliku töö tundide arvu ning süüdlase seletuse kohta. Selgitada, et vastavalt KarS
   § 69 lg 6, kui süüdlane hoiab üldkasulikust tööst kõrvale, võib kohus pöörata aresti
   täitmisele.


ASJAOLUDE KIRJELDUS JA KOHTU PÕHJENDUSED

I Asjaolud

Kohaldatud rahatrahvi täitemenetluses on sissenõudja esitanud Tartu Maakohtule Viljandi
kohtumaja kaudu avalduse süüdlasele mõistetud tasumata rahatrahvi asendamise otsustamiseks
arestiga. Süüdlase kohta on jõustunud otsus karistamises rahatrahviga. Sissenõudja on saatnud
rahatrahvi täitmiseks kohtutäiturile ning täitemenetlust on alustatud 23.09.2014. Kohtutäitur on
TMS § 201 lg 1 kohaselt 02.02.2016 sissenõudjat teavitanud täitmise võimatusest. Kohtutäituri
väitel võlgnikul puudub vara, millele sissenõuet pöörata. Kohtutäituri teatisest nähtub tasumata
rahatrahv 31 trahviühikut – 124 eurot. Sissenõudja on võlgniku kohtusse kutsumiseks avaldanud
võlgniku elukoha aadressi.

Süüdlane kaitsja osalemist asenduskaristuse kohaldamise menetluses ei taotlenud. Süüdlane
avaldas, et rahatrahv on tasumata. Süüdlane nõustus kohtus üldkasuliku töö tegemisega. Selleks
nõustus ta pöörduma kohtu nimetatud üldkasulikku tööd korraldava politseiametniku poole
kohtu määratud tähtajaks. Samuti andis süüdlane kohtule oma aadressi ja kontaktandmed, mille
kaudu on üldkasulikku tööd korraldaval politseiametnikul temaga võimalik ühendust saada.

II Kohtu põhjendused

Kohtul tuleb lahendada sissenõudja avaldus süüdlasele väärteos määratud rahatrahvis
asenduskaristuse kohaldamine. Avaldusest tuleneva kohtuliku menetluse esemeks ei ole süüdlase
vara kindlakstegemine ja selle hindamine. Süüdlasel vara olemasolu või puudumise on
täitemenetluses kindlaks teinud kohtutäitur.

Täitemenetluse seadustiku (TMS) § 201 lg 1 kohaselt kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.
VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.


                                                2
VTMS § 211 lg 11 kohaselt rahatrahvi asendamise arestiga või üldkasuliku tööga lahendab
maakohus süüdlase osavõtul. Kohtusse kutsutakse süüdlase taotlusel kaitsja ning kuulatakse ära
tema arvamus.
KarS § 72 lg 1 kohaselt kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti. Kui süüdlasele määratud või mõistetud rahatrahv on kolm kuni üheksa trahviühikut,
arvestatakse rahatrahv üldkasuliku tööga asendamisel vastavaks ühele päevale arestile.
KarS § 72 lg 3 kohaselt rahatrahvi arestiga asendamise korral on aresti alammäär üks päev.
KarS § 69 lg 1 kohaselt kohus võib aresti või kuni kaheaastast vangistust mõistes või käesoleva
seadustiku §-s 73 või 74 sätestatud korras tingimisi kohaldatud vangistust täitmisele pöörates
asendada selle üldkasuliku tööga. Ühele päevale arestile või vangistusele vastab üks tund
üldkasulikku tööd, mida ei mõisteta vähem kui viis tundi. Arest või vangistus asendatakse
üldkasuliku tööga üksnes süüdlase nõusolekul.

Kohus leiab, et avaldus on põhjendatud ja kuulub rahuldamisele. Avaldaja on sissenõudjana
usaldusväärselt esitanud kohtule asjaolud, et süüdlane ei ole tähtaegselt rahatrahvi tasunud.
Esinevad TMS §-s 201 sätestatud asjaolud. Täitemenetluses on osutunud rahatrahvi täitmine
võimatuks. See nähtub täitemenetlusest ja süüdlase enda kohtus avaldatust. Süüdlasel tasumata
rahatrahv 31 trahviühikut, mis tuleb juhindudes VTMS § 211 lg-st 1 ja KarS § 72 alusel
asendada asenduskaristusena arestiga 3 päeva. Arvestades süüdlase nõusolekut üldkasulikuks
tööks on põhjendatud KarS § 69 kohaselt asendada süüdlasele kohaldatav arest 3 päeva
üldkasuliku tööga 5 tundi.

VTMS § 2071 lg 1 ja 2 kohaselt üldkasuliku töö täitmisele pööramiseks saadetakse jõustunud
kohtulahend süüdlase elukoha järgsele prefektuurile ja kohtulahendi saanud prefekt määrab
ametniku, kelle ülesanne on kontrollida süüdlase üldkasuliku töö tegemist. Kohtu andmetel on
selleks ametnikuks Lõuna prefektuuri ennetus- ja menetlustalituse menetlusteenistuse
vanemspetsialist Anžela Murumägi.
KarS § 69 lg 6 sätestab, et juhul, kui süüdlane hoiab üldkasulikust tööst kõrvale, võib karistust
täideviiv ametnik teda kirjalikult hoiatada või kohus pikendada töö tegemise tähtaega, arvestades
KarS § 69 lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti täitmisele. Aresti täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva arestiga. Alla kümne päevase aresti täitmisele
pööramise korral arvestatakse karistusest kantuks süüdlase tehtud üldkasuliku töö tunnid
proportsionaalselt mõistetud arestiga.



(allkirjastatud digitaalselt)


Aivar Hint
Kohtunik




                                               3
