                            KOHTUOTSUS
                               EESTI VABARIIGI NIMEL
                                 Kokkuleppemenetluses

 Kohus                             Tartu Maakohus

 Otsuse tegemise aeg ja koht       14.juunil 2016. a, Tartu kohtumaja


 Kriminaalasja number              1-16-4515

 Kohtunik                          Peet Teidearu
 Sekretär                          Heli Nurmoja
 Prokurör                          Jüri Vissak
 Kriminaalasi                      Maarja Laanemetsa süüdistuses karistusseadustiku (KarS)
                                   § 217 lg. 1 ja KarS § 156 lg. 1 järgi kokkuleppemenetluses
 Kannatanu                         L.L. (ik: XXXX; XXXX)
 Süüdistatav                       Maarja Laanemets
                                   Ik: 48411286014; elukoht: XXXX ; tõkendit kohaldatud ei
                                   ole
                                   Kristi Haas
 Kaitsja kohtueelses menetluses
Juhindudes kriminaalmenetluse seadustiku (KrMS) §-dest 180, 239- 250 , kohus

                                       otsustas:
Süüdi tunnistada Maarja Laanemets KarS §-de 217 lg 1 ja 156 lg 1 järgi ja mõista
karistuseks 2 (kaks) kuud vangistust.
Lähtudes KarS §-st 73 lg 1 ei pöörata mõistetud vangistust täielikult täitmisele kui Maarja
Laanemets ei pane 1 (ühe) aasta pikkuse katseaja jooksul toime uut tahtlikku kuritegu.

KrMS § 180 lg. 1 alusel välja mõista Maarja Laanemetsalt menetluskuluna kaitsjatasu
kohtueelses menetluses 48(nelikümmend kaheksa) eurot, sundraha 645(kuussada
nelikümmend viis) eurot.
KrMS § 180 lg. 3 alusel ajatada Maarja Laanemetsale menetluskulude tasumine ühele
aastale, alates kohtuotsuse jõustumisest.
 Menetluskulud tuleb tasuda kohtu poolt määratud tähtaja jooksul pärast kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 33311500014375.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul pärast
kohtuotsuse jõustumist pööratakse kohtuotsus kohtutäituri kaudu sundtäitmisele.
Sundtäitmisega kaasnevad süüdimõistetule täitemenetluse kulud.

Edasikaebamise kord
Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA
KrMS § 249 (Süüdimõistva kohtuotsuse põhiosa kokkuleppemenetluses) kohaselt kohtuotsuse
põhiosas märgitakse: 1) millises süüdistuses kohus süüdistatava süüdi mõistab ning 2)
kokkuleppe sisu.
Kokkulepe, sõlmitud Lõuna Ringkonnaprokuratuuris 16.mail 2016

Kuriteo asjaolud:
Maarja Laanemetsa süüdistatakse selles, et tema
   • jaanuaris 2015 sisenes Tartus oma arvutist Interneti kaudu ebaseaduslikult L.L.
       suhtlusvõrgustikus www.facebook.com asuvale kontole, kus luges ja pildistas L.L.
       privaatvestlusi.
Sellega pani Maarja Laanemets toime arvutisüsteemile ebaseadusliku juurdepääsu hankimise
kaitsevahendi kõrvaldamise teel, so KarS § 217 lg 1 järgi kvalifitseeritava kuriteo.

Peale selle süüdistatakse Maarja Laanemetsa selles, et tema
   • olles jaanuaris 2015 Tartus oma arvutist Interneti kaudu sisenenud L.L. suhtlus-
       võrgustikus www.facebook.com asuvale kontole, luges ebaseaduslikult L.L.
       www.facebook.com kontol asuvaid privaatseid vestlusi, pildistas neid ning saatis
       19.01.2015 edasi K.M..
Sellega pani Maarja Laanemets toime sidevahendi abil edastatud sõnumi saladuse rikkumise,
s.o KarS § 156 lg 1 järgi kvalifitseeritava kuriteo.

4.Kuriteoga tekitatud kahju laad ja suurus:
Kahju ei ole, tsiviilhagi ei ole.

5.Karistuse liik ja määr:
KarS §-de 217 lg 1 ja 156 lg 1 järgi ettenähtud kuriteo toimepanemise eest nõuab
prokurör KarS § 63 lg 1 alusel kohtus süüdistatavale karistuseks 2 (kaks) kuud vangistust.
Lähtudes KarS §-st 73 lg 1 ei pöörata mõistetud vangistust täielikult täitmisele kui Maarja
Laanemets ei pane 1 (ühe) aasta pikkuse katseaja jooksul toime uut tahtlikku kuritegu.
6. Süüdistatava poolt hüvitatavad kriminaalmenetluse kulud:


                                                                                                2
    •   Riigi õigusabi tasu – kohtueelses menetluses KrMS § 175 lg 1 p 4 alusel kaitsjale
        määratud tasu suurus on 48 (nelikümmend kaheksa) eurot, millele lisandub
        kohtumenetluses välja mõistetav kaitsjatasu.
    • Kohtumenetluses süüdimõistva kohtuotsuse korral KrMS § 179 lg 1 p 2 järgi
        kohtuotsusega kaasnev sundraha 1,5 kuupalga alammäära ehk 645 (kuussada
        nelikümmend viis) eurot
Vastavalt kokkuleppele tulevad eelnimetatud kriminaalmenetluse kulud, mis koosnevad
riigi õigusabi tasust ja sundrahast, ära tasuda 1 (ühe) aasta jooksul arvates kohtuotsuse
jõustumisest.

7. Konfiskeerimisele kuuluv vara:
Ei ole

8.Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning
jõudsid kokkuleppele prokuröri poolt kohtus nõutava karistuse liigis ja määras.

9. Süüdistatava taotlus kaitsja osavõtu osas kohtumenetluses vastavalt KrMS § 45 lg 4 p-le 1:
Süüdistatav ei taotle kaitsja osavõttu kohtumenetluses.

Menetlus kohtus
Kohtuistungil 14. juunil 2016 andis prokurör Jüri Vissak ülevaate sõlmitud kokkuleppest ning
jäi kokkuleppe juurde, selgitades karistuse kohaldamist ja menetluskulude nõuet.
 Süüdistatav Maarja Laanemets kinnitas , et süüdistus ja tõendid on temale arusaadavad ning
tema poolt sõlmitud kokkulepe 16.05.2016 on temale arusaadav. Kokkulepe vastab tema
tahtele, ta jääb kokkuleppe juurde ning kokkuleppe võib kohtuotsusele aluseks võtta.

Kohus on seisukohal, et käesolevas kriminaalasjas sõlmitud kokkulepe vastab
kriminaaltoimikus olevatele tõenditele, süüdistatava Maarja Laanemetsa tahtele, kokkuleppe
sõlmimisel on järgitud menetlusnorme ning selle kokkuleppe võib kohtuotsusele aluseks võtta.
Kohus nõustub karistuse liigi ja määraga ning karistuse tingimisi kohaldamisega.
Süüdi tunnistada Maarja Laanemets KarS § 217 lg. 1 ja § 156 lg. 1 järgi ning karistada teda
kokkuleppes toodud tingimusliku karistusega.

Menetluskulud
KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu.
Kohus lähtub menetluskulude väljamõistmisel menetluspoolt vahel kokku lepitud kohtukulude
suurusest ja hüvitamise korrast.

Lähtudes eeltoodust on käesolevas asjas menetluskuludeks:
Kaitsjatasu kohtueelses menetluses 48 €, sundraha vastavuses KrMS § 179 lg. 1 p, 2- 645 €.
KrMS § 180 lg. 3 alusel ajatada vastavuses kokkuleppega Maarja Lanemetsale menetluskulude
tasumine ühele aastale, sest menetluskulude korraga või lühema ajaga tasumine on
süüdimõistetule ebamõistlikult koormav.

Kohtunik Peet Teidearu
/allkirjastatud digitaalselt/



                                                                                            3
