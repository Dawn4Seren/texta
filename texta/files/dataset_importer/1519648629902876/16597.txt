                         KOHTUMÄÄRUS
 Kohus                              Pärnu Maakohus, Pärnu kohtumaja
 Kohtunik                           Heli Käpp
 Kohtujurist                        Egert Übner
 Määruse tegemise aeg ja koht       03.05.2016, Pärnu
 Tsiviilasja number                 2-15-16185
 Tsiviilasi                         Janika Albergi pankrotiasi
 Menetlustoiming                    Pankrotimenetluse lõpetamine raugemisega, kohustustest
                                    vabastamise menetluse algatamine, kirjalik menetlus

 Menetlusosalised ja nende          Avaldaja-võlgnik: Janika Alberg (isikukood xxxxxxxxxxx,
 esindajad                          elukoht xxxxx x-xx, xxxxxx, xxxxx xxxxxxx xxxxx; e-post:
                                    xxx)
                                    Pankrotihaldur Ly Müürsoo (pankrotihalduri tunnistus nr 80,
                                    OÜ Sentire M.K., Väike-Ameerika 8 – 203, Tallinn 10129, e-
                                    post: lyy.myyrsoo@mail.ee)
 RESOLUTSIOON
1. Lõpetada Janika Albergi (Alberg, isikukood xxxxxxxxxxx) pankrotimenetlus pärast pankroti
väljakuulutamist raugemise tõttu.
2. Kinnitada Janika Albergi pankrotimenetluses pankrotihaldur Ly Müürsoo 08.04.2016
koostatud aruanne ning selle lisana Janika Alberg võlausaldajate nõuete osad, mille ulatuses
võlausaldajad ei ole pankrotimenetluses raha saanud:
 Nr         Võlausaldaja            Tunnustatud    Nõude tunnustamise       Saamatajääv
                                   nõuete summa      rahuldamisjärk        summa eurodes
                                                      (PankrS järgi)
 1    Eesti   Vabariik    Riigi        1433,07 €   § 153 lg 1 p 2 järgus          1433,07
      Tugiteenuste     Keskuse
      kaudu
 2    OÜ Eurex Finants                  975,10 €   § 153 lg 1 p 2 järgus           975,10
 3    MiniCredit AS                     742,36 €   § 153 lg 1 p 2 järgus           742,36
 4    Kohtutäitur Eha Nikker            111,62 €   § 153 lg 1 p 2 järgus           111,62
 5    OÜ Koduliising                    433,40 €   § 153 lg 1 p 2 järgus           433,40
 6    Kohtutäitur Kersti Kaljula        388,44 €   § 153 lg 1 p 2 järgus           388,44
 7    BIGBANK AS                        399,45 €   § 153 lg 1 p 2 järgus           399,45
                                                                      Tsiviilasi nr 2-15-16185

 8    Kohtutäitur Svetlana Põld        166,43 €   § 153 lg 1 p 2 järgus              166,43
 9    Dominus Inkasso OÜ               369,67 €   § 153 lg 1 p 2 järgus              369,67
 10   Eesti Vabariik Politsei- ja      191,73 €   § 153 lg 1 p 2 järgus              191,73
      Piirivalveameti kaudu
 11   Telia Eesti AS (endine           933,62 €   § 153 lg 1 p 2 järgus              933,62
      ärinimi AS Eesti Telekom)
 12   Telia Eesti AS (endine          1743,06 €   § 153 lg 1 p 2 järgus            1743,06
      ärinimi AS Eesti Telekom)
 13   Consortio Fashion Group         1083,51 €   § 153 lg 1 p 2 järgus            1083,51
      OÜ
 14   Folkefinans AS Eesti             404,01 €   § 153 lg 1 p 2 järgus              404,01
      filiaal (endine ärinimi
      Folkia AS Eesti filiaal)
 15   M.K.                            3020,92 €   § 153 lg 1 p 2 järgus            3020,92
 16   ERA Liisingu                     322,23 €   § 153 lg 1 p 2 järgus              322,23
      Inkassoteenused AS
 17   OÜ Aktiva Finants                282,11 €   § 153 lg 1 p 2 järgus              282,11
      KOKKU NÕUDED                  13 000,73 €                                 13 000,73 €
Võlgnik Janika Alberg ei ole ühelegi nõudele vastuväiteid esitanud.

3. Jätta Janika Albergi pankrotimenetluses menetluskulud võlgniku kanda.

4. Määrata Janika Albergile pankrotihalduri Ly Müürsoo töötasu suuruseks x eurot (lisandub
käibemaks summas x €).
5. Anda Janika Albergile riigipoolset menetlusabi pankrotihalduri tasu ja kulude kokku
summas xeurot (sh käibemaks x eurot) tasumiseks ja maksta see summa Janika Albergi
pankrotihalduri Ly Müürsoo tasu ja kulude katteks menetlusabi korras välja riigi vahenditest
OÜ-le Sentire MK (registrikood 10539935, arvelduskonto nr EE452200221011718199 Swedbank
AS-is), mille kaudu pankrotihaldur Ly Müürsoo tegutseb.

6. Vabastada Janika Alberg saadud menetlusabi riigituludesse hüvitamise kohustusest x euro ja
sellele lisanduva käibemaksu x euro ulatuses (kokku x euro ulatuses).

7. Saadud menetlusabi osaliseks hüvitamiseks mõista Janika Albergilt riigituludesse välja 357,60
eurot (sisaldab käibemaksu), mis tuleb Janika Albergil tasuda riigituludesse kohtumääruse
jõustumisest alates 12 kuu jooksul võrdsete osamaksetena (29,80 eurot kuus).

8. Riigi kasuks väljamõistetud menetluskulude osamaksete tasumisega viivitamise korral tuleb
Janika Albergil tasuda viivist VÕS § 113 lg 1 teises lauses sätestatud ulatuses alates
kohtumääruse jõustumisest kuni täitmiseni.
9. Vabastada Ly Müürsoo Janika Albergi pankrotihalduri kohustustest.
10. Määrus toimetada kätte menetlusosalistele ja saata Rahandusministeeriumile.
11. Algatada menetlus võlgniku Janika Albergi pankrotimenetluses täitmata jäänud
kohustustest vabastamiseks. Jätta usaldusisik määramata ning kohustada võlgnikku ennast
täitma usaldusisiku kohustusi.

                                                                                         2 (3)
                                                                          Tsiviilasi nr 2-15-16185

Pärast võlgniku kohustustest vabastamise menetluse algatamisest viie aasta möödumist otsustab kohus
võlgniku taotlusel tema pankrotimenetluses täitmata jäänud kohustustest vabastamise. Kohus võib
oma kohustusi nõuetekohaselt täitnud võlgniku asjaolusid arvestades vabastada pankrotimenetluses
täitmata jäänud kohustustest ka enne viie aasta möödumist menetluse algatamisest, kuid mitte enne
kolme aasta möödumist menetluse algatamisest, eelkõige kui võlgnik on oma kohustusi menetluse ajal
nõuetekohaselt täitnud ja rahuldanud võlausaldajate nõudeid arvestatavas ulatuses. (PankrS § 175 lg
1, lg 11).
11.1. Usaldusisiku kohustused menetluse kestel PankrS § 172 ja 173 järgi:
Usaldusisiku ülesannetes on võlgnikul Janika Albergil õigus jätta endale 25% (kakskümmend viis
protsenti) töö- või teenistussuhtest või muust sarnasest suhtest saadud tulust või ettevõtlusest saadud
tulust, samuti tulu, millele seadusest tulenevalt ei saa pöörata sissenõuet. Saadud tulust (arvestamata
tulu, millele seadusest tulenevalt ei saa pöörata sissenõuet) 75% peab usaldusisiku ülesannetes võlgnik
hoidma oma ülejäänud varast eraldi ja vastavalt jaotusettepanekus ettenähtud jaotistele üks kord aastas
võlausaldajatele välja maksma.
11.2. Võlgniku kohustused menetluse kestel PankrS § 173 järgi:
- Võlgnik on kohustatud tegelema mõistlikult tulutoova tegevusega ja, kui tal sellist tegevust ei ole,
siis seda otsima. Mõistlikult tulutoova tegevuse otsimist peab võlgnik olema suuteline kohtule
tõendama.
- Võlgnik peab viivitamatult teatama kohtule igast elu- ja tegevuskoha vahetusest, mitte varjama
saadud tulusid ning vara, andma kohtu nõudel teavet oma tegevuse või selle otsimise, oma
sissetulekute ja vara kohta.
- Võlgniku töö- või teenistussuhtest või muust sarnasest suhtest saadud tulu või ettevõtlusest saadud
tulu nõuded loetakse loovutatuks usaldusisikule. Usaldusisikuna peab Janika Alberg sellest tasude
maksmiseks kohustatud isikutele teatama.
Janika Alberg ei pea võlausaldajatele välja maksmiseks oma muust varast eraldi hoiustama tulu,
millele seadusest tulenevalt ei saa pöörata sissenõuet. Pärimise teel saadu väärtusest on võlgnik Janika
Alberg kohustatud võlausaldajate jaoks hoiustama poole.
12. Kohus kohustab Janika Albergi enda usaldusisiku ülesannetes esitama üks kord aastas
kohtule aruande võlgniku kohustuste ja usaldusisiku ülesannete täitmise kohta, (sh andmed
saadud sissetulekute, varalise seisundi muutuste kohta aruandeperioodil, võlausaldajate jaoks
hoiustatud ja väljamakstud summade kohta, mõistlikult tulutoova tegevuse otsimise jms kohta).
Esimene aruanne tuleb esitada 01. maiks 2017.
13. Avaldada pankrotimenetluse lõpetamise teade väljaandes Ametlikud Teadaanded.
Edasikaebamise kord
Määruse peale võib võlgnik esitada määruskaebuse Tallinna Ringkonnakohtule Pärnu Maakohtu
kaudu 15 päeva jooksul kohtumääruse kättetoimetamisest alates.
Menetlusabi andmise ja saadud menetlusabi riigituludesse väljamõistmise osas võivad samas
korras määruskaebuse esitada võlgnik ja Eesti Vabariik Rahandusministeeriumi või valdkonna
eest vastutava ministri määratud Rahandusministeeriumi valitsemisala asutuse kaudu.
Menetluskulude hüvitamise määruse peale võib esitada määruskaebuse, kui kaebuse hind ületab
64 eurot.


/allkirjastatud digitaalselt/

Heli Käpp
Kohtunik
                                                                                              3 (3)
