                                                                    Väärteoasi nr 4-16-2489




                           KOHTUMÄÄRUS

Kohus                             Tartu Maakohus


Määruse tegemise aeg ja koht      28. aprill 2016 Jõgeva kohtumaja (istung toimus
                                  kaugkohtuistungina)
Kohtunik                          Liivi Loide


Kohtuistungisekretär              Viivi Kalme

                                  Nadežda Bõstrova
Tõlk
Väärteoasja number                4-16-2489
Väärteoasi                        Politsei- ja Piirivalveameti Lõuna prefektuuri avaldus Jüri
                                  Kuzminile asenduskaristuse kohaldamiseks
Süüdlane                          JÜRI KUZMIN
                                  Isikukood: 37610032750, asukoht: Tartu Vangla, elukoht:
                                  xxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON
KarS § 72 lg 1, 2 alusel asendada Jüri Kuzminile 28.07.2014. a otsusega väärteoasjas nr
249014001620 määratud rahatrahv 100 eurot, mis on 25 trahviühikut, 3 (kolm) päeva
arestiga.

VTMS § 205 lg 2 kohaselt määrata Jüri Kuzmini asenduskaristus kandmisele
viivitamata jätkuvalt pärast talle kriminaalasjas nr 1-15-3395 karistuseks mõistetud
vangistuse kandmiselt vabanemist.

Kohtumäärus tuleb edastada Politsei- ja Piirivalveameti Lõuna prefektuurile, kohtutäitur Ivi
Kalmetile ja Jüri Kuzminile.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.


                                                                                        1(2)
ASJAOLUD JA MENETLUSE KÄIK

28.07.2014 määras Lõuna prefektuur väärteoasjas nr 249014001620 Jüri Kuzminile rahatrahvi
25 trahviühikut, s.o 100 eurot. Otsus jõustus 12.08.2014. Kuna süüdlane ei tasunud rahatrahvi
vabatahtlikult, alustati 29.08.2014 tema suhtes täitemenetlus nr 047/2014/1054. 01.03.2016
teavitas kohtutäitur Ivi Kalmet kohtuvälist menetlejat rahatrahvi täitmise võimatusest.
30.03.2016 esitas kohtuväline menetleja kohtule avalduse, milles palus juhindudes KarS § 72
ja TMS § 201 otsustada tasumata rahatrahvi summas 100 eurot asendamine arestiga.

28.04.2016 kohtuistungil avaldas Jüri Kuzmin, et ta on nõus rahatrahvi asendamisel pärast
vangistust aresti kandma.

KarS § 72 lg 1 sätestab, et kui süüdlane ei tasu talle määratud rahatrahvi, asendab kohus selle
tasumata osas arestiga või süüdlase nõusolekul üldkasuliku tööga käesoleva seadustiku §-s 69
sätestatud korras.
Jüri Kuzmin ei ole tasunud talle karistuseks määratud rahatrahvi ja ei ole selleks enda sõnul
võimeline ka praegu. Jüri Kuzmin kannab karistust Tartu Vanglas, mistõttu puudub tal
võimalus sissetuleku hankimiseks. Lisaks käesolevas asjas tasumata rahatrahvile on Jüri
Kuzminil ka teisi rahalisi kohustusi, mida ta ei ole nõuetekohaselt täitnud.
Eelnevast tulenevalt leiab kohus, et rahatrahv tuleb asendada teiseliigilise karistusega, s.o
arestiga.

Jüri Kuzminile määrati karistuseks rahatrahv 100 eurot, s.o 25 trahviühikut. KarS § 72 lg 2
kohaselt vastab 25 trahviühikule 3 päeva aresti.

Jüri Kuzmin kannab praegu karistust Tartu Vanglas. Selleks, et tagada asenduskaristuse
tähtaegne kandmine, tuleb karistus pöörata täitmisele vahetult peale vangistusest vabastamist.
Selle korraldamiseks tuleb informeerida vanglat ja arestimaja.

Kohus lähtub määruse tegemisel KarS § 72.

/allkirjastatud digitaalselt/
Kohtunik




                                                                                          2(2)
