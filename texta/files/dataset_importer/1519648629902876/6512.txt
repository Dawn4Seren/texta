                              KOHTUMÄÄRUS

Kohus                               Viru Maakohus

Määruse tegemise aeg ja koht        22.09.2016, Rakvere kohtumajas

Kohtuasja number                    4-16-6628

Kohtunik                            Anu Ammer

Kohtuasi                            Maksu- ja Tolliameti avaldus Feliks Kruusamägile
                                    määratud rahatrahvi asendamiseks

Avalduse esitaja                    Eesti Vabariik Maksu- ja Tolliameti kaudu, asukoht Lõõtsa
                                    8a Tallinn

Menetlusalune isik                  FELIKS KRUUSAMÄGI, isikukood 358, elukoht teeääre
                                    3 Padu küla Laekvere vald-Viru Maakond

Kohtuistungi toimumise aeg          22.09.2016, avalikul kohtuistungil

Resolutsioon

        Rahuldada Maksu- ja Tolliameti 12.09.2016 avaldus ja asendada Maksu- ja Tolliameti
nimel Tollikorralduse osakonna Põhja liikuvkontrollitalituse 10.06.2015 otsusega väärteoasjas nr
930015001175 Feliks Kruusamägile VKEMS § 62 lg 1 alusel 100 trahviühiku ulatuses, s.o
summas 400,00 eurot määratud rahatrahv 10 päevase arestiga.
        KarS § 69 lg 1 alusel asendada määratud arest 10 tunni üldkasuliku tööga, mille tegemise
tähtajaks määrata 1 kuu alates kohtumääruse jõustumisest.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

ASJAOLUD JA KOHTUMÄÄRUSE PÕHJENDUSED

       Maksu- ja Tolliamet esitas kohtule avalduse asendada Feliks Kruusamägile määratud
rahatrahv arestiga.
       Maksu- ja Tolliameti nimel Tollikorralduse osakonna Põhja liikuvkontrollitalituse
10.06.2015 otsusega väärteoasjas nr 930015001175 määrati Feliks Kruusamägile VKEMS § 6 2 lg
1 alusel trahv 100 trahviühiku ulatuses, s.o summas 400,00 eurot. Kohtuvälise menetleja otsus
rahatrahvi määramise kohta jõustus ja kuna menetlusalune isik trahvi ei tasunud, suunati nõue
täitemenetlusse.

                                                                                              1
       Täitemenetluse käigus on trahv laekumata. Maksuhaldur teatas kohtuvälisele menetlejale
eelnimetatud rahatrahvi täitmise võimatusest Täitemenetluse seadustiku § 201 lg1 järgi.
        TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Maksu- ja Tolliamet sissenõudjana kohtule avalduse asenduskaristuse
määramiseks.

       Kohtuistungil kinnitas Feliks Kruusamägi, et rahatrahv on täies ulatuses tasumata ning ka
käesoleval ajal puuduvad rahalised vahendid selle tasumiseks ning ta nõustus temale
asendusaresti kohaldamisega, kuid taotles aresti asendamist üldkasuliku tööga.

        VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata.
        KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS § 69
sätestatud korras. KarS § 72 lg 2 kohaselt vastab rahatrahvi kümnele trahviühikule üks päev
aresti.
        KarS § 69 sätete kohaselt võib kohus aresti mõistes, süüdlase nõusolekul asendada selle
üldkasuliku tööga, arvestusega, et ühele päevale arestile vastab üks tund üldkasulikku tööd, mida
ei mõisteta vähem kui viis tundi. Üldkasuliku töö tegemise tähtaeg väärteoasjades ei tohi ületada
kahtteist kuud.
        KarS 69 lg 6 järgi, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

        Kohus, olles tutvunud kohtule esitatud avalduse ja selle lisadega, kuulanud ära
menetlusaluse isiku, leiab, et esitatud avaldus on põhjendatud ja kuulub rahuldamisele ning
kohus asendab määratud rahatrahvi 100 trahviühiku ulatuses, s.o summas 400 eurot, 10 päevase
arestiga, mille KarS § 69 alusel asendab 10 tunni üldkasuliku tööga, mille tegemise tähtajaks
määrata 1 kuu alates kohtumääruse jõustumisest.

/allkirjastatud digitaalselt/

Anu Ammer
kohtunik




                                                                                                  2
