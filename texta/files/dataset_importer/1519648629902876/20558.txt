                          KOHTUOTSUS
                                EESTI VABARIIGI NIMEL
                                  TAGASELJAOTSUS
Kohus                                Tartu Maakohus
Kohtunik                             Marian Priks
Otsuse avalikult
teatavakstegemise aeg ja koht        23. märts 2016, Tartu kohtumaja kantselei
Tsiviilasja number                   2-16-421
Tsiviilasi                           Hydroseal OÜ hagi OÜ Renvec vastu võla
                                     väljamõistmiseks
Tsiviilasja hind                     1940,86 eurot
Menetlusosalised ja nende            hageja: Hydroseal OÜ (rk 10628283; asukoht
esindajad                            Tiksoja 9, Tähtvere, Tartumaa), seaduslik esindaja:
                                     juhatuse liige Gerri Kulp (e-post gerri@hydroseal.ee)
                                     kostja:     OÜ Renvec (rk 12267984; asukoht
                                     Vitamiini 4, Tartu; e-post info@renvec.eu), seaduslik
                                     esindaja: juhatuse liige Andrus Paul
Menetluse liik                       kirjalik menetlus

RESOLUTSIOON
1. Hagi rahuldada tagaseljaotsusega.
2. Välja mõista OÜ-lt Renvec arvete nr 150224, 150225, 150228, 150265 ja 150290
   alusel tasumata põhivõlg 1940,86 eurot Hydroseal OÜ kasuks.
3. Tunnistada otsus tagatiseta viivitamata täidetavaks.
4. Toimetada otsus kätte pooltele.
Menetluskulude jaotus ja kindlaksmääramine
5. Jätta menetluskulud OÜ Renvec kanda.
6. Välja mõista OÜ-lt Renvec riigilõiv 225 eurot Hydroseal OÜ kasuks.
Kaja esitamine
7. Kostja võib esitada Tartu Maakohtule tagaseljaotsuse peale kaja, kui tema tegevusetus,
   mis oli tagaseljaotsuse tegemise aluseks, oli tingitud mõjuvast põhjusest. Kaja võib
   esitada sõltumata mõjuva põhjuse olemasolust, kui hagi oli kostjale või tema
   esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus
   toimetatakse kätte avalikult, võib kaja esitada 30 päeva jooksul alates päevast, kui
   kostja sai tagaseljaotsusest või selle täitmiseks algatatud täitemenetlusest teada. Kajalt
   tasutakse kautsjon, mis vastab riigilõivule poolelt hagihinnalt, kuid mitte vähem kui
   100 eurot ja mitte rohkem kui 1500 eurot. Kajale tuleb lisada kõik asja
    ettevalmistamise lõpuleviimiseks vajalik koos dokumentide ja nende lisade
    ärakirjadega vastavalt menetlusosaliste arvule.
Apellatsioonkaebuse esitamine
8. Hageja võib esitada otsuse peale apellatsioonkaebuse Tartu Ringkonnakohtule
   30 päeva jooksul alates otsuse kättetoimetamisest, kuid mitte hiljem kui viie kuu
   möödumisel otsuse avalikult teatavakstegemisest. Kaebus võidakse lahendada
   kirjalikus menetluses, kui kaebuses ei taotleta selle lahendamist istungil.
Selgitus menetlusabi taotlejale
9. Seaduses sätestatud tähtaja järgimiseks peab menetlusabi taotleja tegema tähtaja kestel
   ka menetlustoimingu, mille tegemiseks ta menetlusabi taotleb, eelkõige esitama
   kaebuse. Kaebuse põhjendamiseks või riigilõivu tasumiseks või kaebuses esineva
   sellise puuduse kõrvaldamiseks, mis on seotud menetlusabi taotlemisega, annab kohus
   mõistliku tähtaja pärast menetlusabi andmise taotluse lahendamist, kui nimetatud
   taotlus ei olnud esitatud põhjendamatult või tähtaja pikendamise eesmärgil.

KIRJELDAV JA PÕHJENDAV OSA
10. Tsiviilkohtumenetluse seadustiku (TsMS) § 444 lg 3 alusel teeb kohus otsuse
    kirjeldava ja põhjendava osata.
11. Kostja seaduslikule esindajale on asja menetlusse võtmise määrus ja kirjaliku vastuse
    nõue toimetatud kätte elektrooniliselt 26.02.2016 (tlk 44). Kostja ei ole hagile
    tähtaegselt vastanud.
12. Tsiviilasja materjalidest nähtuvalt on hageja menetluskuluks vaid riigilõiv. Hageja on
    tasunud riigilõivu 250 eurot (tlk 1, 38). Hagi lõplikuks hinnaks on 1940,86 eurot
    (tlk 39-40), millelt tuleb riigilõivuseaduse § 59 lg 1 ja lisa 1 järgi tasuda riigilõivu
    225 eurot. Seega tuleb kostjalt mõista hageja kasuks välja riigilõiv 225 eurot.
    TsMS § 150 lg 1 p 1 ja lg 4 alusel on hagejal õigus taotleda kohtult enam tasutud
    riigilõivu 25 eurot tagastamist. Tagastamise taotluses tuleb mh ära näidata riigilõivu
    tagastamise koht (kontonumber ning kontoomaniku nimi ja isiku/registrikood).



/allkirjastatud digitaalselt/
Kohtunik




                                                                                         2/2
