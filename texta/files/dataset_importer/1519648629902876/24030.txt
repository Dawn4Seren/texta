                                                                  Kriminaalasi nr. 1-16-1015




                               KOHTUOTSUS
                                 Eesti Vabariigi nimel


09.veebruar 2016.a
Tartu Maakohus Tartu kohtumaja
Kohtunik Anneli Tanum
Tõlk Anna Jänes
Sekretär Evelin Ets
Prokurör Alar Häidberg

Kriminaalasi Sergei Gerassimov süüdistuses           KarS    §   424    järgi   kiirmenetluses
kokkuleppemenetluse sätteid kohaldades

Süüdistatav Sergei Gerassimov, IK 37207092757; sünniaeg: 09.juuli 1972.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Sergei Gerassimov KarS § 424 järgi ja mõista karistuseks kolm (3) kuud
vangistust.

KarS § 68 lg 1 alusel arvata karistusaja hulka Sergei Gerassimovi eelvangistus 07.-08.veebruar
2016.a, s.o kaks (2) päeva ning lõplikuks karistuseks mõista kaks (2) kuud kakskümmend
kaheksa (28) päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Sergei
Gerassimov ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Sergei Gerassimovi katseaega arvestama alates kohtuotsuse
kuulutamisest.

KarS § 50 lg 1 p 1 alusel võtta Sergei Gerassimovilt lisakaristusena ära mootorsõiduki
juhtimise õigus kolmeks (3) kuuks, milline karistus hakkab kehtima kohtuotsuse jõustumisest.

Liiklusseaduse § 127 alusel on Sergei Gerassimov kohustatud loovutama oma juhiloa
Maanteeameti elukohajärgsele liiklusregistri büroole alates kohtuotsuse jõustumisest viie (5)
tööpäeva jooksul.
KrMS § 180 lg 1 alusel välja mõista Sergei Gerassimovilt riigituludesse menetluskuludena
sundraha kolmsada kakskümmend kaks (322) eurot 50 senti ja kaitsjatasu kakskümmend neli
(24) eurot.

KrMS § 180 lg 3 alusel määrata, et Sergei Gerassimovil on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700010220.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Sergei Gerassimovi süüdistatakse selles, et tema juhtis 07.veebruaril 2016.a kella 12.14 paiku
Tartus Sõpruse sillal mootorsõidukit Opel reg nr XXX, olles alkoholijoobes.

Sellega pani Sergei Gerassimov toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.
KarS § 424 järgi ettenähtud kuriteo toimepanemise eest nõuab prokurör kohtus süüdistatavale
karistuseks 3 kuud vangistust.
KarS § 68 lg 1 alusel lugeda kantuks 2 päeva ja ärakandmisele kuuluvaks 2 kuud ja 28 päeva
vangistust.
KarS § 73 lg 1 alusel määrata, et seda karistust täielikult täitmisele ei pöörata kui Sergei
Gerassimov ei pane 1-aastase katseaja kestel toime uut tahtlikku kuritegu.
KarS § 50 lg 1 p 1 alusel võtta lisakaristusena ära mootorsõiduki juhtimise õigus 3 kuuks.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Kaitsja ja prokurör jäid sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Sergei Gerassimov tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.

Menetluskuludena kuulub Sergei Gerassimovilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, ja kohtueelses menetluses osalenud kaitsja
tasu. Arvestades väljamõistetavate menetluskulude suurust ning süüdistatava enda taotlust
menetluskulude tasumiseks pikema tähtaja jooksul, leiab kohus, et on alust arvata, et
menetluskulude korraga äratasumine käiks süüdistatavale ilmselt üle jõu. Seega on põhjendatud
kohaldada KrMS § 180 lg 3 ning määrata menetluskulude tasumiseks süüdistatavale pikem
tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
