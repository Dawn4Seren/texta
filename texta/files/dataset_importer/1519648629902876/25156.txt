                                   MÄÄRUS
Kohus                               Tartu Ringkonnakohus
Kohtukoosseis                       Einar Vene, Agu Timmi, Tiina Pappel
Määruse tegemise aeg ja koht        27.01.2016, Tartu
Haldusasja number                   3-15-942
Haldusasi                           Tarlan Dovlatovi kaebus Tallinna Vangla vastu
                                    mittevaralise kahju hüvitamise nõudes seoses
                                    ebapiisava elamispinna tagamisega Tallinna Vanglas
                                    ajavahemikul 10.06.2013 – 09.02.2015
Vaidlustatud kohtulahend            Tartu Halduskohtu 12.10.2015. a otsus
Menetluse alus ringkonnakohtus      Tarlan Dovlatovi apellatsioonkaebus
Menetlusosalised                    Kaebaja Tarlan Dovlatov
                                    Vastustaja Tallinna Vangla
RESOLUTSIOON
Tagastada kaebaja apellatsioonkaebus.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse ärakirja
kättetoimetamisest.

ASJAOLUD

1.   Tartu Halduskohus jättis 12.10.2015. a otsusega Tarlan Dovlatovi kaebuse kahju
hüvitamise nõudes ajavahemiku 28.09.2013-31.10.2013 osas läbi vaatamata, jättis kaebaja
kaebuse läbi vaatamata osas, mis puudutas suletud osakonnas 23h lukustatud kambris
hoidmist, vangla vanemas osas WC-de kambris puudumist, sh pikemat kui ühetunnist
ooteaega, väikeseid jalutusbokse, kambri valgustuse nõuetele mittevastavust, ühe 20-
minutilise duššikorra nädalas võimaldamist, riiete kambris pesemist ja kuivatamist ja
ventilatsiooni puudulikkust ning jättis ülejäänud osas kaebaja kaebuse rahuldamata. Kaebaja
esitas Tartu Halduskohtu 12.10.2015. a otsuse peale apellatsioonkaebuse.

2.  Tartu Ringkonnakohus jätkas 04.11.2015. a määrusega osaliselt kaebajale menetlusabi
andmist, jättis kaebaja apellatsioonkaebuse käiguta ja andis kaebajale tähtaja kümme päeva
alates määruse jõustumisest riigilõivu 30 euro tasumiseks.

3.  Kaebaja esitas Tartu Ringkonnakohtu 04.11.2015. a määruse peale määruskaebuse
Riigikohtule. Riigikohus tagastas 14.01.2016. a määrusega kaebaja määruskaebuse
halduskohtumenetluse seadustiku (HKMS) § 234 ja § 217 lg 2 alusel.
RINGKONNAKOHTU PÕHJENDUSED

4. HKMS § 187 lg 4 teise lause kohaselt tagastab kohus apellatsioonkaebuse määrusega
apellandile, kui apellant jätab tähtajaks täitmata kohtu nõudmise kõrvaldada
apellatsioonkaebuse menetlusse võtmist takistav puudus. Tartu Ringkonnakohus on
04.11.2015. a määrusega andnud kaebajale tähtaja apellatsioonkaebuse menetlusse võtmist
takistava puuduse kõrvaldamiseks, s.o selle esitamisel riigilõivu tasumiseks summas 30 eurot.
Sama määruse põhjendavas osas (p 9) on ringkonnakohus kaebajale selgitanud, et kui kaebaja
jätab kohtu nõudmise riigilõivu tasumiseks tähtpäevaks täitmata, tagastab kohus
apellatsioonkaebuse määrusega kaebajale.

5. Tulenevalt Tartu Ringkonnakohtu 04.11.2015. a määruse resolutsiooni p-st 4 tuli kaebajal
kõrvaldada ringkonnakohtu poolt viidatud apellatsioonkaebuse puudus määruse jõustumisest
kümne päeva jooksul. HKMS § 179 lg 3 kohaselt jõustub määrus, mille peale saab esitada
määruskaebuse, kui seaduse järgi ei saa seda tähtaega ennistamata enam vaidlustada muul
viisil kui teistmismenetluses või kui määruskaebus jäetakse jõustunud lahendiga rahuldamata
või läbi vaatamata. Seega jõustus Tartu Ringkonnakohtu 04.11.2015. a määrus 14.01.2016,
kui Riigikohus tegi lahendi, millega tagastas kaebaja poolt Tartu Ringkonnakohtu 04.11.2015.
a määruse peale esitatud määruskaebuse. Kuna ringkonnakohtu 04.11.2015. a määrus jõustus
14.01.2016, hakkas tähtaeg apellatsioonkaebuses esinenud puuduste kõrvaldamiseks kulgema
14.01.2016 ning viimane päev riigilõivu tasumiseks oli 25.01.2016. Käesoleva määruse
tegemiseni ei ole kaebaja kõrvaldanud apellatsioonkaebuses esinenud puudust, s.o ei ole
esitanud ringkonnakohtule andmeid apellatsioonkaebuselt riigilõivu tasumise kohta.
Riigilõivu tasumist kaebaja poolt ei nähtu ka Kohtute Infosüsteemist.

6. Ringkonnakohus leiab, et kaebajal on olnud mõistlik aeg apellatsioonkaebuses esinenud
puuduse kõrvaldamiseks. Hoolimata sellest on kaebaja jätnud tasumata apellatsioonkaebuse
esitamisel ette nähtud riigilõivu. Seega tuleb apellatsioonkaebus HKMS § 187 lg 4 alusel
kaebajale tagastada. HKMS § 187 lg 2 teise lause alusel loetakse, et apellatsioonkaebust ei ole
esitatud.

7. HKMS § 187 lg 7 kohaselt võib apellant määruse peale, millega kohus keeldub
apellatsioonkaebust menetlusse võtmast, esitada määruskaebuse Riigikohtule.




    /allkirjastatud digitaalselt/   /allkirjastatud digitaalselt/   /allkirjastatud digitaalselt/
             Einar Vene                     Agu Timmi                       Tiina Pappel




2                                                 2
