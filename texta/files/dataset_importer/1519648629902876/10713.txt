                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    13. juuli 2016.a, Võru kohtumaja

Kriminaalasja nr                  1-16-5411 (16286000176)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Eriks Johansoo süüdistuses         KarS   §    424   järgi
                                  kokkuleppemenetluses

Prokurör                          M. J.

Süüdistatav                       Eriks Johansoo, isikukood: xxxxxxxxxxx; Eesti
                                  Vabariigi kodanik; emakeel: vene keel (eesti keelt valdab
                                  sõnas     ja    kirjas,  tõlki     ei   vaja);   elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxx; põhiharidus; töökoht: xxxxxxxxxxxx, xxxxxxx;
                                  kriminaalkorras karistatud Tartu Maakohtu 06.12.2012.a
                                  otsusega KarS § 424 järgi 2-kuulise vangistusega KarS §
                                  74 alusel tingimisi 18-kuulise katseajaga. Tõkend – ei ole
                                  kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Eriks Johansoo KarS § 424 järgi ning karistuseks mõista 6 (kuus)
    kuud vangistust.

    KarS § 68 lg 1 alusel arvestada Eriks Johansoo eelvangistuses viibitud aeg
    19.05.2016.a – 20.05.2016.a, so 2 (kaks) päeva karistusaja hulka ning Eriks Johansoo
    kandmata karistuseks 5 (viis) kuud ja 28 (kakskümmend kaheksa) päeva vangistust.

    KarS § 74 lg 1 ja 3 alusel jätta 5 (viis) kuud ja 28 (kakskümmend kaheksa) päeva
    vangistust Eriks Johansoo suhtes tingimisi kohaldamata ja täielikult täitmisele
    pööramata, kui Eriks Johansoo ei pane 2 (kahe) aasta pikkuse katseaja kestel toime
    uut kuritegu ja täidab talle määratud kontrollnõudeid.
   Määrata Eriks Johansoo katseajaks kriminaalhooldusametniku järelevalve alla ja
   kohustada teda järgima KarS § 75 lg 1 alusel järgmisi kontrollnõudeid:

  -   elama           kohtu           määratud         alalises      elukohas         -
      xxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
  -   ilmuma kriminaalhooldaja määratud ajavahemike järel kriminaalhooldusosakonda
      registreerimisele;
  -   alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
  -   saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
  -   saama kriminaalhooldusametnikult eelneva loa elu-, töö- või õppimiskoha
      vahetamiseks;
  -   saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

   KarS § 78 p 1 alusel hakkab katseaeg kulgema kohtuotsuse kuulutamisest.

   KarS § 50 lg 1 p 1 alusel võtta lisakaristusena Eriks Johansoolt ära mootorsõiduki
   juhtimise õigus 3 (kolmeks) kuuks.

   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 29. juulil 2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Eriks Johansoolt
välja menetluskulu järgmiselt:

          sundraha 645 eurot;
          kaitsjatasu 81,60 eurot.

KrMS § 180 lg 3, § 313 lg 1 p 7, 12 alusel määrata, et Eriks Johansool on õigus tasumisele
kuuluv menetluskulu kokku 726,60 (seitsesada kakskümmend kuus eurot ja
kuuskümmend senti) eurot tasuda vabatahtlikult 12-ne kuu jooksul alates kohtuotsuse
jõustumisest, tasudes igakuiselt vähemalt 60,55 eurot kuni menetluskulu täieliku
tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700051577 ning selgituse
“Eriks Johansoo, otsus nr 1-16-5411, menetluskulud“.




                                            2 (5)
Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Eriks Johansood süüdistatakse selles, et tema 19.mail 2016a. kella 16:50 ajal juhtis Võru
maakonnas              Rõuge             vallas             xxxxxxxxxxxxxxxxxxxxxxxxxxxxx
xxxxxxxxxxxxxxxxxxxxxxxxxxxxxxxxxxxxxxxxxxxxxxxx                   olles alkoholijoobes   so
alkoholisisaldus E.Johansoo väljahingatavas õhus tõendusliku alkomeetriga mõõdetuna oli
1,42 mg/l (-/+ 0,14 mg/l) kohta. Antud teoga rikkus Eriks Johansoo Liiklusseaduse § 33 lg 11
p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani Eriks Johansoo toime KarS § 424 järgi kvalifitseeritava kuriteo -
mootorsõiduki juhtimise joobeseisundis.

Kokkuleppe sisu

Prokurör taotleb kohtus Eriks Johansoo süüditunnistamist KarS § 424 järgi ja karistamist 6-
kuulise vangistusega. KarS § 68 lg 1 alusel arvata eelvangistus 19.05.2016.a - 20.05.2016.a,
so 2 päeva Eriks Johansool kantud karistusaja hulka.

KarS § 74 alusel jätta 5 kuu ja 28 päevane vangistuskaristus Eriks Johansoo suhtes tingimisi
kohaldamata ja seda ei pöörata täielikult täitmisele, kui Eriks Johansoo ei pane 1-aastasel
katseajal toime uut kuritegu ja täidab talle pandud kontrollnõudeid.

Anda Eriks Johansoo katseajaks kriminaalhooldaja järelevalve alla ja panna talle KarS § 75 lg
1 alusel alljärgnevad kontrollnõuded:
- elada oma alalises elukohas aadressil: xxxxxxxxxxxxxxxxxxxxxxxxxxxxxxxxxxxxxx;
- ilmuda kriminaalhooldaja määratud ajavahemike järel kriminaalhooldusosakonda
registreerimisele;
- alluda kriminaalhooldaja kontrollile oma elukohas ning esitada talle andmeid oma kohustuste
täitmise ja elatusvahendite kohta;

                                              3 (5)
- saada kriminaalhooldusametnikult eelnev luba elukohast lahkumiseks Eesti territooriumi
piires kauemaks kui viieteistkümneks päevaks;
- saada kriminaalhooldusametnikult eelnev luba elu-, töö- või õppimiskoha muutmiseks;
- saada kriminaalhooldusametnikult eelnev luba Eesti territooriumilt lahkumiseks ja väljaspool
Eesti territooriumi viibimiseks.

KarS § 50 lg 1 alusel lisakaristusena võtta Eriks Johansoolt ära mootorsõiduki juhtimise õigus
3 kuuks.

Süüdistatav on teadlik menetluskuludest (kokku 726,60 eurot) ja nende tasumisest ning soovib
menetluskulude tasumist ositi ühe aasta jooksul.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Eriks Johansoo aru kokkuleppe sisust ja nõustus sellega. Kohtuistungil kinnitas
süüdistatav Eriks Johansoo, et kokkuleppe sõlmimine oli tema vaba tahe. Süüdistatav nõustus
nii toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Eriks Johansoo süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Eriks Johansoo menetluskuluks on määratud kaitsjale kohtueelses menetluses makstud tasu
81,60 eurot. Samuti on menetluskuluks süüdimõistva kohtuotsusega kaasnev sundraha,
milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Eriks Johansoo on nõus vabatahtlikult menetluskulud tasuma ning taotles menetluskulude
tasumise ajatamist üheks aastaks, korraga maksta ei ole võimalik, kuna saab miinimumpalka.

                                            4 (5)
Kohus leiab, et kõigi menetluskulude hüvitamine korraga, arvestades süüdistatava
sissetulekut, käib Eriks Johansoole ilmselgelt üle jõu.

Kohus on seisukohal, et arvestades Eriks Johansoo varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 726,60 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                           5 (5)
