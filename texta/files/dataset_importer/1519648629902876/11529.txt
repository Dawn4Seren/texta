                                                                                 1-16-5191




                           KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        29. juuni 2016 Tallinn, Liivalaia kohtumaja

Kriminaalasja number               1-16-5191 (15230105070)

Kohtunik                           Külli Iisop

Kohtuistungi sekretär              Liisi Kisler

Tõlk                               Ines Üprus

Kriminaalasi                       Jüri Petrakov süüdistuses KarS § 184 lg 1 järgi
                                   kokkuleppemenetluses

Kohtuistungi toimumise aeg         29.06.2016

Prokurör                           Marek Soomaa

Süüdistatav                        J ü r i       PETRAKOV – isikukood 37309110269;
                                   kodakondsuseta; emakeel: vene keel; keskharidusega;
                                   elukoht: XXX; töötab ehitustel; ülalpidamisel 3 alaealist
                                   last; kehtivad kriminaal-karistused puuduvad; 6 kehtivat
                                   väärteokaristust tõkend elukohast lahkumise keeld
                                   (kahtlustatavana oli kinni peetud 16.-17.09.2015

RESOLUTSIOON
1. Süüdi tunnistada J ü r i PETRAKOV KarS § 184 lg 1 järgi ning karistuseks mõista
1 (üks) aasta ja 11 (üksteist) kuud vangistust.

2. KarS § 68 lg 1 alusel lugeda karistusest kantuks 2 päeva eelvangistust (16.-17.09.2015)
ning kandmisele kuulub 1 aasta 10 kuud ja 28 päeva vangistust.

3. KarS § 74 lg 1, 3 alusel mõistetud karistust ei pöörata täitmisele, kui süüdistatav 2
aasta ja 6 kuu pikkuse katseaja jooksul ei pane toime uut kuritegu ja täidab KarS § 75 lg
1 p 1-6 sätestatudkontrollnõuded:
    1) elama kohtu määratud alalises elukohas;


                                                                                             1
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks;

ning lisaks kontrollnõuetele KarS § 75 lg 2 p 21 ja p 7 alusel kohustused:
1) käitumiskontrolli ajal mitte omada või tarvitada narkootilisi või psühhotroopseid aineid.
2) mitte suhelda narkootikume omavate ja tarvitavate isikutega või narkootikumide
ebaseadusliku käitlemise eest süüdimõistetud isikutega (v.a lähisugulased).

KarS § 78 p 1 kohaselt hakkab katseaeg kulgema kohtuotsuse kuulutamisest.

4. Tõkend elukohast lahkumise keeld tühistada pärast otsuse jõustumist.

5. Välja mõista Jüri Petrakovilt KrMS § 180 lg 1 alusel menetluskulud riigieelarve
tuludesse kokku summas 1 687 (üks tuhat kuussada kaheksakümmend seitse ) eurot sh:
    - narkootilise aine ekspertiisi (15E-AN1052) tegemise kulu 336 eurot; DNA-ekspertiisi
       (15E-GE1248) kuludest 228 eurot;
    - määratud kaitsjale makstav tasu 48 eurot;
    - süüdimõistva kohtuotsusega kaasnev sundraha 1 075 eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa 12 kuu jooksul igakuiste maksetena alates kohtuotsuse
jõustumisest.

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt (12 kuu jooksul) tasutud, suunatakse need
täitemenetluse läbiviimiseks kohtutäiturile täitemenetluse seadustikus sätestatud korras.


6. Asitõendid:
6.1. Narkootiline aine, mis asub EKEI keemiaosakonnas - konfiskeerida ja NPALS § 7 lg
7 alusel jätta pärast kohtuotsuse jõustumist ekspertiisiasutusele aine säilitamiseks,
teaduslikul eesmärgil ja õppeotstarbel kasutamiseks või hävitamiseks.
6.2. Salvrätiku tükid, fooliumpaberi tükid, fooliumrull, mis asuvad kriminaalasja
materjalide juures - konfiskeerida ja KrMS § 126 lg 3 p 4 alusel hävitada pärast
kohtuotsuse jõustumist.


Edasikaebamise kord
Otsuse peale on õigus esitada apellatsioon Tallinna Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning ka
juhul, kui kokkuleppes kirjeldatud tegu ei ole kuritegu, see on karistusseadustiku järgi

                                                                                               2
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.

SÜÜDISTUS
Jüri Petrakov omandas ebaseaduslikult 16.09.2015 eeluurimisel tuvastamata kohas ja isikult
suures koguses (s.o vähemalt 10-le inimesele narkootilise joobe tekitamiseks mõeldud koguses)
narkootilist ainet fentanüüli sisalduvat pulbrit kokku massiga 0,13 grammi (milles oli fentanüüli
puhtal kujul 0,0051 grammi). Valdas seda enda juures kuni 16.09.2015 kella 13:21-ni, mil ta
Tallinnas Madala 10 maja keskmise trepikoja ees, enne tema kahtlustatavana kinnipidamist,
maja ette põõsastesse maha viskas. Maha visatud salvrätiku nutsaka sees oli 8 fooliumvoldikut
fentanüüliga, mis sündmuskoha vaatluse käigus ära võeti.

Samuti tema omandas ebaseaduslikult eeluurimisel tuvastamata ajal, kohas ja isikult, kuid enne
16.09.2015, kolm psühhotroopse aine klonasepaami sisaldusega tabletti massiga 0,51 grammi
(klonasepaami puhtal kujul 0,006 grammi) ja 1,5 psühhotroopse aine alprasolaami sisaldusega
tabletti massiga 0,20 grammi (alprasolaami puhtal kujul 0,0015 grammi), milliseid valdas oma
elukohas Sõle tänaval toas nr 29 kuni 16.09.2015 kella 14:18-ni, mil ta läbiotsimise käigus need
vabatahtlikult välja andis.

Narkootiliste ja psühhotroopsete ning nende lähteainete seaduse (NPALS) § 3 lg 1 järgi on
narkootiliste ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks
või nimetatud seaduses ettenähtud õppeotstarbel kasutamise eesmärgil.

Fentanüül kuulub NPALS § 31 lõike 1 ja § 4 lõike 15 alusel kehtestatud ja sotsiaalministri
18.mai 2005 määrusega nr 73 vastu võetud „Narkootiliste ja psühhotroopsete ainete
meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1 narkootiliste
ja psühhotroopsete ainete II nimekirja; alprosalaam ja klonasepaam kuuluvad narkootiliste ja
psühhotroopsete ainete IV nimekirja.

Vastavalt NPALS § 31 lg 3 loetakse narkootilise aine suureks koguseks aine kogus, millest
piisab joobe tekitamiseks kümnele inimesele.

Alprosalaami puhul piisab kümnele inimesele joobe tekitamiseks 23 mg psühhotroopsest ainest,
J.Petrakovilt ära võetud aine puhul vähem kui ühele inimesele joobe tekitamiseks.
Klonasepaami puhul piisab kümnele inimesele joobe tekitamiseks 0,01 –0,08 grammist
psühhotroopsest ainest, J.Petrakovilt ära võetud aine puhul vähem kui ühele inimesele joobe
tekitamiseks.
Fentanüüli puhul piisab kümnele inimesele joobe tekitamiseks 1,3 milligrammist narkootilisest
ainest. J.Petrakovilt ära võetud ainest keskmiselt 39 inimesele joobe tekitamiseks.

Suures koguses narkootilise aine ebaseadusliku käitlemisega pani J. Petrakov toime KarS § 184
lg 1 järgi kvalifitseeritava kuriteo.

Sõlmitud kokkulepe ning kohtuliku arutamise järeldused
Süüdistatava, kaitsja ja prokuröri vahel sõlmitud kokkuleppe kohaselt taotleb prokurör
J.Petrakovi süüditunnistamist KarS § 184 lg 1 järgi ning tema karistamist vangistusega 1 aasta
ja 11 kuud. Sellest kantuks lugeda 2 päeva eelvangistust ning ülejäänud osas vangistust ei
pöörata KarS § 74 alusel täitmisele, kui süüdistatav 2 aasta ja 6 kuu pikkuse katseaja kestel ei

                                                                                                3
pane toime uut kuritegu, täitab KarS § 75 lg-s 1 nimetatud kontrollnõuded ja KarS § 75 lg 2 p
21 ja 7 määratud kohustused. Süüdistatav peab 12 kuu jooksul igakuiste maksetena tasuma
menetluskulud kogusummas 1 687 eurot.

Kohtuistungil süüdistatav tunnistas oma süüd, kinnitas, et on kokkuleppest aru saanud ja
nõustub sellega täies ulatuses. Kaitsja osavõttu kohtuistungilt ta ei soovinud. Prokurör jäi
sõlmitud kokkuleppe juurde ning palus kohtul kokkulepe otsusega kinnitada.

Kohtuliku arutamise põhjal teeb kohus järelduse, et süüdistatava poolt kokkuleppe sõlmimine
on olnud tema tõelise tahte avaldus ning kriminaalasja menetlemisel on järgitud kõiki
kokkuleppemenetluse sätteid.

Kohus leiab, et õigesti on kvalifitseeritud süüdistatava käitumine, tema süü talle inkrimineeritud
kuriteo toimepanemises on tõendamist leidnud kriminaalasjas kogutud kirjalike tõenditega ning
J. Petrakov tuleb süüdi tunnistada ja teda karistada vastavalt sõlmitud kokkuleppele.
Õigusvastasust või süüd välistavaid asjaolusid ei ole kohus tuvastanud.
Süüdistatavalt tuleb välja mõista menetluskulud kokkuleppes näidatud suuruses ja viisil.

Kui 12 kuu jooksul ei ole menetluskulud vabatahtlikult tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.

Asitõenditest narkootiline aine tuleb pärast kohtuotsuse jõustumist jätta EKEI käsutusse ning
narkootilise aine pakendamise vahendid kui väärtusetud tuleb hävitada.

Menetlusnormid, millest kohus juhindub otsuse tegemisel, on KrMS §-d 159, 175, 180, 179,
248 lg 1 p 5, 249, 311, 313.



Külli Iisop
Kohtunik
/allkirjastatud digitaalselt/




                                                                                                4
