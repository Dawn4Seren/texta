                        KOHTUOTSUS
                              EESTI VABARIIGI NIMEL




Kohus                            Harju Maakohus

Otsuse tegemise aeg ja koht      03.05.2016.a Liivalaia kohtumaja, Tallinn

Kriminaalasja number             1-16-3275 (15231501793)

Kohtunik                         Aulike Salo

Sekretär                         Liilia Rehhovskaja

Prokurör                         Kristina Kivi

Menetluse liik                   kokkuleppemenetlus

Süüdistatavad:
Liis Antons: isikukood 49103300265; EV kodakondsusega; emakeel: eesti keel; põhiharidusega;
töökoht: XXXOÜ; elukoht: XXX; 2 kehtivat kriminaalkaristust, 1 kehtiv väärteokaristus

süüdistuses KarS § 4231 järgi

RESOLUTSIOON

Tunnistada süüdi Liis Antons KarS § 4231 järgi ning karistada teda vangistusega 6 (kuus) kuud.

Kohaldades KarS § 68 lg 1 sätteid arvata karistusaja hulka eelvangistuses viibitud aeg,
24.12.2015.a ning 05.03.2016.a kuni 06.03.2016,a, s.o 3 (kolm) päeva ning ärakandmisele
kuulub vangistus 5 (viis) kuud ja 27 (kakskümmend seitse) päeva.

KarS § 73 lg 4 ja § 65 lg 2 alusel suurendada mõistetud karistust eelmise kohtuotsusega, s.o
26.01.2013.a Harju Maakohtu otsusega mõistetud karistuse ärakandmata osa, s.o vangistuse 2
(kaks) kuud ja 17 (seitseteist) päeva võrra, mõistes Liis Antonsile liitkaristuseks 8 (kahekesa)
kuud ja 14 (neliteist) päeva vangistust ning KarS § 64 lg 2 alusel Tartu Maakohtu 06.11.2014.a
otsusega mõistetud, kuid ärakandmata rahalise karistusega 704 eurot, mis viia täide iseseisvalt.

KarS § 69 lg 1 alusel asendada mõistetud vangistus 8 kuud ja 14 päeva päeva üldkasuliku tööga,
arvestades, et ühele päevale vangistusele vastab 1 (üks) tund üldkasulikku tööd, s.o 254 tundi
üldkasulikku tööd.
KarS § 69 lg 4 alusel on Liis Antons kohustatud täitma üldkasuliku töö tegemise ajal KarS § 75
lg 1 nimetatud kontrollnõudeid:
-       elama alalises elukohas XXX;
-       ilmuma kriminaalhooldaja määratud ajavahemike järel kriminaalhooldusosakonda
registreerimisele;
-       alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
-       saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15 (viieteistkümneks) päevaks;
-       saama kriminaalhooldusametnikult eelneva loa elu-, töö- või õppimiskoha vahetamiseks;
-       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Üldkasuliku töö tegemise tähtajaks määrata 1 (üks) aasta ja 6 (kuus) kuud ning allutada Liis
Antons üldkasuliku töö tegemise ajaks elukohajärgse kriminaalhooldusosakonna juhataja poolt
määratud kriminaalhooldusametniku järelevalve alla.

KrMS § 175, § 179 alusel välja mõista Liis Antonsilt riigituludesse:

-      sundraha 1,5 palga alammääras – 645 eurot
-      määratud kaitsjale makstud tasu – 240 eurot

KrMS § 180 lg 3 alusel määrata, et kriminaalmenetluse kulud tuleb süüdistataval tasuda 12
(kaheteistkümne) kuu jooksul igakuiste maksetena, ühes kuus kuulub tasumisele mitte vähem kui
73,75 eurot, kohtuotsuse jõustumisest arvates Maksu- ja Tolliameti arveldusarvele
EE351010052031000004            SEB       Pank,        EE502200221014193355            Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Asitõend

Mootorsõiduk Chevrolet Spark (registreerimismärgiga XXX), mis on kohtueelses
menetlusestagastatud omanikule XXX OÜ-le – jätta KrMS § 126 lg 3 p 2 alusel eseme tagasi
saanud isikule, kui eseme seaduslikule omanikule.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU
                                                                                                2
Liis Antonsit süüdistatakse selles, et tema isikuna, kes on varasemalt juhtinud mootorsõidukit
omamata vastava kategooria mootorsõiduki juhtimisõigust ning keda on selle eest karistatud
17.12.2015 Põhja Prefektuuri poolt LS § 201 lg 2 järgi (tegu 23.11.2015), juhtis tahtlikult
19.12.2015 kell 01.57 Tallinnas Tondi ja Kotka tänavate ristmikul mootorsõidukit Volkswagen
Jetta registreerimismärgiga XXXning samuti 24.12.2015 kell 01.18 ajal Tallinnas Pärnamäe tee
29 juures suunaga Narva mnt poole mootorsõidukit BMW 320i registreerimismärgiga XXX
omamata vastava kategooria mootorsõiduki juhtimisõigust, millega rikkus süstemaatiliselt LS §
94 lg 1 /mootorsõidukit võib juhtida isik, kellel on vastava kategooria mootorsõiduki
juhtimisõigus ning kelle juhtimisõigust ei ole peatatud, ära võetud või kehtetuks tunnistatud või
keda ei ole juhtimiselt kõrvaldatud/ nõuet.
Samuti tema, juhtis tahtlikult, s.o süstemaatiliselt 05.03.2016 kella 17.15 ajal Tallinnas Liivalaia
24 juures mootorsõidukit Chevrolet Spark registreerimismärgiga XXX omamata vastava
kategooria mootorsõiduki juhtimisõigust, millega rikkus süstemaatiliselt LS § 94 lg 1
/mootorsõidukit võib juhtida isik, kellel on vastava kategooria mootorsõiduki juhtimisõigus ning
kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimiselt kõrvaldatud/ nõuet.
Oma tahtliku tegevusega pani Liis Antons toime mootorsõiduki juhtimise vastava
kategooria mootorsõiduki juhtimisõiguseta isiku poolt süstemaatiliselt, s.o KarS § 423¹
järgi kvalifitseeritava kuriteo.

Vastavalt kokkuleppele nõuab prokurör KarS § 4231 järgi Liis Antonsi karistamist vangistusega
6 kuud. KarS § 68 lg 1 alusel arvata eelvangistuses viibitud aeg 24.12.2015, 05.- 06.03.2016 s.o
kokku 3 päeva Liis Antonsi karistusaja hulka ning karistuseks mõista vangistus 5 kuud ja 27
päeva. KarS § 65 lg 2 alusel moodustada liitkaristus Harju Maakohtu 26.01.2013 otsusega
mõistetud karistuste ärakandmata osa, s.o vangistusega 2 kuud ja 17 päeva ning mõista
liitkaristuseks tähtajaline vangistus 8 kuud ja 14 päeva ning KarS § 64 lg 2 alusel Tartu
Maakohtu 06.11.2014 otsusega mõistetud, kuid ärakandmata rahalise karistusega 704 eurot, mis
jätta täitmisele iseseisvalt. KarS § 69 lg 1 alusel asendada mõistetav karistus 8 kuud ja 14 päeva
vangistust ehk 254 päeva üldkasuliku tööga 254 tundi (arvestusega, et ühele päevale vangistusele
vastab üks tund üldkasulikku tööd, ühele aastale vastab 360 tundi) ja määrata selle töö ära
tegemise tähtajaks 1 (üks) aasta ja 6 (kuus) kuud.
KarS § 69 lg 4 alusel on Liis Antons kohustatud järgima üldkasuliku töö tegemise ajal KarS § 75
lg 1 nimetatud kontrollnõudeid Tallinna Vangla kriminaalhooldusosakonna kriminaalhooldaja
järelevalve all:
•        elama kohtu määratud elukohas;
•        ilmuma kriminaalhooldaja määratud ajavahemike järel kriminaalhooldusosakonda;
•        alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
•        saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
•        saama kriminaalhooldusametnikult eelneva loa elu-, töö- või õppimiskoha vahetamiseks;
•        saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Süüdistatav nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.


                                                                                                  3
KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Liis Antons temale esitatud süüdistuses KarS § 4231 järgi süüdi
mõista ja talle karistus mõista vastavalt kokkuleppele. Taotletud karistus vastab Liis Antonsi süü
suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Liis Antonsilt välja mõista sundraha 645 eurot ja määratud kaitsjale
makstud tasu summas 240 eurot. Kohus nõustub kokkuleppes märgituga, et kriminaalmenetluse
kulud tuleb süüdistataval hüvitada ositi 12 kuu jooksul võrdsetes osades. Seega kuulub ühes kuus
tasumisele mitte vähem kui 73,75 eurot.

Asitõend

Mootorsõiduk Chevrolet Spark (registreerimismärgiga XXX), mis on kohtueelses menetluses
tagastatud omanikule XXX OÜ-le – jätta KrMS § 126 lg 3 p 2 alusel eseme tagasi saanud
isikule, kui eseme seaduslikule omanikule.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                                4
