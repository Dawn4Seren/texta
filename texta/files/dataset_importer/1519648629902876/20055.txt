                                                                                  1-16-1169




                         KOHTUOTSUS
                              EESTI VABARIIGI NIMEL

Kohus                         Viru Maakohus

Otsuse tegemise aeg ja koht   29. märts 2016, Narva kohtumaja

Kriminaalasja number          1-16-1169 (15233001384)

Kohtunik                      Innokenti Menšikov

Kohtuistungi sekretär         Egle Nigulist

Tõlk                          Riina Palmi

Kriminaalasi                  Vladimir Rogalevi süüdistuses            KarS   §    424   järgi,
                              kokkuleppemenetluses
Prokurör                      Viru Ringkonnaprokuratuuri abiprokurör Veronika Laur

Süüdistatav                   Vladimir Rogalev

                              Elukoht xxx, isikukood 36708102217, VF kodanik,
                              keskeriharidus, emakeel – vene keel, töötu.
                              Varasem karistatus:
                              - 29.06.2015 Viru Maakohtu Narva kohtumaja poolt KarS §
                              121, § 120 järgi KarS § 64 lg 1, § 73 lg 1 alusel tingimisi
                              vangistusega 1 kuu 27 päeva katseajaga 2 aastat.
                              Tõkend – elukohast lahkumise keeld alates 05.10.2015.
Kaitsja                       Süüdistatav loobus kaitsja osalemisest

RESOLUTSIOON
Tunnistada Vladimir Rogalev süüdi KarS § 424 järgi ja mõista talle karistuseks 6 (kuus)
kuud vangistust.

KarS § 68 lg 1 alusel arvata kahtlustatavana kinnipidamine alates 04.10.2015 kuni
05.10.2015, s.o 2 (kaks) päeva karistusaja hulka ning mõista Vladimir Rogalevile lõplikult
ärakandmisele 5 (viis) kuud 28 (kakskümmend kaheksa) päeva vangistust.

Suurendada KarS § 65 lg 2 alusel mõistetud karistust Viru Maakohtu Narva kohtumaja
29.06.2015 kohtuotsuse järgi ärakandmata karistuse võrra (1 kuu 27 päeva) ning mõista
Vladimir Rogalevile liitkaristuseks 7 (seitse) kuud 25 (kakskümmend viis) päeva vangistust.



                                                                                          1
                                                                             1-16-1169

KarS § 69 lg 1 alusel asendada Vladimir Rogalevile mõistetud 7 (seitse) kuud 25
(kakskümmend viis) päeva vangistust, 235 (kahesaja kolmekümne viie) tunni üldkasuliku
tööga.

KarS § 69 lg 3 alusel määrata üldkasuliku töö tegemise tähtajaks 1 (üks) aasta alates
kohtuotsuse jõustumisest.

KarS § 69 lg 4 alusel kohustada Vladimir Rogalevi üldkasuliku töö tegemisel järgima
kontrollnõudeid vastavalt käesoleva seadustiku §-s 75 lg 1 sätestatule, nimelt:
 1) elama aadressil xxx;
 2) ilmuma kriminaalhooldaja määratud ajavahemike järel kriminaalhooldusosakonda
     registreerimisele;
 3) alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi
     piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks.
 6) saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.

ning KarS § 75 lg 2 p 2 ettenähtud kohustust:
- mitte tarvitama alkoholi.

Vladimir Rogalevile valitud tõkend, elukohast lahkumise keeld, tühistada kohtuotsuse
jõustumisel.

Mõista Vladimir Rogalevilt riigituludesse välja menetluskulud: sundraha 645 (kuussada
nelikümmend viis) eurot ning kaitsja Sergei Politševi poolt eeluurimisel osutatud õigusabi
eest 132 (ükssada kolmkümmend kaks eurot 72 senti.

Määrata, et Vladimir Rogalevil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust 1 (ühe) aasta jooksul.

Asitõendid: CD-plaat jätta hoiule kriminaalasja materjalide juurde.


Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700016868 ning selgitus „Vladimir Rogalev, 1-16-1169
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

                                                                                      2
                                                                                    1-16-1169

Asja kohtulikul arutamisel kohus tuvastas

Käesolevas kriminaalasjas süüdistatakse Vladimir Rogalevit KarS § 424 tunnustel kvalifitseeritava
kuriteo toimepanemises, mis seisnes selles, et tema 04.10.2015 kella 11.40 paiku, olles
alkoholijoobes (tema väljahingatavas õhus alkoholisisaldus moodustas 1,40+/-0,12 mg/L, kuid
mitte vähem kui 1,28 mg/L), juhtis mootorsõidukit Subaru Legacy registreerimismärgiga xxx,
sõites sellega Narva-Jõesuu linnas mööda Sepa tänavat. Sellise käitumisega rikkus süüdistatav
Vladimir Rogalev liiklusseaduse § 69 lg-t 1, mille kohaselt ei tohi juht olla joobeseisundis.
Joobeseisund on liiklusseaduse tähenduses alkoholi, narkootilise või psühhotroopse aine või muu
sarnase toimega aine tarvitamisest põhjustatud terviseseisund, mis avaldub väliselt tajutavates
häiritud või muutunud kehalistes või psüühilistes funktsioonides ja reaktsioonides. Samuti rikkus
ta sellise käitumisega liiklusseaduse § 69 lg 2 p 1, mille kohaselt loetakse alkoholijoobes olevaks
mootorsõidukijuht, trammijuht ja maastikusõidukijuht kui juhi ühes grammis veres on vähemalt
1,50 milligrammi alkoholi või tema väljahingatavas õhus alkoholi 0,75 milligrammi ühe liitri
kohta või rohkem.

Sel moel pani Vladimir Rogalev toime joobeseisundis mootorsõiduki juhtimise, mis on
kvalifitseeritav kuriteona KarS § 424 alusel.

Kooskõlas Vladimir Rogalevi, tema kaitsja Sergei Politševi ja Viru Ringkonnaprokuratuuri Narva
osakonna abiprokuröri Veronika Lauri vahel 12.02.2016 sõlmitud kokkuleppega KarS §-ga 424
ettenähtud kuriteo toimepanemise eest nõuab prokurör kohtus süüdistatavale karistuseks 6 kuud
vangistust. KarS § 68 lg 1 alusel arvata karistusaja hulka eelvangistuses viibitud aeg 04.-
05.10.2015, s.o 2 päeva ning lõplikuks karistuseks mõista 5 kuud ja 28 päeva vangistust.
Suurendada KarS § 65 lg 2 alusel mõistetud karistust Viru Maakohtu Narva kohtumaja
29.01.2015 kohtuotsuse järgi ärakandmata karistuse võrra (1 kuu ja 27 päeva vangistust) ning
mõista talle liitkaristuseks 7 kuud ja 25 päeva vangistust. KarS § 69 lg 1 alusel asendada Vladimir
Rogalevile mõistetud karistus 7 kuud ja 25 päeva vangistust üldkasulikku tööga 235 tundi
ulatuses. KarS § 69 lg 3 alusel määrata üldkasuliku töö tegemise tähtajaks 1 aasta alates
kohtuotsuse jõustumisest. Vastavalt KarS § 69 lg 4 üldkasuliku töö tegemisel peab Vladimir
Rogalev järgima KarS § 75 lg 1 sätestatud kontrollnõudeid, nimelt: 1. elama kohtu määratud
alalises    elukohas;      2.    ilmuma     kriminaalhooldaja     määratud     ajavahemike     järel
kriminaalhooldusosakonda registreerimisele; 3. alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4. saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; 5. saama kriminaalhooldusametnikult eelneva loa elu-,
töö- või õppimiskoha vahetamiseks; 6. saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks ning KarS § 75 lg 2 p 2
alusel mitte tarvitama alkoholi.

Kohtuistungil Vladimir Rogalev avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Abiprokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse kohaldamisel
kokkuleppe sõlmimine oli süüdistatava tõelise tahte avaldus, kõikidest kokkuleppemenetluse
normidest on kinni peetud.



                                                                                              3
                                                                              1-16-1169

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.

/allkirjastatud digitaalselt/
Innokenti Menšikov
Kohtunik




                                                                                       4
