                               KOHTUOTSUS
                                (TAGASELJAOTSUS)
                                 Eesti Vabariigi nimel

Kohtuasja number                 2-14-12279
Otsuse tegemise aeg ja koht      04. jaanuar 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         OÜ Aseri Kommunaal OÜ hagi I. L.i vastu võlgnevuse
                                 3848,35 euro nõudes
Kohtuistungi toimumise aeg       Kirjalik menetlus
Hagihind                         3848,35 eurot


Menetlusosalised                 Hageja              OÜ Aseri Kommunaal (RK xxx,
                                                     asukoht: Kesktänav 5, Aseri 43401)
                                 Hageja esindaja:    Aljona Melter, M&A Impresa OÜ ( e-
                                                     post: ma.impresa@hotmail.com)
                                 Kostja:             I. L. (sünd. xxx, elukoht: xxx)



RESOLUTSIOON

1. Hagi rahuldada tagaseljaotsusega.

2. Välja mõista I. L.ilt Osaühingu Aseri Kommunaal kasuks võlgnevus 3848 (kolm
tuhat kaheksasada nelikümmend kaheksa) eurot 35 senti.

3. Menetluskulud jätta kostja I. L.i kanda.
3.1 Välja mõista I. L.ilt OÜ Aseri Kommunaal kasuks menetluskulude katteks 483
(nelisada kaheksakümmend kolm) eurot.

4.      Tagaseljaotsus kuulub viivitamatult täitmisele.

5.      Toimetada kohtuotsuse (tagaseljaotsuse) ärakiri kostjale kätte avalikult, avaldades
selleks tagaseljaotsuse resolutsiooni väljaandes Ametlikud Teadaanded.


EDASIKAEBAMISE KORD

                                                                                          1(3)
Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 225 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1. Aseri Kommunaal esitas hagi I. L.i vastu võlgnevuse nõudes. s.
Hagiavalduse kohaselt omandas kostja 25.05.2012 korteriomandi asukohaga xxx. Hageja
tegeleb Aseri vallas elamute haldamise ja hooldamisega. Elamus Kesktänav 18 Aseri ei ole
moodustatud korteriühistut ning elamu hooldamist teostab OÜ Aseri Kommunaal. Hageja
esitab igakuiselt osutatud teenuste eest korteriomanikele arveid. Kostja on jätnud oma
kohustused hageja ees täitmata ning talle esitatud arved tasumata. Kostja ei ole pöördunud
hageja poole sooviga sõlmida kirjalik eluruumi hooldusleping, kuid kohustatud isikuna ei saa
hageja jätta elumaja Kesktänav 18 ülalpool nimetatud teenusest ilma. Kütteperioodil on kostja
korter köetud ning teostatud on ka muud kommunaalteenused. Kostja ei ole perioodil mai
2012 kuni veebruar 2014 arveid tasunud. Hagiavalduse esitamise ajaks on kostja põhivõlgnevus
2638, 35 eurot. 26.02.2015 esitas hageja nõude suurendamise avalduse, mille kohaselt ei ole
kostja perioodil 18.03.2014-25.02.2015 midagi tasunud ning kosja võlgnevuse summa on
suurenenud 1210 euro võrra. Hageja palub kostjalt välja mõista võlgnevuse 3848, 35 eurot ja
menetluskulud summas 483 eurot (sh riigilõiv 375 eurot ja õigusabikulud 108 eurot).

2. Hagiavalduse kohaselt on kostja I. L.i elukohaks xxx, kuid hagimaterjalid tagastati kohtule
märkega „väljanõudmata“. Kohus edastas ka materjalid aadressile xxx, kuid materjalid
tagastati märkega “hoiutähtaja möödumisel“.                   Ka Venemaa Föderatsiooni
Justiitsministeeriumi kaudu ei õnnestunud dokumente kostjale kätte toimetada, kuna adressaat
ei ilmunud kohtusse. Kostja viibimiskoht on kohtule teadmata.
Kuna kostja tegelik asukoht oli teadmata, toimetati kostjale hagimaterjalid kätte avalikult,
väljaande Ametlikud Teadaanded kaudu 25. novembril 2015.a. TsMS § 317 lg 5 kohaselt
loetakse dokument avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Hagimaterjalid loetakse kostjale kättetoimetatuks
09. detsembril 2015.a. Kohus kohustas kostjat 14 päeva jooksul kirjalikult vastama.
Kohtuteates selgitati kostjale hagimaterjalide kättesaamise ja kohtule vastamise võimalust.
Kostja kohtule vastanud ja vastuväiteid hagile esitanud ei ole.


                                                                                                 2(3)
3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud, isegi juhul kui hagi toimetati kätte välisriigis
või kui see toimetati kätte avalikult. Sel juhul loetakse hageja esitatud faktilised väited kostja
poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

5. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 1018, §1023, § 76 lg 1, § 100, § 101 lg 1 p 1 ja 6, § 108, § 113 lg 1.
 Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

6. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv hagi esitamiselt 375 eurot ja õigusabikulud 108 eurot.
Kohus mõistab kostjalt hageja kasuks menetluskulude katteks 483 eurot.


/allkirjastatud digitaalselt/

Piret Raik
Kohtunik




                                                                                                     3(3)
