                         KOHTUOTSUS
                               EESTI VABARIIGI NIMEL
                                     Tagaseljaotsus


Kohus                            Harju Maakohus

Kohtukoosseis                    kohtunik Merike Varusk

Otsuse tegemise aeg ja koht      20. oktoober 2016, Tallinn, Tartu mnt kohtumaja

Tsiviilasja number               2-15-120481

Tsiviilasi                       osaühingu Aktiva Finants hagi XXXX vastu võlgnevuse nõudes


Tsiviilasja hind                 1 350.95 eurot

Menetlusosalised ja nende        hageja osaühing Aktiva Finants (registrikood 10746479,
esindajad                        asukoht A. Weizenbergi 20, 10151 Tallinn);
                                 hageja lepinguline esindaja Kadri Timuska (osaühing Julianuse
                                 Õigusbüroo, e-post: jurist@julianus.ee);
                                 kostja XXXX(isikukood XXXX, elukoht XXXX).


RESOLUTSIOON

   1. Rahuldada hagi XXXX suhtes tagaseljaotsusega osaliselt.

   2. Mõista kostjalt XXXX hageja osaühing Aktiva Finants kasuks välja kostja ja XXXX AS
      vahel 14.05.2013 sõlmitud liitumislepingust nr XXXX ja järelmaksuga vara müügilepingu
      nr XXXX lisast 2478239 tulenev võlgnevus summas 714.44 eurot (seitsesada neliteist eurot
      ja 44 senti), s.h põhinõue 611.59 eurot ja 25.09.2015 seisuga sissenõutavaks muutunud
      viivis 102.85 eurot.

   3. Jätta hagi rahuldamata käsitlustasu 63.91 euro ja sissenõutavaks muutunud viivise 572.64
      euro nõudes.

   4. Mõista kostjalt XXXX hageja osaühingu Aktiva Finants kasuks välja menetluskulu 153.70
      eurot (ükssada viiskümmend kolm eurot ja 70 senti). Kostja poolt hüvitamisele kuuluvatelt
      menetluskuludelt (summas 153.70 eurot) tuleb tasuda viivist menetluskulude suurust
      kindlakstegeva lahendi jõustumisest kuni täitmiseni võlaõigusseaduse § 113 lg 1 teises
      lauses ettenähtud ulatuses.
                                                                                      2-15-120481


     5. Käesolev kohtuotsus on tagatiseta viivitamata täidetav.


Edasikaebamise kord

Tsiviilkohtumenetluse seadustiku (TsMS) § 420 lg 1 kohaselt võib hageja, kelle avalduse alusel
on tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, esitada otsuse peale apellatsioonkaebuse 30 päeva jooksul, alates
otsuse kättetoimetamisest.

Kostja ei saa tagaseljaotsuse peale apellatsioonkaebust esitada, kuid võib esitada kaja. Kostjal on
õigus esitada tagaseljaotsuse peale kaja 30 päeva jooksul alates tagaseljaotsuse kättetoimetamisest.
Kaja võidakse lahendada kirjalikus menetluses, kui kaebuses ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks Harju Maakohtule 30
päeva jooksul alates tagaseljaotsuse kättetoimetamisest, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Koos kajaga tuleb kohtule
esitada kõik asja ettevalmistamise lõpule viimiseks vajalik ning tasuda seadusega määratud
kautsjon      Rahandusministeeriumi        arvelduskontole:      aktsiaselts   Swedbank      –
EE062200221059223099; aktsiaselts SEB Pank – EE571010220229377229; aktsiaselts Nordea
Bank – EE221700017003510302; aktsiaselts Danske Bank - EE513300333522160001.

Tsiviilkohtumenetluse seadustiku (TsMS) § 142 lg 2 kohaselt kaja ja menetluse taastamise
avalduse kautsjonina tasutakse summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1 500 eurot.

Kohus selgitab, et vastavalt TsMS § 187 lõikele 6 peab menetlusabi taotleja menetlusabi taotlemise
korral seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


Kohtu selgitused

Õigusnormid, millest kohus juhindub, on järgmised:
tsiviilkohtumenetluse seadustiku (TsMS) § 162 lg 1 kohaselt kannab hagimenetluse kulud pool,
kelle kahjuks otsus tehti.
TsMS § 163 lg 1 kohaselt hagi osalise rahuldamise korral kannavad pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või ei
jäta menetluskulusid täielikult või osaliselt poolte endi kanda.
TsMS § 173 lg 1 esimese lause järgi märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse.
TsMS § 174 lg-st 1 sätestab, et menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui

                                                                                                  2
                                                                                         2-15-120481

menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.
TsMS 174 lg 2 kohaselt määrab maakohus menetluskulude rahalise suuruse kindlaks kohtuotsuses
või menetlust lõpetavas määruses, kui menetluskulude kindlaksmääramine ei takista kohtuotsuse
või menetlust lõpetava määruse tegemist.
TsMS § 175 lg 1 kohaselt kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud, mõistab
kohus kulud välja põhjendatud ja vajalikus ulatuses. Lepinguline esindaja on menetlusosalist
menetluses esindav advokaat või muu esindaja TsMS §-s 218 sätestatu kohaselt.
TsMS § 177 lg 4 kohaselt märgib kohus menetlusosalise taotluse alusel menetluskulude
kindlaksmääramise kohtulahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.
TsMS § 407 lg 1 kohaselt võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks.
TsMS § 444 lg 3 järgi võib tagaseljaotsuse või hagi õigeksvõtul põhineva otsuse teha kohus
kirjeldava ja põhjendava osata.

Osaühing Aktiva Finants esitas 25.09.2015 Pärnu Maakohtule maksekäsu kiirmenetluse avalduse
võlgnikult XXXX1 350.95 euro saamiseks. Kohus tegi 30.09.2015 võlgnikule makseettepaneku,
mida ei õnnestunud kätte toimetada. Pärnu Maakohtu 27.01.2016 kohtumäärusega anti nõue üle
Harju Maakohtule menetluse jätkamiseks hagimenetluses.

Hageja osaühing Aktiva Finants esitas 15.02.2016 Harju Maakohtule hagiavalduse kostja ja
XXXX AS vahel 14.05.2013 sõlmitud liitumislepingust nr XXXX ja järelmaksuga vara
müügilepingu nr XXXX lisast 2478239 tuleneva võlgnevuse 1 350.95 euro väljamõistmiseks, sh
põhinõue 675.50 eurot ja 25.09.2015 seisuga sissenõutavaks muutunud viivis 675.45 eurot.

Pärnu Maakohtu Maksekäsuosakond on XXXX üritanud makseettepanekut kätte toimetada
aadressil XXXX, Tallinn, kuid dokumendid tagastati, sest aadressil elab võlgniku nimekaim.
Pärnu Maakohus edastas võlgnikule makseettepaneku aadressile XXXX, Tallinn, kuid
makseettepanek tagastati hoiutähtaja möödumisel. Samuti on XXXX23.11.2015 saadetud teavitus
e-posti aadressile XXXX, mis on kehtetu. Pärnu Maakohtu Maksekäsuosakonnal ei õnnestunud
võlgnikule makseettepanekut mõistliku aja jooksul kätte toimetada, kuivõrd kostja elukoht ei
olnud kohtule teada ja avaldaja ei soovinud dokumente kätte toimetada kohtutäituri vahendusel.

Kostjale on menetlusdokumendid kätte toimetatud 23.05.2016 isiklikult allkirja aadressil XXXX,
Tallinn. Hagiavaldusele vastamise tähtaeg oli 14 päeva. Kostja ei ole hagile tähtaegselt vastanud.

Hagiavalduse lahendamine

Tagaseljaotsuse teeb kohus käesoleval juhul ilma kirjeldava ja põhjendava osata (TsMS § 444 lg
3). Siiski peab kohus vajalikuks märkida, et TsMS § 407 lg 6 kohaselt, kui hageja on nõus
tagaseljaotsuse tegemisega, kuid hagi ei ole hagiavalduses märgitud ulatuses ja asjaoludega
õiguslikult põhjendatud, teeb kohus otsuse, millega jätab hagi rahuldamata. Seega on kohtul õigus
jätta hagi tagaseljaotsusega ka osaliselt rahuldamata, kui hagi ei ole õiguslikult põhjendatud.

Kohus rahuldab hagi kostja ja XXXX AS vahel 14.05.2013 sõlmitud liitumislepingust nr XXXX
ja järelmaksuga vara müügilepingu nr XXXX lisast 2478239 tuleneva võlgnevuse 714.44 euro

                                                                                                     3
                                                                                      2-15-120481

nõudes, sh põhinõue 611.59 euro ja 25.09.2015 seisuga sissenõutavaks muutunud viivise 102.85
euro nõudes, kuna nimetatud nõuded on õiguslikult põhjendatud.

Kohus jätab hagi rahuldamata käsitlustasu 63.91 euro nõudes (arve nr 2007629407, käsitlustasu,
tl 41-42) ja sissenõutavaks muutunud viivise 572.64 euro nõudes.

Hagiavaldusest nähtuvalt tuleneb käsitlustasu nõudmise õigus järelmaksuga müügilepingust.
Lepingu tingimuste kohaselt on kostja kohustatud olema 24 kuu kestel XXXX AS klient ning
lepingu lõpetamine kas kostja poolt või XXXX AS poolt mistahes põhjusel toob kaasa käsitlustasu.

Kohus leiab, et kostja ja XXXX AS vahel sõlmitud järelmaksuga vara müügilepingu tingimus,
mille kohaselt XXXX AS-il oli õigus nõuda käsitlustasu tasumist, on tüüptingimus
võlaõigusseaduse (VÕS) § 35 lg 1 tähenduses. Tulenevalt TsMS § 438 lg-st 1 ja § 436 lg-st 7 on
kohtul tarbija vastu esitatud nõude lahendamisel kohustus kontrollida tüüptingimuste kehtivust ka
siis, kui pooled ise ei ole sellele tuginenud. VÕS § 35 lg 1 järgi loetakse tüüptingimuseks
lepingutingimust, mis on eelnevalt välja töötatud tüüplepingutes kasutamiseks või mida
lepingupooled muul põhjusel ei ole eraldi läbi rääkinud ja mida tüüptingimust kasutav lepingupool
(tingimuse kasutaja) kasutab teise lepingupoole suhtes, kes ei ole seepärast võimeline mõjutama
tingimuse sisu. VÕS § 42 lg 3 p 5 kohaselt lepingus, mille teiseks pooleks on tarbija, on
ebamõistlikult kahjustav eelkõige tüüptingimus, millega nähakse ette, et teine lepingupool peab
oma kohustuse rikkumise korral maksma tingimuse kasutajale ebamõistlikult suurt leppetrahvi,
ebamõistlikult suurt kindlaksmääratud suuruses kahjuhüvitist või muud hüvitist, või kui teiselt
lepingupoolelt võetakse võimalus tõendada tegeliku kahju suurust. VÕS § 42 lg 1 kohaselt on
selline tüüptingimus tühine. Kohus leiab, et kostja ja XXXX AS vahel sõlmitud järelmaksuga vara
müügilepingu tingimus, mille kohaselt XXXX AS-il oli õigus nõuda käsitlustasu tasumist on VÕS
§ 42 lg 1 alusel tühine.

Seoses hageja viivisenõude osalise rahuldamata jätmisega peab kohus vajalikuks selgitada
järgimist. Asja materjalidest nähtuvalt nõuab hageja kostjalt sissenõutavaks muutunud viivist
peale lepingu lõpetamist iga arve maksetähtajast määraga 0,15% päevas arve põhinõudelt. Esmalt
märgib kohus, et kuivõrd ülaltoodust tulenevalt rahuldas kohus hageja põhinõude osaliselt, siis
saab kohus ka hageja viivisenõude arvel nr 2007629407 rahuldada vaid osaliselt, s.o arvestatuna
kohtu poolt rahuldatud arve põhivõla summalt 502.94 eurot.

VÕS § 113 lg 1 järgi võib võlausaldaja rahalise kohustuse täitmisega viivitamise korral nõuda
võlgnikult viivitusintressi (viivist), arvates kohustuse sissenõutavaks muutumisest kuni kohase
täitmiseni. Viivise määraks loetakse VÕS §-s 94 sätestatud intressimäär, millele lisandub kaheksa
protsenti aastas. Kui lepinguga on ette nähtud kõrgem intressimäär kui seadusjärgne viivisemäär,
loetakse viivise määraks lepinguga ettenähtud intressimäär. XXXX AS-i teenuse kasutamise
üldtingimuste punkti 7.11 kohaselt arvestatakse viivist 0,15% tasumata summalt iga tasumisega
viivitatud kalendripäeva eest, s.o 54,75% aastas. Lepingus kokkulepitud viivisemäär ületab seega
vaidlusalusel ajal kehtestatud seadusjärgset viivisemäära üle 6 korra. Kohtu hinnangul on tegemist
kostjat kui tarbijat ebamõistlikult kahjustava tüüptingimusega, mida saab pidada tühiseks.
Riigikohus on 10.05.2016 tsiviilasja nr 3-2-1-25-16 lahendi p-s 13 avaldanud seisukoha, mille
kohaselt on eelduslikult VÕS § 42 lg 3 p 5 ja VÕS § 42 lg 1 järgi tühine selline tarbijaga sõlmitud
viivisekokkulepe, kus viivisemäär ületab kolmekordset seadusjärgset viivisemäära. Riigikohus on
14.06.2005 tsiviilasja nr 3-2-1-66-05 lahendi p-s 24 leidnud, et ebaproportsionaalselt suure viivise
kokkuleppimine tüüptingimustes toob kaasa kokkuleppe tühisuse ja võimaluse nõuda viivist vaid
seaduses sätestatud ulatuses ja eeldustel.
Arve nr 2007000753



                                                                                                  4
                                                                                       2-15-120481

Referentsintressimäär 1. jaanuarist kuni 30. juunini 2013 oli Eesti Panga teatel 0,75% aastas, st
2013. aasta esimesel poolaastal kehtiv seadusjärgne viivisemäär oli 0,75 + 8 = 8,75% aastas.
Ajavahemiku 16. juunist 2013 kuni 30. juunini 2013, s.o 15 päeva eest on 35.08 euro suurust
põhinõuet ja 365-päevast aastat arvestades viivis 0.13 eurot (35.08 × 0,0875 / 365 × 15).

Referentsintressimäär 1. juulist 2013 kuni 31. detsembrini 2013 oli Eesti Panga teatel 0,50%
aastas, st 2013. aasta teisel poolaastal kehtiv seadusjärgne viivisemäär oli 0,50 + 8 = 8,50% aastas.
Ajavahemikul 1. juulist 2013 kuni 31. detsembrini 2013, s.o 184 päeva eest on 35.08 euro suurust
põhinõuet ja 365-päevast aastat arvestades viivis 1.50 eurot (35.08 × 0,085 / 365 × 184).

Referentsintressimäär 1. jaanuarist kuni 30. juunini 2014 oli Eesti Panga teatel 0,25% aastas, st
2014. aasta esimesel poolaastal kehtiv seadusjärgne viivisemäär oli 0,25 + 8 = 8,25% aastas.
Ajavahemiku 01. jaanuarist 2014 kuni 30. juunini 2014, s.o 181 päeva eest on 35.08 euro suurust
põhinõuet ja 365-päevast aastat arvestades viivis 1.44 eurot (35.08 × 0,0825 / 365 × 181).

Referentsintressimäär 1. juulist 2014 kuni 31. detsembrini 2014 oli Eesti Panga teatel 0,15%
aastas, st 2014. aasta teisel poolaastal kehtiv seadusjärgne viivisemäär oli 0,15 + 8 = 8,15% aastas.
Ajavahemikul 1. juulist 2014 kuni 31. detsembrini 2014, s.o 184 päeva eest on 35.08 euro suurust
põhinõuet ja 365-päevast aastat arvestades viivis 1.44 eurot (35.08 × 0,0815 / 365 × 184).

Referentsintressimäär 1. jaanuarist 2015 kuni 30. juunini 2015 oli Eesti Panga teatel 0,05% aastas,
st 2015. aasta esimesel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. jaanuarist 2015 kuni 30. juunini 2015, s.o 181 päeva eest on 35.08 euro suurust
põhinõuet ja 365-päevast aastat arvestades viivis 1.40 eurot (35.08 × 0,0805 / 365 × 181).

Referentsintressimäär 1. juulist 2015 kuni 31. detsembrini 2015 oli Eesti Panga teatel 0,05%
aastas, st 2015. aasta teisel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. juulist 2015 kuni 25. septembrini 2015, s.o 87 päeva eest on 35.08 euro suurust
põhinõuet ja 365-päevast aastat arvestades viivis 0.67 eurot (35.08 × 0,0805 / 365 × 87).

Perioodil 16. juunist 2013 kuni 25. septembrini 2015 on arvelt nr 2007000753 arvestatav viivis
seaduses sätestatud määras kokku 6.58 eurot.

Arve nr 2007209521

Referentsintressimäär 1. juulist 2013 kuni 31. detsembrini 2013 oli Eesti Panga teatel 0,50%
aastas, st 2013. aasta teisel poolaastal kehtiv seadusjärgne viivisemäär oli 0,50 + 8 = 8,50% aastas.
Ajavahemikul 16. juulist 2013 kuni 31. detsembrini 2013, s.o 169 päeva eest on 36.78 euro suurust
põhinõuet ja 365-päevast aastat arvestades viivis 1.45 eurot (36.78 × 0,085 / 365 × 169).

Referentsintressimäär 1. jaanuarist kuni 30. juunini 2014 oli Eesti Panga teatel 0,25% aastas, st
2014. aasta esimesel poolaastal kehtiv seadusjärgne viivisemäär oli 0,25 + 8 = 8,25% aastas.
Ajavahemiku 01. jaanuarist 2014 kuni 30. juunini 2014, s.o 181 päeva eest on 36.78 euro suurust
põhinõuet ja 365-päevast aastat arvestades viivis 1.50 eurot (36.78 × 0,0825 / 365 × 181).

Referentsintressimäär 1. juulist 2014 kuni 31. detsembrini 2014 oli Eesti Panga teatel 0,15%
aastas, st 2014. aasta teisel poolaastal kehtiv seadusjärgne viivisemäär oli 0,15 + 8 = 8,15% aastas.
Ajavahemikul 1. juulist 2014 kuni 31. detsembrini 2014, s.o 184 päeva eest on 36.78 euro suurust
põhinõuet ja 365-päevast aastat arvestades viivis 1.51 eurot (36.78 × 0,0815 / 365 × 184).

Referentsintressimäär 1. jaanuarist 2015 kuni 30. juunini 2015 oli Eesti Panga teatel 0,05% aastas,
st 2015. aasta esimesel poolaastal kehtiv seadusjärgne viivisemäär oli 0,05 + 8 = 8,05% aastas.

                                                                                                   5
                                                                                       2-15-120481

Ajavahemiku 1. jaanuarist 2015 kuni 30. juunini 2015, s.o 181 päeva eest on 36.78 euro suurust
põhinõuet ja 365-päevast aastat arvestades viivis 1.47 eurot (36.78 × 0,0805 / 365 × 181).

Referentsintressimäär 1. juulist 2015 kuni 31. detsembrini 2015 oli Eesti Panga teatel 0,05%
aastas, st 2015. aasta teisel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. juulist 2015 kuni 25. septembrini 2015, s.o 87 päeva eest on 36.78 euro suurust
põhinõuet ja 365-päevast aastat arvestades viivis 0.71 eurot (36.78 × 0,0805 / 365 × 87).

Perioodil 16. juulist 2013 kuni 25. septembrini 2015 on arvelt nr 2007209521 arvestatav viivis
seaduses sätestatud määras kokku 6.64 eurot.

Arve nr 2007414032

Referentsintressimäär 1. juulist 2013 kuni 31. detsembrini 2013 oli Eesti Panga teatel 0,50%
aastas, st 2013. aasta teisel poolaastal kehtiv seadusjärgne viivisemäär oli 0,50 + 8 = 8,50% aastas.
Ajavahemikul 16. augustist 2013 kuni 31. detsembrini 2013, s.o 138 päeva eest on 36.78 euro
suurust põhinõuet ja 365-päevast aastat arvestades viivis 1.18 eurot (36.78 × 0,085 / 365 × 138).

Referentsintressimäär 1. jaanuarist kuni 30. juunini 2014 oli Eesti Panga teatel 0,25% aastas, st
2014. aasta esimesel poolaastal kehtiv seadusjärgne viivisemäär oli 0,25 + 8 = 8,25% aastas.
Ajavahemiku 01. jaanuarist 2014 kuni 30. juunini 2014, s.o 181 päeva eest on 36.78 euro suurust
põhinõuet ja 365-päevast aastat arvestades viivis 1.50 eurot (36.78 × 0,0825 / 365 × 181).

Referentsintressimäär 1. juulist 2014 kuni 31. detsembrini 2014 oli Eesti Panga teatel 0,15%
aastas, st 2014. aasta teisel poolaastal kehtiv seadusjärgne viivisemäär oli 0,15 + 8 = 8,15% aastas.
Ajavahemikul 1. juulist 2014 kuni 31. detsembrini 2014, s.o 184 päeva eest on 36.78 euro suurust
põhinõuet ja 365-päevast aastat arvestades viivis 1.51 eurot (36.78 × 0,0815 / 365 × 184).

Referentsintressimäär 1. jaanuarist 2015 kuni 30. juunini 2015 oli Eesti Panga teatel 0,05% aastas,
st 2015. aasta esimesel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. jaanuarist 2015 kuni 30. juunini 2015, s.o 181 päeva eest on 36.78 euro suurust
põhinõuet ja 365-päevast aastat arvestades viivis 1.47 eurot (36.78 × 0,0805 / 365 × 181).

Referentsintressimäär 1. juulist 2015 kuni 31. detsembrini 2015 oli Eesti Panga teatel 0,05%
aastas, st 2015. aasta teisel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. juulist 2015 kuni 25. septembrini 2015, s.o 87 päeva eest on 36.78 euro suurust
põhinõuet ja 365-päevast aastat arvestades viivis 0.71 eurot (36.78 × 0,0805 / 365 × 87).

Perioodil 16. augustist 2013 kuni 25. septembrini 2015 on arvelt nr 2007414032 arvestatav viivis
seaduses sätestatud määras kokku 6.37 eurot.

Arve nr 2007629407

Referentsintressimäär 1. juulist 2013 kuni 31. detsembrini 2013 oli Eesti Panga teatel 0,50%
aastas, st 2013. aasta teisel poolaastal kehtiv seadusjärgne viivisemäär oli 0,50 + 8 = 8,50% aastas.
Ajavahemikul 18. septembrist 2013 kuni 31. detsembrini 2013, s.o 105 päeva eest on 502.94 euro
suurust põhinõuet ja 365-päevast aastat arvestades viivis 12.30 eurot (502.94 × 0,085 / 365 × 105).

Referentsintressimäär 1. jaanuarist kuni 30. juunini 2014 oli Eesti Panga teatel 0,25% aastas, st
2014. aasta esimesel poolaastal kehtiv seadusjärgne viivisemäär oli 0,25 + 8 = 8,25% aastas.
Ajavahemiku 01. jaanuarist 2014 kuni 30. juunini 2014, s.o 181 päeva eest on 502.94 euro suurust
põhinõuet ja 365-päevast aastat arvestades viivis 20.58 eurot (502.94 × 0,0825 / 365 × 181).

                                                                                                   6
                                                                                       2-15-120481


Referentsintressimäär 1. juulist 2014 kuni 31. detsembrini 2014 oli Eesti Panga teatel 0,15%
aastas, st 2014. aasta teisel poolaastal kehtiv seadusjärgne viivisemäär oli 0,15 + 8 = 8,15% aastas.
Ajavahemikul 1. juulist 2014 kuni 31. detsembrini 2014, s.o 184 päeva eest on 502.94 euro suurust
põhinõuet ja 365-päevast aastat arvestades viivis 20.66 eurot (502.94 × 0,0815 / 365 × 184).

Referentsintressimäär 1. jaanuarist 2015 kuni 30. juunini 2015 oli Eesti Panga teatel 0,05% aastas,
st 2015. aasta esimesel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. jaanuarist 2015 kuni 30. juunini 2015, s.o 181 päeva eest on 502.94 euro suurust
põhinõuet ja 365-päevast aastat arvestades viivis 20.08 eurot (502.94 × 0,0805 / 365 × 181).

Referentsintressimäär 1. juulist 2015 kuni 31. detsembrini 2015 oli Eesti Panga teatel 0,05%
aastas, st 2015. aasta teisel poolaastal kehtiv seadusjärgne viivisemäär oli 0,05 + 8 = 8,05% aastas.
Ajavahemiku 1. juulist 2015 kuni 25. septembrini 2015, s.o 87 päeva eest on 502.94 euro suurust
põhinõuet ja 365-päevast aastat arvestades viivis 9.65 eurot (502.94 × 0,0805 / 365 × 87).

Perioodil 18. septembrist 2013 kuni 25. septembrini 2015 on arvelt nr 2007629407 arvestatav
viivis seaduses sätestatud määras kokku 83.26 eurot.

Eeltoodust tulenevalt rahuldab kohus hageja viivisenõude osaliselt ning mõistab kostjalt hageja
kasuks välja 25.09.2016 seisuga sissenõutavaks muutunud viivise summas 102.85
(6.58+6.64+6.37+83.26) eurot.

Menetluskulude jaotus ja kindlaksmääramine

Kohus leiab, et kuna hageja esitas (sissenõutavaks muutunud) nõude 1 350.95 euro
väljamõistmiseks, mille kohus rahuldas 714.44 euro ulatuses (samuti nõude sissenõutavaks
muutunud osa arvestades), siis on põhjendatud jätta menetluskulud (1 350.95 / 714.44) 53%
ulatuses kostja kanda ja 47% ulatuses hageja kanda.

Hageja on esitanud taotluse hagiavalduselt tasutud riigilõivu 155 euro, maksekäsu kiirmenetluses
tasutud riigilõivu 45 eurot ja õigusabikulu 415.43 euro, kokku 615.43 euro väljamõistmiseks.
Hageja taotleb kohustada kostjat tasuma hüvitamisele kuuluvatelt menetluskuludelt viivist VÕS §
113 lg 1 teises lauses ettenähtud ulatuses otsuse jõustumisest alates kuni menetluskulude täieliku
tasumiseni.

TsMS § 175 lg 1 esimene lause sätestab, et kui menetlusosaline peab menetluskulude jaotust
kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses. Hageja lepinguline
esindaja on esitanud esindustasu arve, millel kajastub esindustasu võlglase XXXX
kohtumenetluses 415.43 eurot. Kohus arvestab lepingulise esindaja kulude väljamõistmisel asja
keerukust ja mahtu, hageja esindaja reaalselt tehtud tööd ning asjaolu, et asjas ei ole toimunud
sisulist vaidlust. Käesolevas asjas ei ole tegemist õiguslikult keeruka vaidlusega ja dokumentide
hulk ning sisu ei eelda hagi esitamiseks ja koostamiseks märkimisväärset ajakulu. Kohus on
seisukohal, et antud juhul saab põhjendatud ajakuluks hagiavalduse koostamisele (sh
dokumentidega eelnev tutvumine) lugeda 1,5 tundi. Kohus loeb lepingulise esindaja põhjendatud
tunnitasu määraks 60 eurot (ilma käibemaksuta). Eeltoodu alusel määrab kohus hageja lepingulise
esindaja põhjendatud õigusabikuludeks 90 eurot. Kokku on kohtu hinnangul põhjendatud
menetluskulu (155+45+90) 290 eurot.




                                                                                                   7
                                                                                     2-15-120481

Eeltoodust tulenevalt kohus mõistab TsMS § 163 lg 1 alusel kostjalt välja hageja menetluskulud
(53% x 290) 153.70 eurot ning menetluskuludelt (153.70 eurot) viivise VÕS § 113 lg 1 teises
lauses ettenähtud ulatuses otsuse jõustumisest alates kuni menetluskulude täieliku tasumiseni.

Kohtule ei nähtu, et kostjal on tsiviilasjas nr 2-15-120481 tekkinud menetluskulusid, kostja ei ole
kohtule menetluskulude nimekirja esitanud, mistõttu puudub võimalus kindlaks määrata hagejalt
välja mõistetavaid kostja menetluskulusid.

TsMS § 178 lõikest 1 tulenevalt saab menetluskulude jaotuse kohta tehtud kohtulahendit
vaidlustada üksnes selle kohtulahendi peale edasi kaevates, millega menetluskulude jaotus
kindlaks määrati. Kui koos menetluskulude jaotusega määrati kindlaks hüvitatavate
menetluskulude suurus, saab hüvitatavate menetluskulude suurust vaidlustada selle kohtulahendi
peale edasi kaevates.




/digitaalselt allkirjastatud/
Merike Varusk
kohtunik




                                                                                                 8
