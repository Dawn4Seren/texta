                                                                                 1-16-1085




                          K O H TU M Ä Ä R U S

Kohus                          Viru Maakohus
Määruse tegemise aeg ja koht   30. märts 2016, Narva kohtumaja

Kriminaalasja number           1-16-1085 (15233001750)

Kohtunik                       Innokenti Menšikov

Sekretär                       Egle Nigulist

Abiprokurör                    Viru Ringkonnaprokuratuuri abiprokurör Sofja Hristoforova

Kriminaalasi                   Taotlus psühhiaatrilise sundravi kohaldamiseks JPi suhtes
                               KarS § 121 lg 2 p 2 järgi kvalifitseeritava õigusvastase teo
                               toimepanemise eest

Õigusvastase teo toimepanija   JP
                               Elukoht xxx, isikukood 38608032211, kodakondsuseta,
                               põhiharidus, emakeel – vene keel, xxx
                               Varasem karistatus:
                               - 09.07.2010 Viru Maakohtu Narva kohtumaja poolt KarS §
                               274 lg 1 järgi tingimisi vangistsuega 4 kuud katseajaga 1
                               aasta 6 kuud.
                               Tõkendit ei ole kohaldatud.

Kaitsja                        Vandeadvokaat Jekaterina Jevšina

Kohtuistungi toimumise aeg     30.03.2016




                               Juhindudes KrMS § 401 ja 402 lg 1, kohus määras:

RESOLUTSIOON




                                                                                              1
                                                                                       1-16-1085


Lõpetada KrMS § 199 lg 1 p 1 alusel JPi suhtes menetlus kriminaalasjas nr 1-16-1085
kriminaalmenetluse aluse puudumise tõttu.

KrMS § 199 lg 1 p 1 alusel lõpetada suhtes menetlus kriminaalasjas nr (15233001750)
kriminaalmenetluse aluse puudumise tõttu.

Kohaldada JPi suhtes KarS § 86 lg 1 alusel psühhiaatrilist sundravi kuni tema
tervenemiseni või ohtlikkuse äralangemiseni.

Suunata JP esialgu statsionaarsele sundravile SA Viljandi Haigla psühhiaatriahaiglasse.

JPi toimetamine SA Viljandi Haigla psühhiaatriahaiglasse teha ülesandeks Politsei- ja
Piirivalveameti Ida prefektuuri Narva politseijaoskonnale.

KrMS § 183 alusel jätta riigi kanda alljärgnevad menetluskulud – kaitsja Jekaterina
Jevšina poolt eeluurimisel osutatud õigusabi kulud 120 (ükssada kakskümmend) eurot ning
kohtumenetluses osutatud õigusabi kulud 120 (ükssada kakskümmend) eurot ja
ekspertiisitasu 255 (kakssada viiskümmend viis) eurot.


Edasikaebamise kord

KrMS § 387 lg 2 alusel on menetluse pooltel, samuti menetlusvälisel isikul, kui kohtumäärusega
on piiratud tema õigusi või seaduslikke huve, õigus esitada määruskaebus Tartu
Ringkonnakohtule 10 päeva jooksul alates päevast, mil isik sai vaidlustatavast kohtumäärusest
teada või pidi teada saama Viru Maakohtu Narva kohtumaja kaudu.

Asjaolud

Viru Ringkonnaprokuratuuri 08.02.2016 määruse kohaselt on JP pannud toime KarS §-s 121 lg 2
p 2 sätestatud õigusvastase teo, mis seisnes selles, et 9. detsembril 2015.aastal kella 09.00 paiku
Narvas korteris aadressil Suur tn 12 - 3, lõi JP oma emale xxx vähemalt kolm korda parema
rusikaga vastu vasakut õlga ja seejärel parema jalaga vastu vasakut jalga, samas lõi JP mitu
korda peopihuga vastu Xxx pead. Oma tegevusega tekitas JP oma emale Xxxle füüsilist valu ja
kehavigastusi – pöördumisel SA Narva haigla Erakorralise Meditsiini Kliinikumi oli kannatanul
diagnoositud erinevate kehapiirkondade pindmised vigastused. Samuti kasutas JP Xxx suhtes
füüsilist vägivalda kahel korral novembris 2015 (täpsed kuupäevad tuvastamata) xxx asuvas
korteris: esimesel korral torkas nõelaga kannatanu paremat kätt, kannatanu tundis füüsilist valu
ja tõmbas käe ära, kriimustades kätt nõelaga; teisel korral lõi J diivanil lamavat kannatanut
rusikaga vasaku puusa piirkonda, millega tekitas füüsilist valu ja sinika.
Kohtueelse menetluse käigus teostatud kohtupsühhiaatria ekspertiisi tulemustest nähtub, et JP
kannatab diferentseerimata skisofreenia all areneva tahte-tundeelu defektiga F20.3 ning JPile
inkrimineeritud kuriteo toimepanemise ajal ei olnud ta suuteline aru saama oma teo tähendusest
ja seda juhtima ja seega oli kuriteo toimepanemise ajal mittesüüdiv. Ta ei või eeluurimise ja
kohtu ette astuda. JP võib olla ohtlik endale ja ühiskonnale. Eksperdi arvamusel JP vajab
meditsiinilise iseloomuga meetmete rakendamist statsionaarse psühhiaatrilise sundravi vormis.


                                                                                                 2
                                                                                       1-16-1085



Arvestades asjas kogutud tõendeid, tegi prokurör kohtule ettepaneku kohaldada JP suhtes
psühhiaatrilist sundravi.
Kohus arutas taotlust lühimenetluse sätete kohaselt KrMS 16.peatükis sätestatud erisusi
arvestades. Kohtuistungil osalesid prokurör, kaitsja ja kannatanu.
Kohus määras arutada sundravi määramise taotlust ilma JPi osavõtuta, kuivõrd ekspertiisi aktist
nähtub, et arvestades seda, et tal esineb vaimuhaigus koos psühhotroopsete ainete (narkootilised
stimuleerivad opiodid) tarvitamisega, ta võib olla potentsiaalselt ohtlik endale ja ühiskonnale.


Kohtu seisukoht

KarS § 121 lg 2 p 2 näeb ette vastutuse teise inimese tervise kahjustamise, samuti valu tekitava
kehalise väärkohtlemise eest, mis on toime pandud lähi- või sõltuvussuhtes.

Kohus leiab, et JPi poolt toime pandud ja karistusseadustikus sätestatud õigusvastased teod on
tõendatud järgmiste tõenditega:

   -   Kannatanu Xxx ütlustega (tl 1-6), kust tuleneb, et 09.12.2015 oli ta aadressil xxx asuvas
       korteris koos oma poja JPiga. Kella 09.00 paiku J tuli kannatanu tuppa ja hakkas tema
       peale karjuma, talle ette heitma rahavargust, mida Xxx pole teinud. Seejärel J lõi talle
       järsult parema rusikaga vastu vasaku õla piirkonda, millega tekitas talle füüsilist valu.
       Mõne minuti pärast tuli ta taas kannatanu juurde ja lõi talle parema rusikaga vastu sama
       kohta, vastu tema parema õla piirkonda, mille tõttu kannatanul oli valus. Seejärel J lõi
       talle tema parema jalaga vastu kannatanu vasakut jalga põlvest veidi allapoole. Pärast
       seda P läks kannatanu juurest eemale ja olles taas tema juurde tulnud lõi talle parema
       peopihuga mitu korda vastu pea vasakut poolt ja vastu kõrva, tekitades kannatanule
       füüsilist valu. Siis kannatanu helistas vanemale pojale Xxx ja teatas talle juhtunust. Xxx
       kutsus välja politsei ning kohale saabunud politseitoimkond viis kannatanut ja Jt
       politseijaoskonda.
       Samuti kannatanu lisas seda, et tema poeg JP on teda varem ka alusetult löönud ja
       tekitanud talle kehavigastusi ülalmainitud korteris, mõeldes välja erinevaid ettekäändeid,
       kuid ta ei pöördunud abi saamiseks politseisse ega haiglasse. Nõnda 2015. aasta
       novembri keskpaiku, kui pesi köögis nõusid, õhtusel ajal, J tuli tema juurde ja torkas teda
       nõelaga paremat kätt käelabast natuke kõrgemale. Ta tundis füüsilist valu, tõmbas kätt ja
       kriimustas selle nõelaga. Seejuures ütles J ainult, et tal on vaja aadrit lasta. 2015. aasta
       novembri 20-ndatel kuupäevadel kui ta oli toas diivani pikali J lõi talle parema rusikaga
       vastu vasaku puusa piirkonda, millega tekitas talle kehavigastusi sinika näol ja füüsilist
       valu.

   -   Kannatanu Xxx ütlused on kooskõlas isiku läbivaatuse protokolliga (tl 7-10), millest
       nähtub, et Xxxl oli avastatud vasakul käel õla piirkonna lähedal paistetus ning kerge
       hematoom ning vasakul põsel paistetus.
   -   SA Narva Haigla tõendiga (tl 7-10) on kindlaks tehtud, et Xxx pöördus haiglasse arstiabi
       saamiseks 09.12.2015 vägivaldse traumaga. Tõendis on kirjas diagnoos
       „kehapiirkondade muid kombinatsioone haaravad pindmised vigastused“.



                                                                                                 3
                                                                                       1-16-1085



   -   Kannatanu ütlusi kinnitab tunnistaja Xxx P (tl 13-17), kelle ütlustest nähtub, et vahetult
       pärast intsidenti helistas talle ema ja rääkis, et JP peksab teda. Ema palus teda tulla ja
       aidata teda. Xxx P lõpetas emaga kõne ja helistas politseisse. Umbes pooletunni pärast
       sõitis ta ema juurde, kodus ema nuttis, kaebas, et tal on õlg valus. J oli ka kodus, käitus
       rahulikult ja ei rääkinud midagi. Siis kui J oli politseinikke poolt kinni peetud, sõitis ta
       emaga haiglasse ja pöördus J raviarsti – psühhiaatri juurde. Xxx P oma ütluses selgitas, et
       J on psühhiaatriaosakonnas arvel ning tal olid peatraumad, esinesid ka
       enesetapujuhtumid, viimasel ajal ta pole arsti juurde pöördunud ja varem, kui talle
       määrati mingeid ravimeid, ta ei tarbinud neid.

   -   ambulatoorse kohtupsühhiaatrilise ekspertiisi aktiga nr 1 (t l50-53) on tuvastatud, et JP
       kannatab diferentseerimata skisofreenia all. JPile inkrimineeritud kuriteo toimepaneku
       ajal ei olnud ta suuteline aru saama oma tegude tähendusest ja neid juhtima. Ta oli
       süüdimatu. Praegusel ajal kahtlustatav JP kannatab diferentseerimata skisofreenia all. Ta
       on suuteline aru saama ümbritsevast ja orienteeruma enda isikus, kuid kriitika enda ja
       ümbritsevasse on alanenud. JP vajab meditsiinilise iseloomuga meetmete rakendamist
       statsionaarse psühhiaatrilise sundravi vormis. Ta ei või eeluurimise ja kohtu ette astuda.

Eeltoodut arvestades on kohtu hinnangul tuvastatud, et JPi tegevus vastab KarS §-s 121 lg 2 p 2
sätestatud süüteo objektiivse koosseisu tunnustele. Löökide intensiivsus ja korduvus näitab, et
tegemist oli tahtliku tegevusega teist inimest lüüa ja talle valu põhjustada.

Seega on Pi käitumises tuvastatud ka KarS § 121 lg 2 p 2 subjektiivsete tunnuste esinemine.

KarS § 2 lg 2 kohaselt saab isikut karistada teo eest, kui see vastab süüteokoosseisule, on
õigusvastane ja isik on selle toimepanemises süüdi.

KarS § 32 lg 1 teise lause kohaselt on isik teo toimepanemises süüdi, kui ta on süüvõimeline ja
puuduvad süüd välistavad asjaolud. KarS §-st 33 tulenevalt on isik süüvõimeline, kui ta on teo
toimepanemise ajal süüdiv ja vähemalt neljateistaastane. KarS § 34 p 1 sätestab, et isik ei ole
süüdiv, kui ta teo toimepanemise ajal ei olnud võimeline aru saama oma teo keelatusest või oma
käitumist vastavalt sellele arusaamisele juhtima seoses vaimuhaigusega.

06.01.2016 teostatud ambulatoorse kohtupsühhiaatrilise ekspertiisi tulemusel jõudis ekspert
järeldusele, et talle inkrimineeritavate tegude toimepanemise ajal ei olnud JP suuteline aru saama
oma tegude tähendusest ja neid juhtima, st JP pani õigusvastased teod toime süüdimatus
seisundis ning tema suhtes tuleb rakendada sundravi.

KrMS § 402 kohaselt lõpetab kohus KrMS § 199 lg 1 p 1 alusel kriminaalasjas menetluse, kui
kohus tunnistab tõendatuks, et isik pani õigusvastase teo toime süüdimatus seisundis.

Kohtu hinnangul tuleb JPi suhtes kohaldada sundravi, kuivõrd ta on oma tegude tõttu ohtlik
ühiskonnale ja eelkõige oma lähedastele ning ta vajab ravi.

KarS § 86 lg 1 järgi kohaldatakse sundravi juhul kui:



                                                                                                  4
                                                                                      1-16-1085



    -   isik on pannud õigusvastase teo toime süüdimatus seisundis või kui ta on pärast
        kohtuotsuse tegemist, kuid enne karistuse ärakandmist jäänud vaimuhaigeks,
        nõdrameelseks või kui tal on tekkinud muu raske psüühikahäire, samuti kui tal on
        eeluurimise või kohtus asja arutamise ajal tuvastatud nimetatud seisund, mis ei võimalda
        kindlaks teha tema vaimset seisundit õigusvastase teo toimepanemise ajal;
    -   isik on oma teo ja vaimse seisundi tõttu ohtlik ühiskonnale ja vajab ravi.

JPi puhul on tõendamist leidnud ja tuvastatud, et isik pani õigusvastased teod toime
süüdimatusseisundis, seega on täidetud sundravi kohaldamise esimene eeldus.

Kohtu hinnangul on JP oma tegude tõttu ühiskonnaohtlik. Isiku õigusvastaste tegude asjaoludest
nähtuvalt lahendab JP konfliktsituatsioone vägivalla abil. JPi puhul ei ole välistatud, et isik
jätkab taoliste (isikuvastaste) tegude toime panemist, isiku võimalikud ründed võivad järgmisel
korral olla intensiivsema iseloomuga ning kaasa tuua fataalseid tagajärgi kolmandate isikute
elule või tervisele.

Kohtu arvates on antud juhul täidetud kõik sundravi kohaldamise eeldused ning seetõttu rahuldab
kohus abiprokuröri ja kaitsja taotluse ning kohaldab JPi suhtes statsionaarset sundravi kuni isiku
tervenemiseni või tema ohtlikkuse äralangemiseni.


Menetluskulud

Vastavalt KrMS § 175 lg 1 p-dele 3, 4 ja 5 on menetluskuludeks: kaitsja Jekaterina Jevšina poolt
eeluurimisel osutatud õigusabi eest 120 eurot ning 30. märtsil 2015 kohtuistungil osutatud
õigusabi eest 120 eurot ning ekspertiisitasu 255 eurot.


Vastavalt KrMS §-le 183 hüvitab kriminaalmenetluse lõpetamise korral menetluskulud riik.

/allkirjastatud digitaalselt/

Innokenti Menšikov
Kohtunik




                                                                                                5
