                                          KOHTUMÄÄRUS
                       Menetluse lõpetamine kompromissi kinnitamisega

Kohus                               Pärnu Maakohus
Kohtunik                            Sirje Lahesoo
Määruse tegemise aeg ja koht        06.aprill 2016 Paide
Tsiviilasja number                  2-12-17360
Tsiviilasi                          Eesti Vabariigi (Haridus- ja Teadusministeeriumi kaudu) hagi
                                    Üllar Omann’, Terje Omann’, Ingrid Õun’, Endel Õun’, Kristo
                                    Piirimäe, Mirjam Parv’, Airi Stokmann-Säre, Mervy Troost’ ja
                                    Andres Troost’ vastu kahju nõudes
Hagihind                            355 073,91 EUR
Menetlusosalised ja nende           Hageja: Eesti Vabariik Haridus- ja Teadusministeeriumi kaudu,
esindajad                           asukoht Munga 18 Tartu, lepinguline esindaja v.adv Kaidar Sultson
                                    Kostja: Üllar Omann, isikukood xxxxxxxxxxx, elukoht xxxxx xxxx
                                    xxxxxxxx xxxx xxxx xxxxxxxxx, esindaja v.adv.Indrek Naur,
                                    Kostja: Terje Omann, isikukood xxxxxxxxxxx, elukoht xxxxx xxxx
                                    xxxxxxxx xxxx xxxx xxxxxxxxx, esindaja v.adv. Indrek Naur
                                    Kostja: Ingrid Õun, isikukood xxxxxxxxxxx, elukoht xxx xxx
                                    xxxxxxxxx xxxx xxxx xxxxxxxxxx, esindaja v.adv. Indrek Naur
                                    Kostja: Endel Õun, isikukood xxxxxxxxxx, elukoht xxxxx xxxx
                                    xxxxxx
                                    Kostja: Kristo Piirimäe, isikukood xxxxxxxxxxxx, elukoht
                                    xxxxxxxx x xxxxxxxxx xxxxxx xxxx xxxxxxxxxx, esindaja v.adv.
                                    Indrek Naur
                                    Kostja: Mirjam Parv, isikukood xxxxxxxxxxx, elukoht xxxxx xxxx
                                    xxxxxxxxx xxxx xxxx xxxxxxxxxx, esindaja v.adv. Indrek Naur
                                    Kostja: Airi Stokmann-Säre, isikukood xxxxxxxxxxxx, elukoht
                                    xxxxx xxxxxxxx xxxxxxxxxx xxxxxxxxxx, esindaja v.adv. Indrek
                                    Naur
                                    Kostja: Mervy Troost, isikukood xxxxxxxxxxx, elukoht xxxxx
                                    xxxxx xxxxxxxx xxxx xxxx xxxxxxxxxxx, esindaja v.adv. Nikolai
                                    Kõiv
                                    Kostja: Andres Troost, isikukood xxxxxxxxxxx, elukoht xxxxx
                                    xxxxx xxxxxxxx xxxx xxxx xxxxxxxxxx, esindaja v.adv. Nikolai
                                    Kõiv

RESOLUTSIOON
1. Kinnitada Eesti Vabariigi (Haridus- ja Teadusministeeriumi kaudu) ning Üllar Omann’, Terje
Omann’, Ingrid Õun’, Endel Õun’, Kristo Piirimäe, Mirjam Parv’, Airi Stokmann-Säre, Mervy
Troost’ ja Andres Troost’ vahel sõlmitud kompromiss, mille kohaselt:
1.1. Pooled soovivad kompromissi korras lõpetada tsiviilvaidluse selliselt, et kostjad Üllar Omann, Terje
Omann, Ingrid Õun, Endel Õun, Kristo Piirimäe, Mirjam Parv, Mervy Troost ja Andres Troost tasuvad
hagejale osavõlgnikena igaüks 2500 eurot ja kostja Airi Stokmann-Säre 5000 eurot, kokku 25 000
eurot.
2. Kohustuse täitmine toimub 24 (kakskümmend neli) kalendrikuu jooksul osamaksetena graafiku
alusel selliselt, et kostjad Üllar Omann, Terje Omann, Ingrid Õun, Endel Õun, Kristo Piirimäe, Mirjam
Parv, Mervy Troost ja Andres Troost tasuvad hagejale osavõlgnikena igaüks 104,17 eurot ja kostja Airi
Stokmann-Säre 208,34 eurot kalendrikuu 15. kuupäevaks. Esimese makse tasumise tähtaeg on
15.mai 2016.a.
3. Maksed kanda Rahandusministeeriumi arvelduskontole xxxxxxxxxxxxxx Swedbank AS-s,
viitenumber xxxxxxxxxx.
4. Juhul kui keegi kostjatest ei tasu osamakset kahel järjestikusel kalendrikuul tähtajaks, on hagejal
õigus maksetega hilinenud kostja suhtes algatada täitemenetlus kogu võla sundkorras sisse-
nõudmiseks.
5. Maksega hilinenud kostja on kohustatud tasuma viivist määraga 0,05 % päevas tähtajaks tasumata
summalt iga maksmisega hilinetud päeva eest.
6. Pooled kinnitavad, et peale käesoleva kompromissi kinnitamist kohtu poolt puuduvad Pooltel
üksteise vastu mistahes nõuded ja pretensioonid, välja arvatud Pooltele käesolevast kompromissist
tulenevad õigused ja kohustused.
7. Pooled on kokku leppinud, et käesolevas asjas poolte poolt kantud menetluskulud jäävad Poolte endi
kanda.
                                                                              Tsiviilasi nr 2-12-17360

8. Pooled on teadlikud TsMS §-s 430 lg 1 ja §-s 432 sätestatud tsiviilasja kompromissiga lõpetamise
õiguslikest tagajärgedest, sh menetluse lõpetamise õiguslikest tagajärgedest.
9. Pooled on kokku leppinud ja avaldavad kohtule, et vastavalt TsMS §-s 661 lg 4 sätestatule
lühendavad Pooled kompromissi kinnitamise määruse peale määruskaebuse esitamise tähtaega
selliselt, et määruskaebuse esitamise tähtaeg on 3 (kolm) päeva määruse kättetoimetamisest alates.
2. Lõpetada tsiviilasja nr 2-12-17360 menetlus.
3. Menetlusosaliste menetluskulud jäävad poolte endi kanda.
4. Määrus tehakse avalikult teatavaks avaliku E-toimiku                      (AET) kaudu. Määruse
kättetoimetamisega poole lepingulisele esindajaele loetakse                  määrus poolele kätte-
toimetatuks.

EDASIKAEBAMISE KORD
Määrusega puudutatud menetlusosaline võib määruse peale esitada määruskaebuse Pärnu Maakohtu
Paide kohtumajale. Määruskaebuse esitamise tähtaeg vastavalt poolte kokkuleppele on 3 päeva alates
määruse kättetoimetamisest.

MENETLUSE KÄIK
Pärnu Maakohtu Paide kohtumaja menetluses on Eesti Vabariigi (Haridus- ja Teadusministeeriumi
kaudu) hagi Üllar Omann’, Terje Omann’, Ingrid Õun’, Endel Õun’, Kristo Piirimäe, Mirjam Parv’, Airi
Stokmann-Säre, Mervy Troost’ ja Andres Troost’ vastu kahju nõudes.
06.04.2016 kohtuistungil esitasid pooled kohtule kompromisslepingu, milles muuhulgas sisaldusid ka
poolte taotlused kompromissi kinnitamiseks ja tsiviilasja menetluse lõpetamiseks, samuti poolte
kokkulepped poolte menetluskulude jätmiseks poolte endi kanda ning määruskaebuse esitamise tähtaja
lühendamiseks.

KOHTU SEISUKOHT
1. Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni hagi
kohta tehtud lahendi jõustumiseni lõpetada kompromissiga. Vaidluse lõpetamine kompromissi sõlmi-
misega on poolte seadusest tulenev õigus (TsMS § 206 lg 2).
Kompromissi kinnitamist välistavaid asjaolusid kohus ei tuvastanud.
Poolte sõlmitud kompromiss ei ole vastuolus heade kommete ega seadusega ning ei riku avalikku huvi.
Poolte sõlmitud kompromissi on võimalik täita.
Kohus kinnitab poolte vahel sõlmitud kompromissi ja lõpetab tsiviilasja menetluse.

2. Eesti Vabariik on TsMS § 145 alusel vabastatud riigilõivu tasumisest hagiavalduse esitamisel.
Seega tuleb menetluse lõpetamisel lahendada küsimus, kelle kanda jääb riigilõiv, mille tasumisest hageja
on vabastatud.
Arvestades, et asjas sõlmiti kompromiss, mis kohtu hinnangul lühendas märgatavalt tsiviilasja
menetlemiseks kuluvat aega ja hoidis kokku menetluskulusid, sh ka riigi menetluskulusid, peab kohus
igati põhjendatuks ja õiglaseks mitte panna riigilõivu tasumise kohustust kostjatele, vaid jätta riigilõiv
täies ulatuses riigi kanda (TsMS § 190 lg 7).

3. Kompromissi pooled on kokku leppinud, et nad lühendavad kompromissi kinnitava kohtumääruse
määruskaebuse esitamise tähtaega selliselt, et määruskaebuse esitamise tähtaeg on kolm päeva arvates
määruse kättetoimetamisest.
Menetlusosalistele, kellel on esindaja, loetakse määrus kättetoimetatuks määruse kättetoimetamisega
menetlusosalise esindajale.



/allkirjastatud digitaalselt/
Sirje Lahesoo
Kohtunik




                                                  2 (2)
