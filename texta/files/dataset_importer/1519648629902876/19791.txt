                         KOHTUMÄÄRUS

  Kohus                              Tallinna Ringkonnakohus
  Kohtukoosseis                      Kohtunikud Ülle Jänes, Margo Klaar, Indrek Parrest
  Määruse tegemise aeg ja koht       31. märts 2016, Tallinn
  Tsiviilasja number                 2-12-10474

  Tsiviilasi                         MM avaldus HR (üldõigusjärglased AR ja DR) vastu
                                     kinnisasjale    juurdepääsu   määramiseks      ja
                                     vastavasisulise    märkuse    kinnistusraamatusse
                                     kandmiseks
  Vaidlustatud kohtulahend           Harju Maakohtu 07.10.2015 määrus menetluskulude
                                     kindlaksmääramiseks
  Kaebuse esitajad ja kaebuse liik   MM ja HR määruskaebused

  Menetlusosalised, nende esindajad Avaldaja MM (IK XXXXXXXXXXX), lepinguline
                                    esindaja adv Raul Talts
                                     Puudutatud isik AR        (HR    üldõigusjärglane,   IK
                                     XXXXXXXXXX)
                                     Puudutatud isik DR (HR üldõigusjärglane,             IK
                                     XXXXXXXXXXX), lepinguline esindaja AR
                                     Puudutatud isik NM (IK XXXXXXXXX), lepinguline
                                     esindaja adv Martti Peetsalu
  Menetluse liik                     Kirjalik menetlus

RESOLUTSIOON
Tühistada Harju Maakohtu 07.10.2015 määrus menetluskulude kindlaksmääramiseks
osaliselt ning suurendada HR-lt väljamõistetud menetluskulusid 250 euro võrra. Ülejäänud
osas jätta maakohtu määrus muutmata. MM määruskaebus rahuldada osaliselt, HR
määruskaebus jätta rahuldamata.

Kohtumääruse kehtiva resolutsiooni terviksõnastus on järgmine:
1. Rahuldada MM avaldus menetluskulude kindlaksmääramiseks osaliselt. Määrata kindlaks
hüvitatavate menetluskulude rahaline suurus ja mõista AR-lt ja DR-lt (HR üldõigusjärglased)
solidaarselt välja MM kasuks menetluskulud 6007,47 eurot, jättes avalduse 4831,20 euro osas
rahuldamata.




                                                                                      1
2. Rahuldada NM avaldus menetluskulude kindlaksmääramiseks osaliselt. Määrata kindlaks
hüvitatavate menetluskulude rahaline suurus ja mõista AR-lt ja DR-lt (HR üldõigusjärglased)
solidaarselt välja NM kasuks menetluskulud 3048 eurot, jättes avalduse 4437,60 euro osas
rahuldamata.
3. Hüvitamisele kuuluvatelt menetluskuludelt kohustuvad AR ja DR solidaarselt tasuma
viivist määruse jõustumisest kuni täitmiseni VÕS § 113 lg 1 teises lauses sätestatud määras.

Edasikaebamise kord
Kohtumääruse peale võib esitada määruskaebuse Riigikohtule 15 päeva jooksul alates määruse
ärakirja kättetoimetamisest.


Menetluse käik
Harju Maakohtu menetluses oli MM avaldus HR vastu kinnisasjale juurdepääsu määramiseks ja
vastavasisulise märkuse kinnistusraamatusse kandmiseks. Tsiviilasja materjalidest nähtuvalt jättis
maakohus 29.10.2014, ringkonnakohus 30.04.2015 ja Riigikohus 29.07.2015 kohtumäärusega
vastavas kohtuastmes kantud menetluskulud HR kanda, kohtumäärused jõustusid 29.07.2015.

MM esitas 03.08.2015 taotluse menetluskulude rahaliseks kindlaksmääramiseks ja avaldajalt
väljamõistmiseks. MM palus avaldajalt välja mõista menetluskulu 10 838,67 eurot käibemaksuga,
mis koosneb kohtuvälistest kuludest summas 9906 eurot ja kohtukuludest summas 932,67 eurot.

NM esitas 19.08.2015 kohtule taotluse menetluskulude rahaliseks kindlaksmääramiseks ja
väljamõistmiseks kogusummas 7485,60 eurot käibemaksuga.

Esimese astme kohtu määrus
Harju Maakohus rahuldas menetluskulude kindlaksmääramiseks avaldused osaliselt, mõistis HR-lt
välja MM kasuks menetluskulud 5757,47 eurot käibemaksuga ja NM kasuks menetluskulud 3048
eurot käibemaksuga ning kohustas HR määruse jõustumisest kuni täitmiseni tasuma hüvitamisele
kuuluvatelt menetluskuludelt viivist võlaõigusseaduse (VÕS) § 113 lg 1 teises lauses ettenähtud
ulatuses.

Menetluskulude nimekirjadest nähtuvalt on vandeadvokaat Raul Taltsi tunnitasumäär 130 eurot,
vandeadvokaat Martin Tamme tunnimäär 140 eurot ja vandeadvokaat Merli Paddari tunnimäär 100-
120 eurot käibemaksuta. Juhindudes Riigikohtu lahenditest ning arvestades lepinguliste esindajate
kvalifikatsiooni ja praktilist kogemust ning asjaolu, et tsiviilasi on keskmise keerukusega hagita asi,
on põhjendatud esindajatasu tunnihinnaga 120 eurot käibemaksuga.

MM esitatud menetluskulude nimekirja kohaselt on 05. - 09.03.2012 õigusabitoimingud
põhjendatud ja vajalikud 7 tunni ulatuses, arvestades esitatud menetlusdokumentide sisu ja mahtu.
09.05.2012 HR poolt organiseeritud koosolekust/nõupidamisest osavõtmine XXXXXXXXX
maaüksusel ei nähtu tsiviilasja toimikust ning sellele toimingule ei ole võimalik anda hinnangut,
seega jäi menetluskulude kindlaksmääramise avaldus kõnealuses osas rahuldamata. 24.05. -
02.07.2012 õigusabitoimingud on põhjendatud ja vajalikud 5 tunni ulatuses, arvestades esitatud
menetlusdokumentide sisu ja mahtu. Nõupidamine kliendiga advokaadibüroos 17.07.2012 on
vajalik ja põhjendatud õigusabi 0,5 tunni ulatuses. 08.08.2012 nõupidamine kliendiga kliendi juures
ja juurdepääsutee ülevaatamine ei ole toiming, mille õigusabikulu vastaspoolelt väljamõistmine on
põhjendatud. 29.10.2012 paikvaatlus puhul on põhjendatud ja vajalik õigusabi 1,41 tunni ulatuses,
arvestades paikvaatluse protokollist nähtuvat menetlustoimingu kestvust. HR 26.10.2012 taotluse


                                                                                                 2
läbitöötamine ja sellele vastuse koostamine on põhjendatud ja vajalik 2,5 tunni ulatuses, arvestades
esitatud menetlusdokumendi sisu ja mahtu. E-kiri ehitusekspert HK-le 23.11.2012 ja suhtlemine
ehitusekspert HK-ga 05.11.12 ei nähtu asja toimikust ning sellele toimingule ei ole võimalik anda
hinnangut, seega jäi menetluskulude kindlaksmääramise avaldus kõnealuses osas rahuldamata.
29.10.2012 vaatlusprotokolli parandamiseks ja täiendamiseks on põhjendatud ja vajalik õigusabi
0,5 tunni ulatuses, arvestades esitatud menetlusdokumendi sisu ja mahtu. 05.03.2013
õigusabitoimingud on põhjendatud 2 tunni ulatuses, arvestades kliendiga konsulteerimise vajadust,
kohtuistungi kestvust ja asjaolu, et esindaja oli tsiviilasja menetluses esitatuga kursis olnud selle
kestel. 02.042013 õigusabitoiming on põhjendatud ja vajalik 1 tunni ulatuses, arvestades esitatud
menetlusdokumendi sisu ja mahtu. Päringu koostamine Maaküte OÜ-le XXXXXXXXX kinnistu
maaküttelahenduse osas arvamuse saamiseks 13.04.2013 on põhjendatud ja vajalik 0,16 tunni
ulatuses, arvestades teostatud päringu sisu ja mahtu. 15.05.2013 taotluse koostamine täiendavate
tõendite asja juurde võtmiseks on põhjendatud 0,5 tunni ulatuses, arvestades esitatud
menetlusdokumendi sisu ja mahtu. 29.05.2013 õigustoiming on põhjendatud ja vajalik 0,33 tunni
ulatuses, arvestades esitatud menetlusdokumendi sisu ja mahtu. 16.09., 24.09. ja 08.11.2013
õigusabitoimingutega seotud kulu ei ole põhjendatud vastaspoolelt välja mõista, suhtlemist
kolmandate isikutega ei saa kohus kontrollida, kohtul ei ole võimalik anda hinnangut õigusabi
vajalikkuse ja põhjendatuse osas menetlustoimingutele, mis ei kajastu tsiviilasja materjalidest.
Järelepärimise koostamine Kernu vallale XXXXXXXXX kinnistul asuva juurdepääsutee iga-
aastaste hooldus- ja korrashoiukulude osas 13.11.2013 on põhjendatud ja vajalik 0,16 tunni ulatuses,
arvestades toimingu sisu ja mahtu. 27. - 29.11.2013 õigusabikulud on põhjendatud ja vajalikud 6
tunni ulatuses, arvestades menetlusdokumendi sisu ja mahtu. 07.01.2014 taotluse esitamiseks on
põhjendatud ja vajalik 0,16 tundi, arvestades esitatud menetlusdokumendi sisu ja mahtu. Esialgse
õiguskaitse taotluse koostamine 13.01.2014 on põhjendatud ja vajalik 0,75 tunni ulatuses,
arvestades esitatud menetlusdokumendi sisu ja mahtu. 10.02.2014 õigustoimingud on põhjendatud
ja vajalikud 2,33 tunni ulatuses, arvestades menetlusdokumentide sisu ja mahtu. 24. - 26.09.2014
õigusabitoimingud on põhjendatud ja vajalikud 4 tunni ulatuses, arvestades esitatud
menetlusdokumentide sisu ja mahtu. Ettevalmistus ja esindus maakohtu 29.09.2014 istungil on
põhjendatud ja vajalik 2,5 tunni ulatuses, arvestades kohtuistungi kestvust ja asjaolu, et esindaja oli
tsiviilasja materjalidega kursis selle kestel. 19.12.2014 õigusabitoimingud on põhjendatud ja
vajalikud 3,16 tunni ulatuses. 21. ja 22.04.2015 toimingud on põhjendatud ja vajalikud 2 tunni
ulatuses, arvestades esitatud menetlusdokumendi sisu ja mahtu ning asjaolu, et esialgse õiguskaitse
taotluse rahuldas ringkonnakohus osaliselt. Ringkonnakohtu 22.04.2015 määruse läbitöötamise ja
täitemenetluse algatamise avalduse koostamise põhjendatud ja vajalik ajakulu on 0,33 tundi.
25.05.2015 õigusabitoimingud ei nähtu toimiku materjalidest, seega jäi nimetatud osas
menetluskulude kindlaksmääramise avaldus rahuldamata.

Lisaks kuulus HR-lt väljamõistmisele MM poolt avalduse kohtusse esitamisel tasutud riigilõiv
63,91 eurot, esialgse õiguskaitse taotluselt 14.03.2012 tasutud riigilõivu 28,76 eurot, esialgse
õiguskaitse taotluselt 22.04.2015 tasutud riigilõivu 50 eurot ja tõendi hankimise [HK
(Ehitusekspertiisibüroo OÜ) hinnangu XXXXXXXXX kinnistule kavandatud maasoojuskütte
kontuuri ja drenaaži rajamisest (töö nr 013-081E)] kulu 540 eurot. RTS Infraehitus OÜ Tuuliku AÜ
26 tee lahenduse väljatöötamise, mahtude arvestuse, hinnapakkumise koostamise kulu 250 eurot jäi
välja mõistmata, kuna tegemist ei ole mõistliku ja vajaliku kuluga.

Eeltoodud põhjendustel mõistis kohus HR-lt välja avaldaja kasuks menetluskulud kokku 5757,47
eurot, s.o õigusabi 42,29 tunni ulatuses x 120 = 5074,80 eurot käibemaksuga + riigilõiv 142,67 eurot
+ muud kulud 540 eurot. Kohus jättis rahuldamata MM menetluskulude nõude 5081,20 euro
ulatuses (õigusabikulu 4831,20 eurot + asja läbivaatamise kulu 250 eurot).



                                                                                                 3
NM esitatud menetluskulude nimekirja kohaselt on arve nr 131110 alusel 11.04.2013 - 02.05.2013
õigustoimingud põhjendatud ja vajalikud 5,5 tunni ulatuses, arvestades kohtule esitatud
menetlusdokumendi sisu ja mahtu ning lepingulisel esindajal oli vaja tutvuda tsiviilasja
materjalidega ja konsulteerida kliendiga;16., 24. ja 30.05.2013 dokumentidega tutvumine on
põhjendatud ja vajalik kokku 0,3 tunni ulatuses; 24.05.2013 suhtlemine kohtuga ja dokumentidega
tutvumine ei kajastu toimiku materjalides selles osas jäi menetluskulude kindlaksmääramise avaldus
rahuldamata. Arve nr 132145 alusel 09.10.2013 ja 12.11.2013 õigusabitoimingud, mille kohaselt
tutvus lepinguline esindaja 04.10.2013 ja 11.11.2013 kohtumäärustega, on põhjendatud ja vajalikud
kokku 0,2 tunni ulatuses, arvestades kohtumääruste sisu ja mahtu; 02.12.2013 menetlusdokumendi
koostamine on põhjendatud ja vajalik 0,7 tunni ulatuses, arvestades esitatud dokumendi sisu ja
mahtu; 06.12.2013 HR seisukohtade analüüs ja kliendiga suhtlemine on põhjendatud ja vajalik 0,5
tunni ulatuses, arvestades menetlusdokumendi sisu ja mahtu. Arve nr 141600 alusel 16.01. -
22.09.2014 õigusabitoimingud on põhjendatud ja vajalikud kokku 0,5 tunni ulatuses, arvestades
menetlusdokumentide sisu ja mahtu, nimetatud perioodil ei nähtu toimikust NM poolt esitatud
menetlusdokumente; 23. - 24.09.2014 õigusabitoimingud on põhjendatud ja vajalikud 3 tunni
ulatuses,    arvestades     esitatud      menetlusdokumendi        sisu   ja    mahtu.     26.09.2014
menetlusdokumentidega tutvumine on põhjendatud ja vajalik 0,25 tunni ulatuses, arvestades
esitatud dokumentide sisu ja mahtu ning asjaolu, et toimikust nähtuvalt ei esitanud NM tutvumise
tulemusena ühtegi menetlusdokumenti; 28. - 29.09.2014 kohtuistungiks ettevalmistamine ja
osalemine on põhjendatud ja vajalik 2,5 tundi, arvestades kohtuistungi kestvust ja asjaolu, et
esindajad olid protsessi kestel tsiviilasja materjalidega kursis. 30.09.2014 kohtuistungi protokolliga
tutvumine on põhjendatud ja vajalik õigusabi 0,1 tunni ulatuses. Arve nr 142152 alusel on 30.10. -
03.12.2014 õigusabitoimingud põhjendatud ja vajalikud kokku 0,75 tunni ulatuses, arvestades
menetlusdokumentide sisu ja mahtu ning kliendiga konsulteerimise vajadust. 13. - 19.12.2014
õigusabitoimingud on põhjendatud ja vajalikud 10,5 tunni ulatuses, arvestades
menetlusdokumentide sisu ja mahtu. 22.12.2014 õigusabi on põhjendatud ja vajalik 0,1 tunni
ulatuses. Arve nr 151322 alusel on 29.12.2014 - 18.08.2015 õigusabitoimingud põhjendatud ja
vajalikud kokku 0,5 tunni ulatuses, arvestades menetlusdokumentide sisu ja mahtu ning kliendiga
konsulteerimise vajadust. Riigikohtu lahendi nr 3-2-1-77-14 kohaselt menetluskulude
kindlaksmääramise avalduse esitamise ja menetluskulude nimekirja koostamise eest kantud
menetluskulud ei ole põhjendatud ega vajalikud kulud TsMS § 175 lg 1 mõttes.

Käesolevas asjas ei ole põhjendatud välja mõista kahe lepingulise esindaja õigusabikulusid, kuna
asi oli keskmise keerukusega hagita asi.

Eeltoodud põhjendustel mõistis kohus HR-lt välja NM kasuks menetluskulud 3048 eurot, s.o
õigusabi 25,4 tunni ulatuses x 120 = 3048 eurot käibemaksuga. NM menetluskulude nõue jäi
rahuldamata 4437,60 euro ulatuses (õigusabikulu).

MM määruskaebus
Avaldaja palub määruskaebuses maakohtu määruse tühistada osas, milles maakohus jättis
rahuldamata tema menetluskulude rahalise kindlaksmääramise ja väljamõistmise avalduse ning uue
määrusega mõista HR-lt täiendavalt välja menetluskulud 4579,40 eurot, millest õigusabikulu
moodustavad 4329,40 eurot ja kohtukulu 250 eurot.

05.-09.03.2012 õigusabitoimingute eest jättis maakohus põhjendamatult välja mõistmata 2 tunni
ulatuses õigusabikulu.
09.05.2012 HR poolt organiseeritud koosolekust/nõupidamisest osavõtmine XXXXXXXXX
maaüksusel oli vajalik kompromissi leidmiseks. HR kutsus kokkusaamisele ka Nissi ja Kernu valla
esindajad, s.h oli kohal Kernu valla vallavanem EK, samuti olid kohal osad piirinaabrid ja oli ka


                                                                                                4
Tuuliku aiandusühistu esimees. Kompromissini küll ei jõutud, kuid ei saa väita, et tegemist oleks
olnud kasutu toiminguga. Seega on koosoleku faktiline aeg 1 tund käsitletav vajaliku ja põhjendatud
ajakuluna.

24.05.-17.07.2012 õigusabitoimingud on põhjendatud vähemalt 8 tunni ulatuses. HR 11.04.2012
vastus oli kokku 8-l lehel ja koos vastusega esitati 7 lisa. MM 02.07.2012 seisukoht oli mahuliselt
6 lk ning koos seisukohaga esitati 8 lisa, mille esindaja oli ise kogunud.

08.08.2012 õigusabi on vajalik, kuna esindaja pidas oluliseks ise olukorraga tutvuda, et saada
tervikpilt järjekordselt aset leidnud muudatustest (metallpost teel, killustiku ärakoorimine, tee
kitsendamine piiretega jne). Põhjendatud ei ole kohtu seisukoht, et õigusabi saab ja tuleb osutada
üksnes advokaadi kontoris ning kohapeal asjaoludega tutvumine on alati kliendi enda riisikol selles
mõttes, et vastavad kulud jäävad kindlasti kliendi enda kanda. Seetõttu tuleb toimingule kulunud 1
tundi pidada kohtuasjaga seotud toiminguks.

29.10.2012 paikvaatluse põhjendatud ja vajalikuks ajakuluks on 2 tundi ja 40 minutit. Maakohus
määras paikvaatluse algusajaks kell 12.00 ja menetlusosalised olid kohal alates sellest kellast, kuigi
kohus hilines paikvaatlusele üle 1 tunni.

HR 26.10.2012 EÕK muutmise taotluse läbitöötamisele ja sellele vastuse koostamise ajakulu on
põhjendatud ja vajalik vähemalt 4 tundi. Maakohus ei arvestanud, et HR tugines taotluses sellele, et
üle Hingu oja saaks rajada uue silla. See väide oli menetluses uus ja vajas seetõttu süvendatult
läbitöötamist. Ilmselgelt ei saa pidada heaks tavaks õigusaktidesse süvenematult
menetlusdokumentide koostamist.

05.03.2013 õigusabitoimingud on põhjendatud ja vajalikud 3 tunni ulatuses. Maakohus arvestas küll
istungi faktilist ajakulu ja nõupidamise ajakulu, kuid jättis täielikult arvestamata ettevalmistuse
kulu. Istungiks kogunenud dokumentide maht oli võrdne ühe täiemahulise kohtutoimikuga ja on
ebamõistlik eeldada, et esindaja suudaks selle mahu läbi töötada vähem kui 1 tunniga.

02.04.2013 taotluse sisu ja mahtu arvestades ei ole 1 tund ja 30 minutit sugugi ülemäärane. Samuti
ei ole ülemäärane ajakulu 08.05.2013 Maaküte OÜ-le järelepärimisele, mis on üheleheküljeline A4-
formaadis e-kirja väljatrükk, kulunud 30 minutit. 16.05.2013 taotluse põhjendatud ajakulu on
kindlasti vähemalt 1 tund, arvestades, et taotlusel on lisad, mis vajasid läbitöötamist.

29.05.2013 taotlus kohtutäitur Kairi Kummile on 1-lehekülje pikkuse sisuga ning sellele on lisatud
tõendid mistõttu 1 tund ja 30 minutit ei ole sugugi ülemäärane ajakulu.

16.09.2013 ja 24.09.2013 õigusabitoimingud tuli teha seetõttu, et HR rikkus EÕK määrust.
Ebaõiglane on, kui HR poolse õigusrikkumise tagajärg jäävad hüvitamata avaldaja menetluskulud,
mille teke on otseses põhjuslikus seoses HR õigusvastase käitumisega. Kahe toimingu peale 1 tund
on põhjendatud ajakulu1.

08.11.2013 õigusabitoimingu kulu tuleb hüvitada, sest menetlustoiminguks, mis tehti oli kohtule
järelepärimise saatmine. Kohtule järelepärimiste saatmine menetluse seisu ja ajakava osas on
asjakohane ja vajalik toiming ning kogu asjaajamisele (s.h kliendiga nõupidamine jne) kulunud 1
tund ei ole ülemäärane. MM päringule järgnes kohtu 11.11.2013 selgituskiri osapooltele.




                                                                                                5
27.-29.11.2013 õigusabikulud on põhjendatud 8 tunni ulatuses. 2013 novembri lõpuks oli
kohtumenetlus seisnud ca pool aastat. Seetõttu oli esindajal vaja läbi töötada kogu eelnev toimik
koostamaks kohtu poolt küsitud vastust.

07.01.-10.02.2014 õigusabikulu on põhjendatud ja vajalik 1 tunni ulatuses. 07.01.2014 taotluse
põhjendused olid 1 lehel ning 40 minutit ei ole ülemäärane ajakulu. 13.01.2014 esialgse õiguskaitse
taotlus kajastas endas uusi asjaolusid ning selle koostamine ei olnud võimalik 45 minutiga.

29.09.2014 ettevalmistus ja esindus maakohtu istungil on põhjendatud ja vajalik õigusabi 3 tunni
ulatuses. Väär on kohtu seisukoht, et kohtuistungi ajakulu on üksnes 2 tundi. Kohtukutsetes paluti
kõigil menetlusosalistel ja nende esindajatel ilmuda kell 9:30. See, et kohus alustas istungit 30
minutit hiljem, ei tähenda, et menetlusosalised või nende esindajad oleks tohtinud hilineda.

21. ja 22.04.2015 õigusabikulu on põhjendatud ja vajalik 3,5 tunni ulatuses. Õigusabikulu
vähendamise põhjuseks ei saa olla asjaolu, et avaldaja taotlus rahuldati osaliselt.

25.05.2015 õigusabitoimingule kulunud 2 tundi oli vajalik ja põhjendatud kulu, kuna täitetoiming
ise kestis kokku vähemalt 1,5 tundi ja aega kulus nii HR kutsutud Eestimaa Ühendatud Vasakparti
aukohtu esinaisega suhtlusele kui ka eksperimendi korraldamisele, mille käigus MM tõi lähedal
asuvast Laitse Rallipargist tuletõrjeauto ning üritas sellega juurdepääsuteed läbida. Ta suutis
suunaga XXXXXXXXX kinnistult XXXXXXX kinnistule truubi osa ja HR poolt teele tehtud kurvi
raskustega läbida, kuid sõites XXXXXXX kinnistult tagasi XXXXXXXXX kinnistule sõitis auto
maha teele paigaldatud puuposti. Truubi juures oleva teelõigu läbimine oli keeruline ja isegi
professionaalne veoautojuht MM sai sellega hakkama osaliselt ning äärmiselt aeglaselt sõites ja
aegajalt manööverdades.

Eeltoodust tulenevalt jättis maakohus põhjendamatult rahaliselt kindlaks määramata ja välja
mõistmata vähemalt 20 tundi õigusabikulu ehk rahaliselt 2600 eurot + käibemaks, kokku 3120 eurot.

Maakohus jättis põhjendamatult välja mõistmata ka dokumentaalse tõendi hankimise kulu - RTS
Infraehitus OÜ Tuuliku AÜ 26 tee lahenduse väljatöötamise, mahtude arvestuse ja 31.03.2013
hinnapakkumise koostamise kulu - 250 eurot. MM küsis hinnapakkumist, et seda kasutada tõendina
kohtumenetluses. RTS Infraehitus OÜ hinnapakkumist hindas maakohus tõendina 29.10.2014
määruses.

Maakohus pidas põhjendatuks õigusabile kulunud aega 41,29 tundi. Kui korrutada see läbi
tunnihinnaga 120 eurot on tulemuseks 4920 eurot. Lisades sellele käibemaksu, on tulemuseks 5904
eurot ehk 829,20 eurot suurem summa, kui on rahaliselt kindlaks määranud ja välja mõistnud
maakohus. Lisaks vähendas maakohus põhjendamatult avaldaja lepingulise esindaja õigusabi
tunnitasu määra 120 euroni ilma käibemaksuta. Selline otsustus ei ole kooskõlas kehtiva
kohtupraktikaga (näiteks Tallinna Ringkonnakohus määruses nr 2-12-16590. Arvestades tunnihinda
130 eurot + käibemaks oleks maakohus pidanud rahaliselt kindlaks määrama ja välja mõistma
maakohtu enda põhjenduste alusel 6396 eurot.

HR määruskaebus
HR palub määruskaebuses maakohtu määruse tühistada ning jätta avaldaja ja NM menetluskulude
kindlaksmääramise taotlused menetlemata ja tagastada või alternatiivselt vähendada
väljamõistmisele kuuluvaid menetluskulusid. HR jääb varem esitatud vastuväidete juurde ja palub
neid arvestada.



                                                                                             6
Täiendavalt märgib ta, et TsMS § 336 lg 5 ning justiitsministri 28.12.2005 määruse nr 59 „Kohtule
dokumentide esitamise kord“ § 203 lg-te 11 ja 2–5 ning § 241 lg 5 koostoimes tohib advokaat
tsiviilkohtumenetluses kohtule esitada dokumente alates 01.04.2015 üksnes E-toimiku süsteemi
vahendusel. TsMS § 336 lg 6 sätestab, et eelkirjeldatud põhimõtteid rikkuvat e-kirja teel edastatud
menetlusdokumenti võib kohus menetleda üksnes juhul, kui e-kirja teel menetlusdokumendi
edastamiseks on toodud välja mõjuv põhjus, mida avaldaja esindaja ei ole aga välja toonud. Seega
tulnuks avaldaja menetluskulude kindlaksmääramise taotlus jätta menetlemata ja avaldajale
tagastada.

Maakohus ei võtnud seisukohta selle osas, et NM põhiliseks esindajaks kohtumenetluses oli Kaido
Miitra, kes osales NM esindajana paikvaatlusel ning istungitel ning selles osas, et alates 03.05.2013
oli NM esindajatena M. Tamme ja M. Paddari kaasamine täiendavate esindajatena põhjendamatu
ning ebavajalik. Käesolev asi ei olnud keerukas ning mitme esindaja menetluses osalemise vajaduse
puudumist kinnitab ka fakt, et HR ja avaldajat esindas menetluses üks esindaja. Pealegi juurdepääsu
ajaloolise kulgemise põhilise vastuväite esitas varasemas menetluses NM ning seda kordas
paikvaatlusel ja 05.03.2013 istungil K. Miitra. Järelikult ei olnud täiendavate esindajate M. Tamme
ja M. Paddari kaasamine vajalik. Ka ei ole maakohus arvestanud ühegi K. Miitra, M. Tamme ega
M. Paddari vastuväitega. Järelikult ei olnud NM esindajate vastuväited asjakohased ega vajalikud.

Maakohus oleks pidanud rakendama TsMS § 172 lg 8, 152 lg 3, Vabariigi Valitsuse 22.12.2005
määruse nr 322 „Kriminaal-, väärteo-, tsiviil- ja haldusasjade menetlusest osavõtjatele tasu
maksmise ja kulude hüvitamise kord“ § 7 lg 3 ning Vabariigi Valitsuse 28.11.2013 määruse nr 166
„Töötasu alammäära kehtestamine“ koostoimes tunnitasu alammäära 2,34 euro keskmist ehk
viiekordset korrutist 11,7 eurot lepingulise esindaja kulude välja mõistmisel. Menetluskulude
kindlaks määramisel ja välja mõistmisel tuleb arvestada mh sellega, milliseid kulutusi sai isik ette
näha hagi (või ka hagita menetluses avalduse) esitamisel. Seega tulnuks maakohtul mõistliku
suurusena rakendada lepingulise esindaja tunnitasu 11,7 eurot.

Vastused määruskaebustele
Avaldaja ja NM paluvad jätta HR määruskaebus rahuldamata. HR palub jätta avaldaja
määruskaebus rahuldamata.

Ringkonnakohtu seisukoht
Kolleegium leiab, et Harju Maakohtu määrus tuleb HR-lt avaldaja kasuks väljamõistetud
menetluskulude suuruse osas tühistada ning uue määrusega suurendada HR-lt avaldaja kasuks
väljamõistetavaid menetluskulusid 250 euro võrra. MM määruskaebus tuleb osaliselt rahuldada, HR
määruskaebus jätta rahuldamata.

Kolleegium nõustub avaldajaga, et kohtule esitatud RTS Infraehitus OÜ hinnapakkumise näol on
tegemist dokumentaalse tõendiga, mistõttu on selle saamiseks tehtud kulutused käsitletavad
menetluskuludena. Vastavalt TsMS § 138 lg-le 2 on menetluskuludeks kohtukuludena asja
läbivaatamise kulud, mille hulka kuulub ka dokumentaalse tõendi saamise kulu (TsMS § 143 p 2).
Kuna kohtud jätsid menetluskulud HR kanda, siis on avaldajal õigus nõuda ka nimetatud kulutuste
hüvitamist (menetluskulude jaotamisel ei ole kohtud teinud otsustes mingeid erandeid).
Hinnapakkumisele viitas otsuse põhjendavas osas ka maakohus. Seetõttu ei ole alust väita, et
vastavat kulu summas 250 eurot ei tuleks avaldajale hüvitada.

Ülejäänud osas ei anna avaldaja väited alust esimese astme kohtu määruse tühistamiseks. Maakohus
on käsitlenud avaldaja menetluskulude kindlaksmääramise avalduses loetletud tööde sisu ja
nimetatud tööle väidetavalt kulunud aega ning avalduses esitatud tööde sisu ja ajakulu analüüsides


                                                                                               7
jõudnud järeldusele, et avaldaja esindaja põhjendatud ja vajalikuks ajakuluks saab lugeda 42,29
tundi. Vastavale järeldusele on kohus jõudnud iga avalduses nimetatud töö sisu ja sellele väidetavalt
kulunud aega hinnates, seega on põhjendamatu määruskaebuses toodud väide, et kohus ei ole oma
seisukohta põhjendanud. Määrusest nähtub, et kohtu hinnangud põhjendatud ja vajaliku ajakulu osas
põhinevad avaldaja esindaja tööde kirjeldusel ja toimiku materjalil. Ringkonnakohtul ei ole alust
maakohtu põhjendustega mitte nõustuda ja menetluskulusid välja mõista avaldaja taotletud ulatuses.
Samuti ei ole õige avaldaja kaebuses sisalduv hinnang kohtupoolsele käsitlusele õigusabi tunnihinna
suuruse osas. Maakohus on igati põhjendanud, miks ta leidis, et vajalikuks ja põhjendatud tunnitasu-
määraks on 120 eurot (käibemaksuga). Kohus kohaldas nimetatud tunnitasu määra seetõttu, et sellist
tunnitasu on vajaliku ja põhjendatuna käsitlenud oma praktikas ka Riigikohus. Lisaks arvestas kohus
lepinguliste esindajate kvalifikatsiooni ja praktilise kogemusega ning asjaoluga, et tsiviilasi on
keskmise keerukusega hagita asi. Madalama astme kohtu kaalutlusotsust saab ringkonnakohus
muuta vaid siis, kui kohus on ületanud diskretsioonipiire. Antud juhul ei ole kohus seda teinud.
Põhjendamatu on ka avaldaja etteheide maakohtu menetluskulu arvutuskäigule. Maakohus leidis, et
esindajatasu suuruseks on tunnihind 120 eurot (käibemaksuga) ning korrutas selle põhjendatud ja
vajaliku ajakuluga, s.o 42,29 tunniga, saades matemaatiliselt korrektselt summaks 5074,80 eurot.
Avaldaja leiab alusetult, et väljamõistetud summale lisandub täiendavalt käibemaks.

Vastuseks HR määruskaebusele märgib ringkonnakohus, et nimetatud isiku õigusi ei ole riivatud
sellega, et avaldaja menetluskulude kindlaksmääramise avaldus läbi vaadati, kuigi avaldusest ei
nähtu mõjuv põhjus, miks see esitati e-posti teel. Avaldaja menetluskulude kindlaksmääramise
avaldusest nähtuvalt on see edastatud HR esindajale, toimikust nähtuvalt esitas HR avalduse kohta
oma vastuväited, millega maakohus määruse tegemisel ka arvestas.

Toimiku materjalist nähtub, et 03.05.2013 andis adv M. Tamme kohtule teada esindusõigusest ja
NM-ga 29.04.2013 sõlmitud kliendilepingust (tl 115, II köide). Samuti nähtub toimikust, et
06.12.2013 palus adv M. Paddar end lisada e-toimikusse NM esindajana. Lisaks nähtub toimikust,
et NM nimel on menetlusdokumente allkirjastanud lepingulised esindajad, kes on ka võtnud osa
kohtuistungitest. Seega on tõendatud, et kulu näol, mille hüvitamist HR-lt nõuti, on tegemist NM
kulutusega lepingulistele esindajatele. See, et NM esindas menetluses K. Miitra, ei mõjuta õigust
kasutada professionaalset õigusabi. Kulude vajalikkuse ja põhjendatuse üle otsustamisel hindas
kohus mitme lepingulise esindaja osalemise vajalikkust ning leidis, et põhjendatud on ühe
professionaalset õigusabiteenust pakkuva esindaja osalemine ning vähendas selle võrra
väljamõistetavat õigusabikulu. HR viide TsMS § 172 lg-le 8 ei ole asjakohane, kuna Riigikohtu
praktikast lähtuvalt tuleb ka hagita menetlustes esindajakulu väljamõistmisel kohaldada TsMS §
175 lg-d 1-31 ning lähtuda eelkõige kulude vajalikkusest ja põhjendatusest.

Eeltoodust tulenevalt ei muuda ringkonnakohus maakohtu seisukohta vajaliku ja põhjendatud
õigusabi ulatuse osas. Menetlusosalisi esindanud lepinguliste esindajate kulude põhjendatuse ja
vajalikkuse hindamine TsMS § 175 lg 1 järgi on kohtu diskretsiooniotsus, millesse kõrgema astme
kohus saab sekkuda juhul, kui kohus on ületanud diskretsioonipiire. Kolleegiumi hinnangul ei ole
maakohus õigusabile kulunud aja põhjendatuse ja vajalikkuse hindamisel kaalutluspiire ületanud.

TsMS § 178 lg 4 kohaselt ei hüvitata käesoleva määruskaebuse menetlemisel tekkinud kulusid.


/allkirjastatud digitaalselt/     /allkirjastatud digitaalselt/       /allkirjastatud digitaalselt/

        Ü. Jänes                         M. Klaar                            I. Parrest



                                                                                                8
