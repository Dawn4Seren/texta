                               KOHTUOTSUS
                                (TAGASELJAOTSUS)
                                   Eesti Vabariigi nimel

Kohtuasja number                 2-16-107952
Otsuse tegemise aeg ja koht      20. september 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         MiniCredit AS hagi A. G.i vastu võlgnevuse 156, 80
                                 euro ja lisanduva viivise nõudes
Kohtuistungi toimumise aeg       Kirjalik menetlus
Hagihind                         164,80 eurot


Menetlusosalised                 Hageja:             MiniCredit AS (RK 11551909, Viru
                                                     väljak 2, Tallinn)
                                 Hageja esindaja:    Ingrid Nook ( volikirja alusel, e-post:
                                                     ingrid@minicredit.ee )
                                 Kostja:             A. G. (IK xxx, elukoht: xxx, tel xxx, e-
                                                     post: xxx)
RESOLUTSIOON

1.      Hagi rahuldada tagaseljaotsusega.

2.    Välja mõista A. G.ilt MiniCredit AS kasuks võlgnevus 156 (ükssada
viiskümmend kuus) eurot 80 senti.

3.    Välja mõista A. G.ilt MiniCredit AS kasuks viivis 1,5% põhivõlast (100 eurot)
päevas alates 08.07.2016. a kuni põhinõude täieliku täitmiseni, kuid mitte rohkem kui
100 eurot.

4.    Menetluskulud jätta kostja A. G.i kanda.
Välja mõista A. G.ilt MiniCredit AS kasuks menetluskulude katteks 225 (kakssada
kakskümmend viis) eurot.

5.      Tagaseljaotsus kuulub viivitamatult täitmisele.




EDASIKAEBAMISE KORD
                                                                                                1(3)
Hageja võib esitada kohtuotsuse peale apellatsioonkaebuse Tartu Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie
kuu möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2). Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1.      MiniCredit AS esitas maakohtule hagi A. G.i vastu võlgnevuse nõudes. Hagiavalduse
kohaselt sõlmisid pooled laenulepingu 100 euro saamiseks. Kostja tutvus laenu tingimustega
interneti vahendusel www.minicredit.ee. Hageja kandis 20.02.2013 laenusumma 100 eurot
kostja pangakontole. Laenu tagastamise tähtpäevaks oli 22.03.2013.a. Kostja jättis oma
kohustused täitmata.
Kostja võlgneb hagejale kokku 156,80 eurot (põhivõlgnevus 100 eurot, intressid 4 eurot,
sissenõutavaks muutunud viivised 26,80 eurot, meeldetuletuste tasu 26 eurot). Hageja palub
kostjalt välja mõista võlgnevuse 156,80 eurot ja alates 08.07.2016. a viivist kuni põhinõude
täies ulatuses täitmiseni 1,5% päevas, kuid mitte rohkem kui 100 eurot ning menetluskulud
summas 225 eurot.

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Hagiamaterjalid toimetati kostjale kostja pereliikme (isa)
kaudu kätte 02.09.2016.a. Kostja kohtu määratud tähtajaks ei vastanud ega esitanud
vastuväiteid.

3.           Hagiavalduses esitas hageja esindaja kohtule taotluse hagi rahuldamiseks
tagaseljaotsusega vastavalt TsMS § 407 lg 1.


KOHTU PÕHJENDUSED

4. Kohus rahuldab hagi tagaseljaotsusega.

5. Vastavalt tsiviilkohtumenetluse seadustiku (TsMS § 407) lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud

                                                                                               2(3)
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 kohaselt võib tagaseljaotsuse või hagi õigeksvõtul põhineva otsuse
kohus teha kirjeldava ja põhjendava osata.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8, § 76, § 100, § 101, § 108, § 113, § 128.
Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.
Eeltoodu alusel ja juhindudes TsMS § 407 lg 1 ja 3 rahuldab kohus hagi täies ulatuses.

Menetluskulud

7. Vastavalt TsMS § 173 lg 1 esitab asja menetlenud kohus kohtuotsuses menetluskulude
jaotuse menetlusosaliste vahel. Menetluskulude jaotuses näeb kohus ette, millised kulud keegi
menetlusosalistest peab kandma (TsMS § 174 lg 4).
TsMS § 174 lg 1 kohaselt määrab kohus menetluskulude rahalise suuruse, menetluskulude
jaotuse alusel vajalikus ja põhjendatud ulatuses kindlaks asja menetlev kohus samas
tsiviilasjas, millega seoses kulud tekkisid.

Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud kannab kostja.
Hageja menetluskulud on riigilõiv maksekäsu kiirmenetluse avalduse esitamiselt 45 eurot,
riigilõiv hagi esitamiselt 30 eurot ja õigusabikulud 150 eurot.
Hageja esindaja palus kostjalt välja mõista menetluskulu kokku 225 eurot.



/ allkirjastatud digitaalselt /

Piret Raik
Kohtunik




                                                                                                     3(3)
