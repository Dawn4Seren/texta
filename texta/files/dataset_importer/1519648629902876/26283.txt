                          KOHTUMÄÄRUS
Kohus                            Harju Maakohus

Kohtunik                         Viktor Brügel
Kohtujurist                      Kadri Mälberg
Määruse tegemise aeg ja koht     14. jaanuar 2016, Tallinn, Kentmanni kohtumaja

Tsiviilasja number               2-15-119635

Tsiviilasi                       PLACET GROUP OÜ hagi XXX vastu võlgnevuse
                                 nõudes
Menetlustoiming                  kompromissi kinnitamine, asjas menetluse lõpetamine ning
                                 riigilõivu tagastamine
Tsiviilasi                       Hageja: PLACET GROUP OÜ (registrikood 11198910,
                                 asukoht FR. R. Kreutzwaldi 4, 10120 Tallinn);
                                 Hageja lepinguline esindaja: Merike Lätt (ITM Inkasso
                                 OÜ, Kreutzwaldi 4, 10120 Tallinn; e-post: jurist@itm.ee);
                                 Kostja: XXX(isikukood XXX, elukoht XXX; e-post:
                                 XXX).


RESOLUTSIOON

  1. Kinnitada PLACET GROUP OÜ (hageja) ja XXX(kostja) vahel sõlmitud
      kompromiss alljärgnevas:
  1.1.Kostja tasub hagejale käesoleva menetluse haginõude rahuldamiseks kokku
      561,11 eurot (s.h põhinõude katteks 400 eurot, lepingutasu 8 eurot, viivised
      13.11.2015 seisuga 18,61 eurot, ½ hageja poolt tasutud riigilõivust 62,50 eurot ja ½
      hageja õigusabi kuludest 72 eurot) 12 kuu jooksul alljärgneva maksegraafiku
      alusel:
  1.1.1. 46,75 eurot hiljemalt 15.02.2016;
  1.1.2. 46,75 eurot hiljemalt 15.03.2016;
  1.1.3. 46,75 eurot hiljemalt 15.04.2016;
  1.1.4. 46,75 eurot hiljemalt 15.05.2016;
  1.1.5. 46,75 eurot hiljemalt 15.06.2016;
  1.1.6. 46,75 eurot hiljemalt 15.07.2016;
  1.1.7. 46,75 eurot hiljemalt 15.08.2016;
  1.1.8. 46,75 eurot hiljemalt 15.09.2016;
  1.1.9. 46,75 eurot hiljemalt 15.10.2016;
  1.1.10. 46,75 eurot hiljemalt 15.11.2016;
  1.1.11. 46,75 eurot hiljemalt 15.12.2016;
  1.1.12. 46,86 eurot hiljemalt 15.01.2017.
                                                                                2-15-119635
   1.2.Pooled on kokku leppinud, et punktis 1.1. nimetatud kohustuse kohaseks
       täitmiseks loevad pooled vastavate rahasummade täies ulatuses laekumist
       hiljemalt punktides 1.1.1.-1.1.12. nimetatud kuupäevadeks OÜ ITM Inkasso
       arvelduskontole nr EE172200221026942756, selgitus: Merle Klaas, kohtumääruse
       täitmine tsiviilasjas nr 2-15-119635.
   1.3.Juhul, kui kostja ei täida punktis 1.1. ja 1.2. nimetatud kohustusi, s.h eraldi
       võetuna iga punktis 1.1.1.-1.1.12. toodud kohustust, on hagejal õigus kohaselt ja
       ilma kostjale täiendavat tähtaega andmata pöörduda kohtutäituri poole kõigi
       käesolevas kokkuleppes kajastatud ja kostja poolt tasumata summade
       sissenõudmiseks täies ulatuses.
   2. Lõpetada seoses kompromissi kinnitamisega tsiviilasjas nr 2-15-119635 menetlus.
   3. Tagastada hagejale pool tema poolt käesolevas menetluses tasutud riigilõivust, s.o
       62,50 eurot (kuuskümmend kaks eurot ja 50 senti) ning kanda see OÜ ITM Inkasso
       arvelduskontole nr EE172200221026942756.
   4. Toimetada käesoleva kohtumääruse ärakiri hagejale ja kostjale kätte.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 3 (kolme) päeva jooksul alates määruse pooltele
kättetoimetamisest.

Asjaolud

1. Harju Maakohtu menetluses on PLACET GROUP OÜ hagi XXX vastu võlgnevuse nõudes..
2. 14.01.2016 esitasid pooled kohtule kompromissi, milles taotlesid kompromissi kinnitamist
määrusega ning tsiviilasjas menetluse lõpetamist. Pooled kinnitavad, et nad on teadlikud
tsiviilkohtumenetluse seadustiku (TsMS) §-s 432 sätestatud menetluse lõpetamise
tagajärgedest. Pooled on kokku leppinud, et kostja hüvitab hagejale poole menetluses tasutud
riigilõivust ja poole hageja õigusabikuludest. Pooled palusid TsMS § 661 lg 4 kohaselt
vähendada menetluse lõpetamise määruse peale määruskaebuse esitamise tähtaega 3 päevani
määruse kättetoimetamise päevast arvates.


Kohtumääruse põhjendused

3. Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Võlaõigusseaduse § 578 lg-st
1 tulenevalt muudetakse kompromissilepingu sõlmimisega õiguslikult vaieldav või ebaselge
õigussuhe vaieldamatuks poolte vastastikuste järeleandmiste teel. Ebaselguseks loetakse muu
hulgas ka ebakindlust nõude sissenõutavuse suhtes. Sama paragrahvi teise lõike kohaselt
eeldatakse, et kompromissilepingu tagajärjel loobuvad lepingupooled oma nõuetest ning
omandavad kompromissilepingu alusel uued õigused.
4. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. Vastavalt TsMS § 430 lg-le 3 ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita. Tulenevalt TsMS § 430 lg-st 7 võib kompromiss
olla tingimuslik.
5. Kohus asub seisukohale, et kohtule esitatud kompromiss vastab seadusest tulenevatele
nõuetele ning ei esine selle kinnitamisest keeldumise aluseid. Seega kuulub kohtule esitatud
kompromiss kinnitamisele ja menetlus asjas lõpetamisele.
                                            2 (3)
                                                                                    2-15-119635
6. Kohus selgitab menetlusosalistele, et kooskõlas TsMS § 430 lg-ga 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. Tulenevalt
TsMS §-st 432 ei saa hageja menetluse lõpetamise korral pöörduda uuesti kohtusse hagiga sama
kostja vastu vaidluses samal alusel sama hagieseme üle. Kompromissi saab TsMS § 430 lg 8
kohaselt tühistada ja selle tühisusele saab tugineda tsiviilseadustiku üldosa seaduses nimetatud
alustel ning kompromissist saab taganeda või selle üles öelda võlaõigusseaduses nimetatud
alustel. Kompromissi saab tühistada või selle tühisusele tugineda ning kompromissist saab
taganeda või kompromissi üles öelda üksnes kompromissi kui täitedokumendi alusel toimuva
täitemenetluse hagiga lubamatuks tunnistamise menetluses. Kui kohus sellise hagi rahuldab,
loetakse, et kompromissil ei ole täielikult või osaliselt õiguslikke tagajärgi ja menetlus asjas,
milles kompromiss sõlmiti, jätkub. Kompromissi saab TsMS § 430 lg 9 kohaselt saab
kompromissi pankrotimenetluses või täitemenetluses tagasivõitmise korras kehtetuks
tunnistada. Kui kostja vabatahtlikult käesoleva määrusega kinnitatud kompromissi ei täida,
kuulub käesolevast jõustunud kohtumäärusest tulenev nõue täitmisele täitemenetluse
seadustiku alusel (TMS § 2 lg 1 p 1).
7. TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või edasikaebeõigusest loobuda. Pooled on kokku leppinud, et nad
lühendavad käeoleva määruse peale määruskaebuse esitamise tähtaega 3 (kolme) päevani
määruse kättetoimetamise päevast arvates
8. TsMS § 173 lg 1 järgi esitab asja menetlenud kohus menetluskulude jaotuse menetlus-
osaliste vahel kohtuotsuses või menetlust lõpetavas määruses. Tulenevalt TsMS § 168 lg-st 3
kannavad pooled oma menetluskulud ise, kui nad ei ole kokku leppinud teisiti. Pooled on
kompromissis kokku leppinud, et kostja hüvitab hagejale poole tasutud riigilõivust ja pool
hageja õigusabikuludest.
9. TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled
sõlmivad kompromissi. TsMS § 150 lg 4 kohaselt tagastab riigilõivu kohus, kelle menetluses
asi viimati oli, üksnes selle menetlusosalise avalduse alusel, kes riigilõivu tasus või kelle eest
riigilõiv tasuti. Toimikust nähtuvalt on OÜ ITM Inkasso tasunud hageja eest maksekäsu
kiirmenetluses 16.09.2015 Rahandusministeeriumi arvelduskontole riigilõivu summas 45 eurot
(tl 2) ning 13.11.2015 hagiavalduse esitamisel täiendava riigilõivu Rahandusministeeriumi
arvelduskontole summas 80 eurot, selgitusega „Täiendav riigilõiv hagiavalduse esitamisel
XXXvastu , tsiviilasi 2-15-119635“ (tl 53), kokku on hageja tasunud riigilõivu 125 eurot. Kohus
leiab, et hageja taotlus poole hagiavalduse esitamisel tasutud riigilõivu tagastamiseks tuleb
rahuldada ning hagejale tuleb tagastada pool tsiviilasjas nr 2-15-119635 tasutud riigilõivust, so
62,50 eurot. Riigilõiv tuleb vastavalt hageja taotlusele tagastada OÜ ITM Inkasso
arvelduskontole nr EE172200221026942756.



/allkirjastatud digitaalselt/

Viktor Brügel
Kohtunik




                                              3 (3)
