                             KOHTUOTSUS
                                  EESTI VABARIIGI NIMEL
                                Hagi õigeksvõtul põhinev otsus


Kohus                            Harju Maakohus
Kohtunik                         Peeter Pällin
Otsuse tegemise aeg ja koht      11.03.2016, Tallinn, Tartu mnt kohtumaja,
                                 kirjalik menetlus
Tsiviilasja number               2-15-19375
Tsiviilasi                       XXX hagi XXXOÜ vastu 30.09.2015 üldkoosoleku otsuse
                                 tühisuse tuvastamiseks
Tsiviilasja hind                 3500 eurot
Menetlusosalised ja              Hageja XXX(isikukood XXX, XXX);
esindajad
                                 Hageja lepinguline esindaja Kuldar Kirt              (isikukood
                                 38506290270, e-post kiirmenetlus@hot.ee);
                                 Kostja XXXOÜ (registrikood XXX, aadress XXX, e-post XXX).
RESOLUTSIOON
  1. Rahuldada hagi õigeksvõtmisel põhineva otsusega;
  2. Tuvastada kostja XXXOÜ 30.09.2015 üldkosoleku otsuste tühisus;
  3. Hagi õigeksvõtul põhinev otsus kuulub tagatiseta viivitamata täitmisele.

Menetluskulude jaotus
  1. Jätta menetluskulud kostja kanda.
  2. Välja mõista kostjalt XXXOÜ hageja XXXkasuks menetluskuludena hagiavalduselt
      tasutud riigilõiv 300 eurot ja õigusabikulu 250 euro ulatuses.
Edasikaebamise kord
Kohtuotsusele on õigus edasi kaevata Tallinna Ringkonnakohtule 30 päeva jooksul alates otsuse
kättesaamisest, kuid mitte hiljem kui 5 kuu möödumisel otsuse avalikult teatavaks tegemisest.
Esitatud appellatsioonkaebus võidakse lahendada kirjalikus menetluses, kui kaebuse esitamisel ei
taotleta selle lahendamist istungil. Kohus selgitab, et vastavalt tsiviilpkohtumenetluse seadustiku
                                                                                     2-15-19375

(TsMS) § 197 lg-le 6 peab menetlusabi taotlemise korral menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate
menetluskulude suurust saab vaidlustada selle kohtulahendi peale edasi kaevates, millega
menetluskulude rahaline suurus kindlaks määrati.


Kohtu põhjendused
Kohus asub seisukohale, et hagi on õiguslikult põhjendatud ning kuulub rahuldamisele vastavalt
tsiviilkohtumenetluse seadustiku (TsMS) § 440 lg-le 1, mille kohaselt rahuldab kohus hagi, kui
kostja võtab kohtuistungil või kohtule esitatud avalduses hageja nõude õigeks. TsMS § 440 lg 3
teise lause kohaselt lahendab kohus asja kohtuistungit pidamata, kui kostja avaldab hagi
õigeksvõtmise kohtule eelmenetluses. TsMS § 444 lg 3 ja 4 järgi võib kostja õigeksvõtul
põhinevast otsusest välja jätta kirjeldava ja põhjendava osa. Kirjeldava või põhjendava osata
tehtud otsust täiendab kohus puuduva osaga, kui menetlusosaline teatab 10 päeva jooksul
maakohtule soovist esitada otsuse peale apellatsioonkaebus. Apellatsioonkaebuse esitamise soovi
ei pea põhjendama. Otsuse täiendamine lahendatakse sel juhul kirjalikus menetluses ning teist
poolt sellest ette ei teavitata (TsMS § 448 lg 4¹).
TsMS § 468 lg 1 p 1 kohaselt kuulub käesolev kohtuotsus viivitamatule täitmisele.
Tulenevalt TsMS § 162 lg-st 1 kooskõlas TsMS § 168 lg-ga 6, jäävad menetluskulud kostja kanda.
Kohus selgitab, et üldkoosoleku otsuse tühistuse tuvastamise pädevus on vaid kohtul. Üldkoosolek
saab olukorra tagasipööramiseks teha uues otsuse, kuid puudub võimalus eelneva otsuse tühisuse
tuvastamiseks. Seega on kostja oma käitumisega andnud põhjust hagi esitamiseks.
Juhindudes TsMS § 174 lg-st 2 määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei takista
kohtuotsuse või menetlust lõpetava määruse tegemist.
TsMS § 175 lg 1 on sätestatud, et kui menetlusosaline peab menetluskulude jaotust
kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus kulud välja põhjendatud ja vajalikus ulatuses.
Hageja on kohtule esitanud menetluskulude nimekirja ja neid kulusid tõendavad dokumendid,
milledest nähtuvalt on hageja menetluskuludeks hagimenetluses tasutud riigilõiv 300 eurot ja
õigusabikulu 370 eurot.
Hagi tugines lihtsal faktilisel asjaolul, mille kohaselt ei ole hagejat teavitatud koosoleku
toimumisest. Faktiväite, kui n.ö negatiivse asjaolu ümberlükkamise kohustus (tõendamiskoormus)
lasus kostjal. Hagiavaldus koos lisadega ei ole mahukas ja põhjendused ei ole seotud keeruka
õigusliku analüüsiga. Seega hageja õigusabikulu 370 eurot ei ole esitatud põhjendatud ega
vajalikus ulatuses. Õigusabikulu on põhjendatud ja vajalik 250 euro ulatuses. Riigilõiv 300 eurot
ja õigusabikulu 250 euro ulatuses kuulub kostjalt hageja kasuks väljamõistmisele.


/allkirjastatud digitaalselt/

                                                                                          Lk 2 / 3
                2-15-19375

Peeter Pällin
Kohtunik




                    Lk 3 / 3
