                        KOHTUMÄÄRUS
Kohus                                Tartu Maakohus
Määruse tegemise aeg ja koht         28. aprill 2016, Tartu kohtumaja
Kohtunik                             Rutt Teeveer
Väärteoasja number                   4-16-1684
Väärteoasi                           Lõuna prefektuuri otsus väärteosjas nr 2490,14,001960
Taotlus                              sissenõudja taotlus süüdlasele asenduskaristuse
                                     kohaldamiseks
Menetlustoiming                      rahatrahvi asendamine
Menetlusosalised                     võlgnik/süüdlane: Heiki Inn (isikukood 36803182763,
                                     elukoht XXXX)
                                     sissenõudja/kohtuväline    menetleja:    Politsei  ja
                                     Piirivalveameti    Lõuna       prefektuuri     Jõgeva
                                     politseijaoskond,         esindaja    Üllar    Sõmera
                                     (yllar.somera@politsei.ee)

RESOLUTSIOON
1. KarS § 72 lg 1, § 5 lg-te 1, 2 ja § 69 alusel asendada Heiki Innile (Inn) Lõuna prefektuuri
   otsusega väärteosjas nr 2490,14,001960 määratud rahatrahvi tasumata osa 120 (ükssada
   kakskümmend) eurot, s.o 30 (kolmkümmend) trahviühikut 5 (viie) tunni üldkasuliku tööga.
2. KarS § 69 lg 3 alusel määrata Heiki Innile üldkasuliku töö tegemise tähtajaks 1 (üks) kuu
   alates käesoleva kohtumääruse jõustumisest.
  Üldkasuliku töö teostamist koordineerib Lõuna prefektuuris ennetus- ja menetlustalituse
  menetlusteenistuse vanemspetsialist Anžela Murumägi (Tartu politseijaoskond Lõuna
  Prefektuur asukoht Tartu, Riia 132; kontaktandmed tel: 730 8786, 5770 5922, e-post:
  anzela.murumagi@politsei.ee).
3. Käesoleva määruse koopia saata Politsei- ja Piirivalveameti Lõuna prefektuurile,
   kohtutäitur Ivi Kalmetile (ivi.kalmet@taitur.just.ee) ja anda kätte Heiki Innile.


Edasikaebamise kord
Käesoleva kohtumääruse peale võib esitada määruskaebuse vaidlustatava kohtumääruse
koostanud kohtule viieteistkümne päeva jooksul alates kohtumääruse tegemisest.

ASJAOLUD JA MENETLUSE KÄIK
Lõuna prefektuuri 05.10.2014 otsusega väärteoasjas nr 2490,14,001960 karistati Heiki Inni
KarS § 218 lg 1 alusel rahatrahviga 30 trahviühikut, s.o 120 eurot. Otsus jõustus 21.10.2014.
Kuna rahatrahvi ettenähtud ajaks tervikuna ära ei tasutud, pöörati eeltoodud otsus
sundtäitmisele tasumata osas summas 120 eurot.
07.03.2016 saabus Tartu Maakohtusse sissenõudja Politsei- ja Piirivalveameti Lõuna
prefektuuri avaldus Heiki Innile asenduskaristuse kohaldamiseks.

MENETLUSOSALISE SEISUKOHT

Heiki Inn avaldas, et on nõus tegema üldkasulikku tööd.

KOHTU SEISUKOHT
VTMS § 211 lg-st 1 tuleneb, et maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. KarS § 72 lg 1 sätestab, et kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS §-s
69 sätestatud korras.
Praegusel ajal puudub võlgnikul sissetulek, millele oleks võimalik sissenõuet pöörata.
Kohtutäitur on kontrollinud ning välja selgitanud, et Heiki Innil puudub ka muu vara, millele
sissenõuet pöörata. Eelnevast saab järeldada, et rahatrahvi täitmine on käesoleval juhul võimatu.
KarS § 72 lg-st 1 ja VTMS § 211 lg-st 1 tuleneb, et sellises olukorras on kohtul võimalik asendada
rahatrahv selle tasumata osas arestiga või KarS §-s 69 sätestatud korras üldkasuliku tööga.
Kohus leiab, et Heiki Innile Lõuna prefektuuri 05.10.2014 otsusega väärteoasjas nr
2490,14,001960 määratud rahatrahv tuleb asendada tasumata osas üldkasuliku tööga. See on
ühiskonnale kasulikum kui aresti kandmine süüdlase poolt. Ka on Heiki Inn ise nõustunud
rahatrahvi tasumise asemel tegema üldkasulikku tööd.
Heiki Inni poolt tasumata rahatrahvi suuruseks on 120 eurot. KarS § 47 lg 1 II lausest tulenevalt
on see 30 trahviühikut. KarS § 72 lg 2 kohaselt vastab rahatrahvi kümnele trahviühikule üks päev
aresti.
Käesoleval ajahetkel kehtiva KarS § 69 lg 1 sätestab, et üldkasulikku töö ei mõisteta vähem kui
5 tundi. Seega tuleb Heiki Innile määrata trahvi asendamise korras kohustus teha 5 tundi
üldkasulikku tööd.
Lähtuvalt KarS § 69 lg-st 3 tuleb Heiki Innil temale määratud üldkasulik töö teha ära ühe kuu
jooksul alates käesoleva kohtumääruse jõustumisest.



/allkirjastatud digitaalselt/
Kohtunik




                                                                                                 2
