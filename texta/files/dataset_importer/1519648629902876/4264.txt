                                                                                1-15-672




                        KOHTUMÄÄRUS
Kohus                          Viru Maakohus

Määruse tegemise aeg ja koht   26. oktoober 2016, Narva kohtumaja

Toimiku number                 1-15-672 (14233000439)

Kohtunik                       Innokenti Menšikov

Kohtuistungi sekretär          Egle Nigulist

Tõlk                           Irina Ogurova

Asi                            Viru Vangla Kriminaalhooldusosakonna Narva talituse
                               kriminaalhooldusametnik        Anastassia       Bõstrova
                               erakorraline nr 8-3/29729-1 Artur Melikjani suhtes

Hooldusalune                   Artur Melikjan

                               Elukoht xxx; viibimiskoht Viru Vangla; isikukood
                               36510273723.
                               Varasem karistatus: varem kriminaalkorras karistatud 3-l
                               korral, neist viimane:
                                   - 27.02.2015 Viru Maakohtu Narva kohtumaja
                                       poolt KarS § 424 järgi vangistusega 1 aasta 8
                                       kuud, KarS § 69 lg 1 alusel asendati vangistus 600
                                       tundi üldkasuliku tööga, täitmise tähtaeg 2 aastat.

Istungil osalenud isikud       Kriminaalhooldusametnik            Jelena Džalalova
                               Kriminaalhooldusalune              Artur Melikjan
                               Kaitsja vandeadvokaat              Galina Tšelnokova

Kohtuistungi toimumise aeg     26.10.2016


RESOLUTSIOON

Jätta rahuldamata Viru Vangla Viru Vangla kriminaalhooldusosakonna Narva talituse
kriminaalhooldusametnik Anastassia Bõstrova erakorraline ettekanne nr 8-3/29729-1
Artur Melikjani suhtes karistuse täitmisele pööramise kohta.

KrMS § 180 lg 3 alusel kohtukulud summas 96 (üheksakümmend kuus) eurot kaitsja
Galina Tšelnokova 26.10.2016 kohtuistungil osalemise eest jätta riigi kanda.



                                                                                        1
                                                                                     1-15-672


Edasikaebamise kord

Kohtumäärusele võib esitada määruskaebuse 15 päeva jooksul Viru Maakohtu Narva
kohtumajale.

Maakohus tuvastas

Viru Maakohtu Narva kohtumaja 27.02.2015 kohtuotsusega kriminaalasjas nr 1-15-672
tunnistati Artur Melikjan süüdi KarS § 424 järgi ja mõisteti talle karistuseks 1 (üks) aasta 8
(kaheksa) kuud vangistust. KarS § 69 lg 1 alusel asendati Artur Melikjanile mõistetud 1 (üks)
aasta 8 (kaheksa) kuud vangistust, 600 (kuuesaja) tunni üldkasuliku tööga. KarS § 69 lg 3 alusel
määrati üldkasuliku töö tegemise tähtajaks 2 (kaks) aastat alates kohtuotsuse jõustumisest. KarS
§ 69 lg 4 alusel kohustati Artur Melikjanit üldkasuliku töö tegemisel järgima kontrollnõudeid
vastavalt käesoleva seadustiku §-s 75 lg 1 sätestatule, nimelt: 1) elama aadressil xxx 2) ilmuma
kriminaalhooldaja määratud ajavahemike järel kriminaalhooldusosakonda registreerimisele; 3)
alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks ning KarS § 75 lg 2 p 2 ettenähtud kohustust: - mitte tarvitama
alkoholi. KarS § 50 lg 1 alusel võeti Artur Melikjanilt ära 1 (üheks) aastaks mootorsõiduki
juhtimisõigus kohtuotsuse jõustumisel. KarS § 83 lg 1 alusel konfiskeeriti Artur Melikjanile
kuuluv mootorsõiduk Mercedes-Benz E230 registrimärgiga 5xxx, VIN-kood xxx, mis oli
arestitud Viru Maakohtu 16.12.2014 kohtumäärusega nr 1-14-10409. Viru Maakohtu Narva
kohtumaja 27.02.2015 kohtuotsus jõustus 17.03.2015.

13.10.2016 saabus Viru Maakohtu Narva kohtumajja erakorraline ettekanne 8-3/29729-1 Artur
Melikjani suhtes ettepanekuga pöörata temale mõistetud karistus täitmisele tegemata tundide
ulatuses KarS § 69 lg 6 alusel.

Käesolev erakorraline ettekanne on esitatud, kuna seisuga 12.10.2016 on Artur Melikjan
sooritanud 600-st üldkasuliku töö tunnist 369 tundi. Tegemata tundide arv on 231.

15.02.2016 oma seletuses kirjutab Artur Melikjan, 11.02.2016 jõi pudeli õlut, oli kodus, lubas, et
sellist olukorda enam ei kordu. Seletust ei ole olnud võimalik võtta, kuna alates 07.10.2016
hooldusalune viibib vahi all.

Esimene kohtumine Artur Melikjaniga toimus 26.03.2015, mille käigus talle selgitati
kriminaalhooldusaluse õigusi ja kohustusi ning erakorralise ettekande koostamise ja
läbivaatamise korda. Õigused ja kohustused on Artur Melikjanile olnud arusaadavad, mida on ta
kinnitanud oma allkirjaga. Katseaja algust võib hinnata ebarahuldavaks, sest Artur Melikjan
pidevalt rikkus kohtu poolt määratud kohustust mitte tarvitada alkoholi. 11.02.2016 oli teostatud
alkoreid, mille käigus oli tuvastatud hooldusalusel Artur Melikjanil alkoholijoove -
väljahingatavas õhus 0,462 mg/l. 15.02.2016 oli koostatud isikule esimene kirjalik hoiatus
11.02.2016 alkoholi tarvitamise kohta. 10.10.2016 kohtuinfosüsteemi andmetel Viru
Ringkonnaprokuratuur alustas menetlust 07.10.2016 KarS § 424 tunnustel seoses sellega, et
Artur Melikja juhtis olles alkoholijoobeseisundis (tema väljahingatavas õhus oli alkoholisisaldus
1,43+/-0,14 mg/l), 07.10.2016 mootorsõidukit ja oli politsei poolt kinnipeetud. 09.10.2016 Viru
Maakohtumäärusega vahistati Artur Melikjani kahtlustavana kuni üheks kuuks.


                                                                                             2
                                                                              1-15-672
Juhindudes KarS § 69 lg 6 teeb kriminaalhooldusametnik kohtule ettepaneku pöörata Artur
Melikjanile mõistetud karistus täitmisele.


Menetlusosaliste seisukohad kohtuistungil

26.10.2016 kohtuistungil Melikjan palus jätta taotlus rahuldamata. Ettekannes mainitud faktid
vastavad küll tõele, aga te peab töötama, ta on ainuke toitja perekonnas. Ta kahetseb tehtud ja
lubab, et sellised juhtumid enam ei kordu.

Kohtuistungil jäi kriminaalhooldusametnik ettekandes esitatud taotluse juurde ning palus
pöörata Artur Melikjanile Viru Maakohtu Narva kohtumaja 27.02.2015 kohtuotsusega
mõistetud karistuse täitmisele.

Kaitsja toetas kaitsealuse seisukohta.


Maakohtu seisukoht

Kohus, vaadanud läbi toimiku materjalid, kuulanud ära menetlusosalised, asub seisukohale,
et kriminaalhooldusametniku ettepanek Artur Melikjani suhtes tuleb jätta rahuldamata.

KarS § 69 lg 6 sätestab, et juhul, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele.

Kohus tuvastas, et kriminaalhooldusalune pidevalt rikkus kohtu poolt määratud kohustust
mitte tarvitada alkoholi, samuti ei täitnud talle määratud üldkasuliku töö tunde. Alates
07.10.2016 Artur Melikjan oli võetud vahi alla seoses uue kuriteo toimepanemisega. Kohus
on seisukohal, et küsimus karistuse täitmisele pööramise kohta tuleb lahendada uue
kriminaalmenetluse raames.

Kohus teeb määruse tuginedes eeltoodule ja juhindudes KrMS § 428, 432 lg 3.

/allkirjastatud digitaalselt/

Innokenti Menšikov
Kohtunik




                                                                                             3
