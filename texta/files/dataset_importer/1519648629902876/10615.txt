                        KOHTUMÄÄRUS
Kohus                                Tallinna Halduskohus
Kohtunik                             Kaupo Kruusvee
Määruse tegemise aeg ja koht         15.07.2016, Tallinn
Haldusasja number                    3-16-904
Haldusasi                            J. R. kaebus Maksu- ja Tolliameti 22.03.2016 korralduse
                                     nr 12.2-3/035737-29 ja 08.04.2016 vaideotsuse nr 6-
                                     1/3288-2 tühistamiseks
Menetlustoiming                      Kaebuse tagastamine

RESOLUTSIOON

Tagastada J. R. kaebus.

EDASIKAEBAMISE KORD

Määruse peale saab esitada Tallinna Halduskohtu kaudu määruskaebuse Tallinna Ringkonna-
kohtule 15 päeva jooksul määruse kättetoimetamisest arvates (halduskohtumenetluse seadus-
tiku (HKMS) § 121 lg 4, § 204 lg-d 1 ja 2).

ASJAOLUD
1. Tallinna Halduskohtusse saabus 09.05.2016 J. R. kaebus Maksu- ja Tolliameti 22.03.2016
korralduse nr 12.2-3/035737-29 ja 08.04.2016 vaideotsuse nr 6-1/3288-2 tühistamiseks. Kae-
bus saadeti kohtule e-posti aadressilt xxxxxxxxxxxx.
2. Kohus jättis 03.06.2016 määrusega J. R. kaebuse käiguta ning andis J. R. kaebuse täienda-
vaks põhjendamiseks, enda sidevahendite andmete teatamiseks, kaebuse allkirjastamiseks,
MTA 22.03.2016 korralduse nr 12.2-3/035737-29 ja 08.04.2016 vaideotsuse nr 6-1/3288-2 esi-
tamiseks ning riigilõivu 15 eurot tasumiseks ja riigilõivu tasumise kohta andmete esitamiseks
aega 15 päeva määruse kättetoimetamisest arvates. Kohus hoiatas, et kui kaebaja jätab kohtu
nõudmised tähtajaks täitmata, tagastab kohus kaebuse.

KOHTU PÕHJENDUSED
3. Kohtute infosüsteemist nähtuvalt sai kaebaja kohtu 03.06.2016 määruse kätte 07.06.2016
(tl 9). Nimetatud määruse järgi tuli kaebajal kaebuse puudused kõrvaldada 15 päeva jooksul
määruse kättetoimetamisest arvates. Seega tulnuks kaebajal kaebuse puudused kõrvaldada hil-
jemalt 22.06.2016. Kuni praeguse määruse tegemiseni ei ole kaebaja kohtule vastanud ega kae-
buse puudusi kõrvaldanud, sh riigilõivu tasunud ega allkirjastatud kaebust esitanud. Seega on
kaebaja jätnud kõrvaldamata puudused, mille korral ei ole kaebust võimalik menetleda ja kae-
bus tuleb HKMS § 121 lg 1 p 2 alusel läbivaatamatult tagastada. Kaebajat on kaebuse puuduse
kõrvaldamata jätmise tagajärgede eest hoiatatud.
                                                                                3-16-904

4. HKMS § 43 lg 2 järgi ei võta kaebuse tagastamine õigust pöörduda uuesti kohtusse. Kae-
buse tagastamisel loetakse, et kaebus ei ole kohtu menetluses olnud.


(allkirjastatud digitaalselt)

Kaupo Kruusvee
Kohtunik




                                                                                     2(2)
