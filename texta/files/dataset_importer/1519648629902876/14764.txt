                                                                   Väärteoasi nr 4-16-595




                              KOHTUOTSUS
                         Eesti Vabariigi nimel



 Kohus                          Tartu Maakohus
 Kohtukoosseis                  Kohtunik Ülle Raag
 Kohtuistungisekretär           Margit Veike
 Kohtuotsuse tegemise aeg ja 27.aprill 2016, Jõgeva kohtumaja
 koht
 Väärteoasja number          4-16-595
 Väärteoasi                  Sergei Uleksini kaebus Politsei- ja Piirivalveameti
                             teabehaldus-             ja          menetlusosakonna
                             keskkriminaalpolitsei korruptsioonikuritegude büroo
                             Lõuna talituse 13.01.2016.a. otsusele väärteoasjas nr .
                             2210,15,000025.


 Menetlusosalised   ja   nende Menetlusalune isik: Sergei Uleksin (isikukood:
 esindajad                     36601202729; elukoht: xxxxxxxxxxxxxxxxxxxxxxxxxxx
                               Menetlusaluse isiku kaitsja: vandeadvokaat Rene Varul
                               (Advokaadibüroo Lillo &Lõhmus, asukoht Ülikooli 4 Tartu
                               51003, e-post: rene@advokaadid.ee

                                Kohtuväline menetleja: Politsei- ja Piirivalveameti
                                teabehaldus-           ja          menetlusosakonna
                                keskkkriminaalpolitsei korruptsioonikuritegude büroo
                                Lõuna talituse uurija Urmas Solovjov;



 RESOLUTSIOON

Jätta kohtuvälise menetleja poolt 13.01.2016.a väärteoasjas nr 2210,15,000025 tehtud
otsus muutmata.

Sergei Uleksini kaebus jätta rahuldamata.

Rahatrahv tuleb tasuda edasikaebamise tähtaja jooksul, s.o. 23.juuniks 2016.a.
väärteootsuses näidatud Rahandusministeeriumi arvele EE891010220034796011 SEB
Pangas,     arvele     EE932200221023778606     Swedbank      pangas,    arvele

                                                                                       1
EE403300333416110002 Danske pangas või arvele EE701700017001577198 Nordea
pangas. Kohustuslik on märkida viitenumber 10220165005684.


Kohtuotsus pööratakse täitmisele, kui edasikaebamise tähtaeg on möödunud ja
rahatrahvi ei ole täies ulatuses tasutud ja kaebust ei ole esitatud.

Menetluskulude jaotus
Menetluskulud jätta Sergei Uleksini     kanda.

Edasikaebamise kord
Kohtuotsuse peale võib esitada kassatsiooni Riigikohtule. Kassatsiooni esitamise soovist tuleb
kohtule kirjalikult teatada seitsme päeva jooksul alates kohtuotsuse lõpposa kuulutamisest.
Sellisel juhul on kohtuotsus kohtu kantseleis tutvumiseks kättesaadav        24.mail 2016.a.
Kassatsioon tuleb esitada Tartu Maakohtu Jõgeva kohtumajale 30 päeva jooksul alates otsuse
avalikult teatavakstegemisest, s.o alates 24. maist 2016.
Kohtuotsus pööratakse täitmisele, kui edasikaebamise tähtaeg on möödunud ja rahatrahvi ei
ole täies ulatuses tasutud või kui kassatsiooni ei ole esitatud


ASJAOLUD JA MENETLUSE KÄIK

Kohtuvälises menetluses tehtud otsuse sisu
Politsei- ja Piirivalveameti keskkriminaalpolitsei korruptsioonikuritegude büroo vanemuurija
Urmas Solovjov koostas 13. jaanuaril 2016 väärteoasjas nr 2210,15,000025 otsuse (tl.6-8),
mis seisneb sellest, et Sergei Uleksin, olles Mustvee Linnavolikogu liige, kellel on tulenevalt
KOKS § –st 45 lg.1 õigus osaleda KOKS § 22 lg.1 sätestatud volikogu ainupädevusse
kuuluvate küsimuste otsustamisel hääleõigusliku isikuna, olles seega ametiisik KVS § 2 lg.1
mõttes, kellel on avaliku ülesande täitmiseks ametiseisund, mis seisneb õigusaktist, tehingust
või asutuse töökorraldusest tulenevas õiguses ja kohustuses avaliku ülesande täitmisel teha
otsus, selahulgas osaleda selle tegemises või selle sisulises suunamises, osales 22.10.2015
Mustvee Linnavolikogu istungi päevakorrapunkt nr. 6 arutelus ja võttis KOKS § 17 lg.5
sätestatud keeldu eirates ametiisikuna osa õiguslikke tagajärgi loova otsuse tegemisel
(hääletusel), milleks oli Mustvee sadamarajatiste, sadamahoone ja rannaala otsustuskorras
kasutusse andmine 0 rendiga ja tähtajaliselt Sergei Uleksini endaga seotud juriidilisele isikule,
s.o. Mustvee Linnavara OÜ-le. Sergei Uleksin on Mustvee Linnavara OIÜ juhatuse liige.
Antud teoga rikkus Sergei Uleksin KVS §-s 11 lg.1 p.1 sätestatud toimingupiirangu nõudeid,
pannes toime KVS § 19 järgi kvalifitseeritava väärteo.
Kohtuväline menetleja arvestas otsuse tegemisel, et tegu on toime pandud teadlikult ja
tahtlikult, kuid arvestas osaliselt ka vastulauses esitatut. Karistust kergendavad ja raskendavad
asjaolud puuduvad. Kohtuväline menetleja määras                   Sergei Uleksinile karistuseks
Korruptsioonivastase seaduse § 19 rikkumise eest rahatrahvi 12 trahviühiku ulatuses, s.o.
48 eurot.

Sergei Uleksini kaebus
Sergei Uleksin on kaitsja vahendusel esitanud 28.01.2016.a. Tartu Maakohtule kaebuse
väärteoasjas nr. 2210,15,000025 tehtud otsuse peale (tl. 1-4). Kaebuse esitaja taotleb
kohtuvälise menetleja otsuse tühistamist ja väärteomenetluse lõpetamist koosseisu puudumise



                                                                                               2
tõttu. Juhul, kui kohus leiab, et väärteokoosseis on täidetud, palub kaebaja VTMS § 30 lg.1 p.1
järgi väärteomenetluse lõpetamist otstarbekuse kaalutlusel.
Menetlusalune isik leiab, et kaebus ei ole põhjendatud. Vaidlust ei ole, et Mustvee linn on
Mustvee sadama ´moodustavate kinnistute ainuomanik ja Mustvee Linnavara OÜ ainuomanik,
seega nii sadama kui äriühingu omanik ja neis võimaliku tulu saaja. Olukorras, kus Mustvee
linnavolikogu on otsustanud kollegiaalselt anda sadama opereerimine ajutiselt iseenda
äriühingu korraldada, ei näe kaebuse esitaja midagi korruptiivset. Mustvee linnavolikogu
22.10.2015 istungi protokollist nähtub, et sadama opereerida andmine oli üks otsustus
kaheksast päevakorrapunktist, sadama töö korraldada andmine Mustvee Linnavara OÜ-le oli
ajutine otsustus, kuni uue konkursitulemuse selgumiseni. Tegemist oli rutiinse otsusega.
Kohaldamisele kuulub KVS § 11 lg.3 p.6, mille kohaselt toimingupiiranguid ei kohaldada, kui
rutiinse otsuse või toimingu tegemisel korruptsioonioht puudub, s.h. kui ametiisik teeb
käsutustehingu või toimingu, omamata võimalust määrata selle asjaolusid. Korruptsioonioht
puudus ja 22.10.2015 istungiprotokolli kohaselt ei oleks kaebuse esitaja mittehääletamine
kallutanud otsustamist ühele ega teisele poole, sest vajalikud poolthääled on olnud ülekaalukalt
koos. Kaebuse esitajal ei olnud võimalust määrata otsustamise asjaolusid ega tulemust.
Kaebuse esitaja palub kindlasti arvestada KVS § 11 lg.1 p.1 nimetatud isiku puhul, et ta on
formaalselt küll Mustvee Linnavara OÜ juhatuse liige, kuid juhatuse liikme ülesandeid
sisuliselt ei täida, on töölepinguga äriühingu tegevjuht. See viitab vähemalt sellele, et kaebuse
esitaja ei ole teadvalt rikkunud toimingupiiranguid, KVS § 19 kohaldamiseks on vajalik teadev
rikkumine.

 Kaebaja taotleb menetluse lõpetamist otstarbekuse kaalutlusel VTMS § 30 lg.1 p.1 alusel juhul
kui kohus siiski leiab, et asjas ei kohaldu KVS § 11 lg.3 p.6 ja tegemist on toimingupiirangu
rikkumisega.
Kaebuse esitaja leiab, et tema süü ei saa olla suur, midagi korruptiivset vastuvõetud otsuse
puhul ei ole, arutlus käib seaduse formaalse rikkumise üle. Ka avalikku menetlushuvi ei ole,
vastupidi: volikogu 22.10.2015 otsuse tegemist on just põhjendatud avalikkuse huviga.
Kohalikud omavalitsused peavad tegema otsuseid, et kohalik elu areneks ja toimuks
mingisugune tegevus kohaliku elu huvides.
Vaidlustatud kohtuvälise menetleja otsuses ei ole vastulauses toodut siusliselt käsitletud, ehkki
otsuses on märgitud, justkui oleks osaliselt vastulauset arvestatud. Kuna ei ole täidetud VTMS
§ 74 lg.1 p.8- vastulauses esitatu mittearvestamise põhjendus puudub, siis ei vasta väärteootsus
sellele sättele.

Menetluse käik
Kohus nõudis välja kohtuväliselt menetlejalt väärteotoimiku.
05.02.2016. a. kohtumäärusega võttis kohus esitatud kaebuse Tartu Maakohtu Jõgeva
kohtumajas menetlusse (tl.13-14). Seejärel edastas kohus esitatud kaebuse koos lisadega
kohtuvälisele menetlejale ja kohustas kohtuvälist menetlejat esitama kirjaliku seisukoha.

Kohtuväline menetleja esitas 25.02.2016. a. kohtule kirjaliku seisukoha Sergei Uleksini
väärteoasjas nr. 22101500025, milles palus jätta tehtud otsus muutmata ja kaebus rahuldamata
(tl. 22-23).
Oma kirjalikus seisukohas märgib kohtuväline menetleja, et ei ole vaidlust selles, et Sergei
Uleksin osales hääletamisel, olles Mustvee linnavolikogu liige ja Mustee Linnavara OÜ
juhatuse liige. S.Uleksin on oametiisik KVS § 2 lg.1 tähenduses ja tal on ametiseisund KVS
§ 2 lg.2 p.1 tähenduses. Talle kehtib KVS § 11 lg.-st 1 tulenev keeld. Toimingupiirangu
rikkumine saab seisneda üksnes ametiisiku pädevusse kuuluva otsuse tegemises, kollektiivse
otsuse pudul otsuse tegemises osalemises. Seadusandja on välistanud ametiisiku osalemise

                                                                                               3
otsuse tegemises kui tegemist on huvide konfliktiga. Seadusandja ei ole teinud vahet selle, kas
isik hääletab otsuse poolt, vastu või jääb erapooletuks, otsuse tegemises osalemine on
põhimõtteliselt keelatud ja S.Uleksin oleks pidanud ennast taandama hääletusest. Kuna
S.Uleksin on teadlik, et ta on Mustvee Linnavolikogu liige ja Mustvee LInnavara OÜ juhatuse
liige, siis on ta teadlik huvide konfliktist ja sellest tulenevast korruptsiooniohust. Asjaolu, et
isik sisuliselt ei täida juhatuse liikme ülesandeid, ei välista tahtlust. KVS § 3 lg.2 p.1 järgi
peab ametiisik pidama kinni tegevus – ja toimingupiirangutest, jälgima, et tema tegevus oleks
läbipaistev ja erapooletu ja et korruptsiooniohtlikke olukordi ja suhteid ei tekiks.
Kohtuväline menetleja ei nõustu ka väärteomenetluse lõpetamisega otstarbekuse kaalutlustel.
Asjas on olemas avalik menetlushuvi, võttes osa õiguslikke tagajärgi loova otsuse tegemisest
(hääletamise kaudu) endaga seotud isiku suhtes, teostas isik avalikku võimu. Kasu, mida
korruptsionist saadakse, ei pea olema ainult varaline j aka kahju ei ole alati rahaliselt mõõdetav.
Peamine mittevaraline kahju on avaliku usalduse kaotus võimu ja selle teostajate vastu
tervikuna.

Kohus pidas asjas kohtuistungi 27.04.2016.a.
Kohus määras kutsuda kohtuistungile ka tunnistaja xxxxxxxxxxxx, kes on kohtueelses
menetluses üle kuulatud. Ekslikult jäi tunnistajale kutse saatmata. Kohtuistungil ei soovinud
kaebuse esitaja ega kohtuväline menetleja tunnistaja küsitlemist, mistõttu kohus loobus
kohtuistungi edasilükkamisest tunnistaja küsitlemiseks.

Kohtuistungil jäid pooled oma varasemate seisukohtade juurde. Menetlusalune isik andis
ütlusi ja kohus uuris kirjalikke tõendeid.
Kohtuväline menetleja kohtulikus vaidluses palus jätta väärteokirjeldusest välja viide KOKS
§-le 22 lg.-le 1, kuna puudub viide punktilise täpsusega.

Kohtu seisukoht ja põhjendused
1. Kohus leiab, et väärtegu on õigesti kvalifitseeritud ning on        Sergei Uleksinile
inkrimineeritav. Kohus, tutvunud väärteoasja materjalidega, uurinud ja hinnanud esitatud
tõendeid kogumis, leiab, et kohtuvälise menetleja poolt 13.01.2016.a. väärteoasjas nr.
2210,15,000025 tehtud otsus tuleb jätta muutmata. Sergei Uleksini kaebus tuleb jätta
rahuldamata.

Väärteo asjaolud, poolte esitatud seisukohad on toodud eelpool. Sergei Uleksin palub kaebuses
kohtul tühistada kohtuvälise menetleja otsus väärteoasjas ja lõpetada väärteomenetlus põhjusel,
et väärteokoosseis ei ole täidetud, kohaldada tulnuks KVS § 11 lg.3 p.6. Tegemist oli rutiinse
otsustusega, korruptsiooniohtu ei ole.
Kui rutiinne otsustus ei leia tuvastamist, lõpetada menetlus oportuniteedi kaudu. Ilmselt ei
kuulu tehtud otsus KOKS § 22 lg.1 alla- kohtuväline menetleja jättis selle viite ka välja- see ei
ole volikogu ainupädevusse kuuuluv teema. Kuna ei ole volikogu ainupädevusse kuuluv teema,
siis seda enam on rutiinne otsus. Otstarbekuse kaalutlusel lõpetamiseks peab süü olema väike
ja puuduma avalik menetlushuvi. Praegusei ei ole arusaadav, milles seisneb avalik
menetlushuvi.
Sergei Uleksin leidis, et korruptandi märk küljes on tõsine asi. Palub arvestada, et volikogu
otsusest on kasu ainult ühiskonnale, temale endale on sellest pigem halba kui head.

Tulenevalt VTMS § 123 lg. 2 arutab maakohus väärteoasja täies ulatuses, sõltumata esitatud
kaebuse piiridest, kontrollides kohtuvälise menetleja otsuse tegemise aluseks olnud faktilisi ja
õiguslikke asjaolusid. Kohus leiab, et käesolevalt tuleb käsitleda väärteoasja lahendamisel nii
esialgu kaebuses esitatud kui ka kohtuistungil lisatud väiteid.

                                                                                                 4
Väärteokaebuses taotletakse kohtuvälise menetleja otsuse tühistamist ja väärteoasjas
menetluse lõpetamist koosseisu puudumise tõttu. Ehkki kaebuses sellekohane viide puudub, on
tegemist VTMS § 29 lg.1 p.1 märgitud alusega väärteomenetluse lõpetamiseks.

2. Kohus peab esmalt tegema kindlaks faktilised asjaolud ehk mis aset leidis.
Vaidlust ei ole sündmuse toimumise faktiliste asjaolude (aja, koha ja S.Uleksini tegevuse) üle
üldiselt- et Sergei Uleksin on Mustvee Linnavolikogu liige ja et ta on Osaühingu Mustvee
Linnavara juhatuse liige. Vaidlust ei ole ka selle üle, et Sergei Uleksin võttis osa 22.10.2015.a.
toimunud Mustvee Linnavolikogu istungist, mille päevakorrapunkti 6 (sadamarajatiste,
sadamahoone ja rannaala otsustuskorras kasutusse andmine) arutelus ta osales, samuti osales ta
selle päevakorrapunkti otsustamisel- hääletamisel. Hääletamise tulemusena otsustati anda
Mustvee sadamarajatised, sadamahoone ja rannaala otsustuskorras kasutusse 0 rendiga ja
tähtaega määramata Mustvee Linnavara OÜ-le.

Need faktilised asjaolud on tõendatud menetlusaluse isiku Sergei Uleksini ütlustega
kohtuistungil ja kirjalike tõenditega. Nii kinnitas Sergei Uleksin ütlusi andes, et ta on
linnavolikogu liige, on Mustvee Linnavara OÜ juhatuse liige. Kuid temaga ei ole sõlmitud
juhatuse liikme lepingut, vaid on sõlmitud tööleping. Ta korraldab Mustvee Linnavara OÜ tööd,
lepinguiod vormistab ja allkirjastab juhatuse teine liige.
Mustvee Linnavara OÜ nõukogu koosoleku protokoll (tl.31 pöördel) 08.11.2013 tõendab, et
Sergei Uleksin on määratud äriühingu juhatuse liikmeks, S.Uleksini olemist Mustvee
Linnavara OÜ juhatuse liige tõendab ka äriregistrikaardi kanne (tl.39-40). Registrikaardil on
märge, et osaühingut võib kõikide tehingute tegemisel esindada iga juhatuse liige. Lisaks
Sergei Uleksinile on Mustvee Linnavara OÜ juhatuse liige ka xxxxxxxxxxxx. Sergei
Uleksiniga on sõlmitud tööleping (tl.32) 02.01.2014 Mustvee Linnavara OÜ tegevjuhi
ametikohal töötamiseks. Lepingu p.5.2. järgi on töötaja tööülesanneteks Mustvee Linnavara
OÜ juhtimine ja töö korraldamine.
Mustvee Linnavolikogu istungi protokollist 22.10.2015 (tl.35-37) nähtub, et sellest võttis osa
teiste hulgas ka volikogu liige Sergei Uleksin. Linnavolikogu istung kinnitas päevakorra, mille
p.6 all kavas Sadamarajatiste, sadamahoone ja rannaala otsustuskorras kasutusse andmine,
ettekandja xxxxxxxxxxxx. Linnavolikogu istungi protokollist nähtub, et päevakorrapunkti
käsitlemine toimus elava aruteluna, esitati küsimusi, Sergei Uleksin andis selgitusi kavandatava
töö kohta, on fikseeritud kaheksa sõnavõttu. Päevakorrapunkti arutelu käigus võeti vaheaeg,
tehti parandusettepanekuid ja viidi läbi nimeline hääletamine. Parandusettepaneku 2 poolt
(anda kasutusse 0 rendiga) hääletasid 9 volikogu liiget (sealhulgas Sergei Uleksin), kaks
volikogu liiget ei hääletanud. Parandusettepaneku 3 poolt (anda rendile tähtajaliselt) hääletasid
5 volikogu liiget (sealhulgas Sergei Uleksin), vastu hääletasid 5 volikogu liiget, üks volikogu
liige ei hääletanud. Otsuse eelnõu koos parandustega vastuvõtmise poolt hääletasid 7 volikogu
liiget (sealhulgas Sergei Uleksin), ei hääletanud 4 volikogu liiget.
Hääletamise tulemusena otsustati: võtta vastu otsus nr . 40 “Sadamarajatiste, sadamahoone ja
rannaala otsustuskorras kasutada andmine”(lisatud protokollile).
Mustvee Linnavolikogu otsusest nr . 40 (tl.38) nähtub, et volikogu on pidanud põhjendatuks
ja Mustvee linna ja avalikele huvidele vastavaks anda Mustvee Linnavara OÜ-le õiguse teha
kuni Mustvee sadama pidaja leidmise konkursitulemuste selgumiseni vajalikke toiminguid
sadama toimimiseks. Vastu võetud otsuse sisulised punktid (kolm punkti) panevad Mustvee
Linnavalitsusele kohustuse sõlmida Mustvee Linnavara OÜ-ga nullrendiga leping (punkt 2),
varem sõlmitud leping osade ruumide rendile andmise kohta jääb jõusse (punkt3).
Rendile andmise tähtaega määratud ei ole.



                                                                                                5
Seega on uuritud tõenditega leidnud tõendamist 16.12.2015 väärteoprotokollis (tl.28) ja
13.01.2016 väärteoprotokollis (tl.6-8) kirjeldatud faktilised asjaolud.

3. Väärteoasja lahendamisel ja inkrikineeritava väärteo koosseisu olemasolu või puudumise
kindlakstegemisel tuleb arvesse võtta Kohaliku omavalitsuse korralduse seaduse (edaspidi:
KOKS) ja korruptsioonivastase seaduse (edaspidi: KVS) sätteid.

KOKS § 17 sätestab: (5) Volikogu liige ei tohi osa võtta volikogu sellise üksikakti arutamisest
ja otsustamisest, mille suhtes talle laieneb toimingupiirang korruptsioonivastases seaduses
sätestatu                                                                             kohaselt.
 (6) Käesoleva paragrahvi lõikes 5 sätestatud juhul on volikogu liige kohustatud enne küsimuse
arutelu algust tegema avalduse enda mitteosalemise kohta antud päevakorrapunkti arutamisel.
Vastav märge fikseeritakse volikogu istungi protokollis. Küsimuste arutamiseks ja
otsustamiseks vajalik kvoorum on selle volikogu liikme võrra väiksem.

KOKS § 45 lg.1 sätestab:
Volikogu ainupädevusse kuuluvaid küsimusi otsustatakse hääletamise teel. Muudes küsimustes
hääletatakse juhul, kui vähemalt üks volikogu liige seda nõuab.

KVS § 2 lg.1, lg.2 sätestab:
1) Ametiisik käesoleva seaduse tähenduses on füüsiline isik, kellel on avaliku ülesande
täitmiseks ametiseisund sõltumata sellest, kas ta täidab talle pandud ülesandeid alaliselt või
ajutiselt, tasu eest või tasuta, teenistuses olles või vabakutselisena või lepingu, nimetamise või
valimise alusel.
 (2) Ametiseisund seisneb õigusaktist, tehingust või asutuse töökorraldusest tulenevas õiguses
ja kohustuses avaliku ülesande täitmisel:
 1) teha otsus, sealhulgas osaleda selle tegemises või selle sisulises suunamises. Otsus on
teise isiku, sealhulgas avalikku ülesannet täitva asutuse õiguse või kohustuse tekitamisele,
muutmisele või lõpetamisele suunatud otsustus, millega reguleeritakse üksikjuhtumit või
piiritlemata arvu juhtusid, sealhulgas õiguse üldakt, haldusakt haldusmenetluse seaduse
tähenduses, kohtulahend, samuti asutuse siseakt;
 2) teha toiming, sealhulgas osaleda selles või selle sisulises suunamises. Toiming on teisele
isikule, sealhulgas avalikku ülesannet täitvale asutusele õiguslikku või vältimatut faktilist
tagajärge põhjustav tegevus, mis ei ole otsuse tegemine. Toiming võib seisneda ka
menetlustoimingu tegemises, tegevusetuses või viivituses.
KVS § 7 lg.1 sätestab:

(1) Seotud isik käesoleva seaduse tähenduses on:
     1) ametiisiku abikaasa, vanavanem, ametiisiku või tema abikaasa vanem ning
        ametiisiku vanema alaneja sugulane, sealhulgas ametiisiku laps ja lapselaps.
        Vanemaks loetakse käesoleva seaduse tähenduses ka lapsendaja, vanema abikaasa ja
        kasuvanem ning alanejaks sugulaseks ka lapsendatu ja abikaasa laps;
         2) juriidiline isik, milles vähemalt 1/10 osalusest või osaluse omandamise õigusest
        kuulub ametiisikule endale või temaga seotud isikule;
         3) juriidiline isik, mille juhtimis- või kontrollorgani liige tulumaksuseaduse
        tähenduses on ametiisik ise või käesoleva lõike punktis 1 või 4 nimetatud isik;

    KVS § 11 sätestab:
    (1) Ametiisikul on keelatud toimingu või otsuse tegemine, kui:
        1) otsus või toiming tehakse ametiisiku enda või temaga seotud isiku suhtes;

                                                                                                 6
    (3)Toimingupiiranguid ei kohaldata: 6) kui rutiinse otsuse või toimingu tegemisel
    korruptsioonioht puudub, sealhulgas kui ametiisik teeb käsutustehingu või toimingu,
    omamata võimalust määrata selle asjaolusid;

KVS § 19 sätestab:
Ametiisiku poolt toimingupiirangu või toimingupiirangu kohaldamata jätmise tingimuste
teadva                                    rikkumise                             eest –
karistatakse rahatrahviga kuni 200 trahviühikut.

4. Sergei Uleksini suhtes vastutuse rakendamiseks väärteoprotokollis ja väärteootsuses
viidatud asjaoludel ja alustel tuleb kindlaks teha, kas Sergei Uleksin oli ametiisik, kas tal oli
ametiseisund ja kas tema suhtes kehtis toimingupiirang.

Menetlusosalised ei vaidle selle üle ja tõendatud on, et Sergei Uleksin oli ametiisik ja tal oli
ametiseisund Mustvee Linnavolikogu liikmena KVS § 2 1 ja lg.2 p.1 tähenduses- tal oli
volikogu liikmena õigus osaleda otsuste tegemises ja nende otsuste tegemise sisulises
suunamises. KOKS § 45 järgi oli tal volikogu liikmena õigus osaleda otsuste tegemises
hääletamise teel.

Asjas on tõendamist leidnud, et Sergei Uleksin osales           Mustvee Linnavolikogu töös
22.oktoobril 2015.a. sadamarajatisi puudutava otsuse suunamises ja selle tegemises. Ta osales
selle päevakorrapukti arutelus, vastas küsimustele ja andis seletuse, kuidas on Mustvee
Linnavara OÜ tegevus kavandatud sadama opereerimisel. Võttes arvesse protokollitut (tl. 36
pöördel), saab järeldada, et Sergei Uleksin vastas küsimustele kui Mustvee Linnavara OÜ
juhatuse liige (Linnavara nõukogu on põhimõtteliselt sellise otsusega nõus. Sadama
ülalpidamiseks hakkame opereerima ja teenima. Sadam ei pea olema kasumlik, see avardab
linna võimalusi). Järgnes elav arutelu, parandusettepanekute tegemine, vaheaja võtmine.
Selline arutelu käik viitab, et tegemist oli volikogu liikmeid sisuliselt huvitava teemaga,
volikogu liikmete hulgas olid vastuolud, küsimustele nõuti vastuseid.
5.Sergei Uleksin oli KVS § 7 lg.1 p.3 kohaselt seotud isik- ta oli Mustvee Linnavara OÜ
juhatuse liige, kusjuures arutelu ja otsustamise teemaks oli sadamarajatiste, sadamahoone ja
rannaala kasutusse andmine MUstvee Linnavara OÜ-le. Sellisena oli volikogu liikme Sergei
Uleksini ja Mustvee Linnavara OÜ juhatuse liikme Sergei Uleksini osalemine selle küsimuse
arutelul ja hääletamisel huvide konflikti olukorras.
Korruptsioonivastase seaduse § 1 lg.2 ütleb, et seaduse eesmärk on tagada avaliku ülesande aus
ja erapooletu täitmine.
 Mustvee Linnavaolikogu istungi protokollist ja toimunud arutelu käigust ei ole aru saada,
kellena on Sergei Uleksin selles arutelus osalenud- kas linnavolikogu liikmena või Mustvee
Linnavara OÜ juhatuse liikmena. Protokolli tekstist järeldub pigem, et S.Uleksin on andnud
selgitusi kui Mustvee LInnavara OÜ juhatuse liige.

6.Sergei Uleksin, osaledes arutelul ja otsustamisel volikogus, olles samaaegselt Mustvee
Linnavara OÜ juhatuse liige, rikkus KVS § 11 lg.1 p.1 toimingupiirangut- keeldu osaleda otsuse
tegemisel, kui otsust tehakse temaga seotud isiku suhtes.

Kohus märgib, et asjas ei oma õiguslikku tähendust väide, et Sergei Uleksinil puudus juhatuse
liikme leping. Osaühingu juhatuse liikme valimine toimub ÄS § 184 lg.1 kohaselt, juhatuse
liikmed kantakse registrisse (ÄS § 184 lg.11, lg.2) ja nende andmed nähtuvad registrikaardilt
(ÄS § 65 p.5). Juhatuse liikme ülesanded ja vastutust tulenevad Äriseadustiku sätetest. Seetõttu
ei ole juhatuse liikmega lepingu sõlmimine nõutav ega oma õiguslikku tähendust käesoleva asja

                                                                                               7
kontekstis. Kohus tegi eespool kindlaks, et Mustvee Linnavara OÜ registrikaardil on märge
selle kohta, et osaühingut võib esindada iga juhatuse liige. Järelikult on kahel juhatuse liikmel
selles osaühingus võrdsed õigused, ÄS § 180 lg.6, lg.8 otsuste tegemist ei ole toimunud.
Sergei Uleksin osaühingu juhatuse liikmena (vähemalt aastast 2007- Sergei Uleksini ütlused
kohtuistungil) pidi teadma oma ülesandeid ja vastutust juhatuse liikmena, s.h. seda, et tal on
seaduse ja registriandmete järgi võrdsed õigused teise juhatuse liikmena.

7. KOKS § 17 lg.5, lg.6 järgi pidanuks Sergei Uleksin ennast sellise otsuse tegemiselt
taandama. Uuritud tõendid tõendavad, et Sergei Uleksin oli teadlik korrast, et tal tuleb taanduda
temaga seotud otsuse tegemisest. S.Uleksin andis kohtuistungil ütlusi, et ta teab seadusi, ta on
ka varem mitmel korral otsuse tegemisest taandunud. Ka seekord tuli tal see mõte pähe, aga
tekkisid küsimused, ta hakkas neile vastama, läks koostööle teistega ja hääletas.

Ka volikogu istungiprotokollist nähtub, et päevakorrapunkt 6 oli varem istungi päevakorras
välja kuulutatud, s.t. see ei saanud S.Uleksinile tulla ootamatult. Sergei Uleksin osales arutelus,
andis selgitusi, arutelu oli pikk, selle ajal võeti vaheaeg. Sellises olukorras oli S.Uleksinil
võimalik järele mõelda oma osaluse ja hääletamise üle. See ei olnud möödaminnes ega n.ö.
käigu pealt tehtud otsustus. Järelikult tuleb lugeda, et Sergei Uleksin osales arutelus, otsuse
suunamises ja hääletamises teadlikult ja tahtlikult. Ta jättis ennast taandamata.

Kohus on seisukohal, et viide kohtuvälise menetleja otsuses KOKS § 22 lg.1, mis sätestab
volikogu ainupädevusse kuuluvate küsimuste loetelu ja kohtuvälise menetleja poolt selle viite
väljajätmine otsusest ei anna võimalust käsitleda S.Uleksinile etteheidetavat tegu erinevalt
otsuses märgitust.
On ilmne, et Mustvee Linnavolikogu võttis oma 22.10.2015.a. istungi päevakorda p.6
sadamarajatiste, sadamahoone ja rannaala kasutusse andmisest. Seda küsimust arutati
põhjalikult, vaidluste tulemusena tehti otsus ja see vormistati eraldi otsusena nr. 40 (tl.38).
Otsusega pandi ülesanne Mustvee Linnavalitsusele- sõlmida leping. Sellisena on tegemist
linnavolikogu poolt vastu võetud otsusega, mille tegemisel kehtivad KOKS § 17 lg.5 nõuded,
s.t. volikogu liikme kohustus taanduda. KVS § 11 lg.1 p.1 piirang kehtib otsuse tegemisel,
eristamata seejuures, kas tegemist on volikogu ainupädevusse kuuluva otsusega või mitte.
KOKS § 45 lg.1 annab kirjelduse otsustamise viisi kohta- kas hääletades või mitte, kuid KVS
§ 11 lg.1 p.1 ja KOKS § 17 lg.5 ei tee otsuste vahel vahet toimingupiirangu kohaldamise
aspektist.

8.Andes hinnangut, kas asjas oli tegemist olukorraga, kus tuleks kohaldada KVS § 11 lg.3 p.6
sätteid ja toimingupiirangut mitte kohaldada, leiab kohus, et KVS § 11 lg.3 p.6 ei kohaldu,
kuna tegemist ei ole rutiinse otsuse ega toiminguga. Mustvee sadam, sadamahoone ja rajatised
on ainukordne ehitiste ja kinnistute kompleks, seega ei ole selle kohta tehtud otsuse puhul
tegemist rutiinse otsusega (kus paljukordselt, kindlate reeglite ja väljakujunenud aluste järgi
tehakse otsustus). Vastupidi- otsuse tulemusena sooviti näha, kuidas selline kompleks toimima
hakkab, seni oli see teadmata. Saadavat praktikat kavatseti kasutada edaspidiste konkursside
läbiviimisel. Tegemist oli ilmselt esmakordse otsusega selle vara kui terviku haldamise kohta.
Tegemist ei olnud rutiinse otsusega ka selle sõna õigekeelsuslikus tähenduses. Rutiin, rutiinne
tähendab juurdunud harjumust, üksluist korduvust, harjumuslikku, sissekulunud
tegevust/lahendust (Eesti keele sõnaraamat, ÕS 1999, Eesti Keele Sihtasutus, Tallinn 1999).
Oli ilmne, et Mustvee sadama haldamise otsustamine ei olnud Mustvee Linnavaolikogus
juurdunud ja sissekulunud otsustusteema.




                                                                                                 8
KVS § 11 lg.3 p.6 puhul tuleb kohaldamisel arvestada, kas ametiisiku osalemine toimus
“omamata võimalust määrata selle asjaolusid”. Kas S.Uleksinil ei olnud võimalust määrata
asjaolusid? Oli küll. Nii arutelu käigus oli võimalus mõjutada kui ka otsust langetades-
hääletades- oli võimalus mõjutada. Konkreetsel juhul kahe ettepaneku hääletamisel S.Uleksini
osalemine tulemust ei mõjutanud, kuid kolmanda ettepaneku hääletamisel (tähtaja kohta)
mõjutas- hääled jäid tasakaalu ja tähtaega ei määratud.
Seega KVS § 11 lg.3 p.6 ei kohaldu, toimingupiirangut kohaldatakse.

Kohus märgib siinjuures, et KVS § 11 lg.1 ja KOKS § 17 lg.5 sätted- keeld osaleda otsuse
tegemisel- on tingimusteta sätted, mille rakendamisel puudub kaalutlusõigus. Seetõttu ei ole
asjas kvalifitseeriva tähendusega, kas isik hääletas otsuse poolt või vastu või missugune oleks
hääletustulemus olnud ilma tema osalemiseta hääletamises. Korruptsioonivastase seaduse
ülesehitus on normitehniliselt selline, et võimalikud erandid on eranditena ka selgesõnaliselt
sätestatud- näiteks KVS § 11 lg.3 punktid, mis näevad selgelt ette juhtumid, mil § 11 lg.1
piiranguid ei kohaldata. Sama paragrahvi lg.2 näeb ette juhised, kuidas sellistel puhkudel
käituda. Sama ka KOKS § 17, kus lg.6 näeb ette juhised, kuidas kollektiivne otsustusorgan
peaks edasi käituma.
Seetõttu ei ole KVS § 11 lg.1 toimingupiirangute rakendamisel kaalutlusõigust ja eelduste
olemasolul tuleb neid piiranguid rakendada. Käesoleval juhtumil on tõendamist leidnud, et
Sergei Uleksini puhul olid toimingupiirangu rakendamise eeldused olemas.

On leidnud tõendamist KVS § 11 lg.1 p.1 rikkumine, mis väärteona on kvalifitseeritav KVS
§ 19 järgi.
Kohus on eespool teinud kindlaks, et Sergei Uleksin oli teadlik ja tahtlikult pani toime KVS §
11 lg.1 p.1 toimingupiirangu rikkumise. On olemas kõik KVS § 19 koosseisu elemendid ja KVS
§ 19 koosseis on täidetud, väärteootsuse tühistamiseks ja väärteomenetluse lõpetamiseks
VTMS § 29 lg.1 p.1 alusel puuduvad argumendid.

9. Kohus käsitleb kaebuse taotlust lõpetada väärteomenetlus otstarbekuse kaalutlusel VTMS
§ 30 lg.1 p.1 alusel.

 Väärteomenetluse lõpetamiseks otstarbekuse kaalutlusel on nõutavad kahe tingimuse täitmine:
1)menetlusaluse isiku süü ei ole suur ja 2) väärteomenetluse jätkamiseks puudub avalik
menetlushuvi.

Hinnates, kas Sergei Uleksini süü selles väärteos on suur, vastab kohus, et süü ei ole suur.
Ilmselt oleks selline otsus langetatud ka ilma S.Uleksini osaluseta, vähemalt kahe otsustamisele
tulnud alapunkti (tingimuse) osas. Istungiprotokollist nähtub ka tõepoolest toimunud arutelu,
tehtud ettepanekute ja hääletamistulemuse omavaheline vastuokslikkus (parandusettepaneku
tegijad ise ei hääletanud selle parandusettepaneku poolt). Samas ei oma selline olukord
S.Uleksini käitumise kvalifitseerimisel tähendust.

Hinnates, kas asjas on olemas avalik menetlushuvi, leiab kohus, et avalik menetlushuvi on
selgelt olemas.

Korruptsioonivastase seadusega kaitstakse avaliku võimu korrakohast toimimist. Avaliku
võimu tegevust kahjustatakse nö seestpoolt- selle võimu esindajate endi tegevusega.
KVS on kehtestatud avaliku võimu teostamise läbipaistvuse tagamise eesmärgil, avalikes
huvides. See tähendab, et Korruptsioonivastase seaduse rikkumise puhul ei ole võimalik
väita, et avalikku menetlushuvi ei ole. Kohus on eespool osutanud, et käesoleval juhtumil ei

                                                                                              9
ole linnavolikogu istungiprotokolli lugemisel võimalik selgelt aru saada, kelle positsioonilt on
Sergei Uleksin andnud selgitusi- kas Mustvee Linnavara OÜ positsioonilt või linnavolikogu
liikmena. Samuti ei ole võimalik kindlalt väita, et ei esine erapoolikust. Kuid just eesmärgil
tagada avaliku ülesande aus ja erapooletu täitmine ongi sätestatud Korruptsioonivastase
seaduse piirangud.

Asjaolu, et rikkumise fakt jõudis väljapoole otsustajate (volikogu istungil osalenud isikute)
ringi, osutab, et kellelgi on huvi sellise rikkumise avalikuks tulemise vastu. S.t., et on avalik
huvi. On võimalik, et selline huvi on esmajoones neil volikogu liikmetel, kes otsuse poolt ei
hääletanud, kuid ka seda huvi ei saa ignoreerida. Korruptsioonivastase seaduse ja kehtestatud
toimingupiirangute eesmärk on luua avaliku võimu teostamise reeglid, mis annaksid igale
ühiskonnaliikmele teadmise ja kindlustunde, et kehtestatud reegleid täidetakse ja võimalikud
erapoolikud huvid on selgelt esiletoodavad. Toimingupiirangute rikkumisele tähelepanu
pööramata sellist eesmärki ei ole võimalik saavutada.
Seetõttu ei saa asuda seisukohale, et avalikku menetlushuvi sellises asjas ei ole.

Alates 29.03.2015 on võimalus jätta väärteomenetlus alustamata, kui tegemist on vähetähtsa
väärteoga. Kohtuväline menetleja on pidanud vajalikuks menetleda.
Kohus leiab, et vääreteomenetluse lõpetamine otstarbekuse kaalutlusel VTMS § 30 lg.1 p.1
alusel ei ole võimalik.

10. Kohus leiab, et kohtuväline menetleja on jätnud otsuses sõnaselgelt märkimata, miks ta
Sergei Uleksini vastulauses esitatut ei arvesta. Nii ei ole märgitud, miks ei ole menetlust
lõpetatud otstarbekuse kaalutlusel VTMS § 30 lg.1 p.1 alusel. Ka ei ole väärteootsuses
põhjendatud, miks ei kuulu kohaldamisele KVS § 11 lg.3 p.6 nagu on taotletud vastulauses.

Samas ei ole selline VTMS § 74 lg.1 p.8 minetus aluseks väärteootsuse tühistamisele, kuna
kohus arutab ise väärteoasja VTMS § 123 lg.2 alusel täies ulatuses, kontrollides kohtuvälise
menetleja otsuse tegemise aluseks olnud faktilisi ja õiguslikke asjaolusid.
Ei ole tõendamist leidnud VTMS § 29 märgitud menetlust välistavad asjaolud ega muud
VTMS § 133 küsimustele vastamisel selgunud asjaolud, mis tingiksid otsuse tühistamise.

11. Seega on kohus kindlaks teinud teo faktilised asjaolud, tõenditega on tõendatud Sergei
Uleksini poolt eelpool kirjeldatud väärteo toimepanemine: et Sergei Uleksin osales arutelus
ja võttis osa hääletamisest 22.10.2015, kui otsustati sadamarajatiste, sadamahoone ja rannaala
otsustuskorras kasutusse andmine 0-rendiga Sergei Uleksiniga seotud Mustvee Linnavara OÜ-
le.
  Sellega rikkus Sergei Uleksin KVS § 11 lg.1 p.1 nõudeid ja pani toime väärteo, mis on
kvalifitseeritav KVS § 19 järgi.

12. KarS § 15 lg 3 kohaselt on väärteona karistatav nii tahtlik kui ettevaatamatu tegu.
Kohus tegi eespool kindlaks, et Sergei Uleksini tegu oli toime pandud teadlikult ja tahtlikult.
Eeltoodust tulenevalt on Sergei Uleksin täitnud KVS § 19 sätestatud väärteo objektiivsed ja
subjektiivsed tunnused ning tema tegu on kohtuvälise menetleja poolt õigesti kvalifitseeritud.

13. Järgnevalt tuleb kohtul hinnata, kas Sergei Uleksinile mõistetud karistus on
proportsionaalne toimepandud teoga.

KarS § 56 lg. 1 sätestab: Karistamise alus on isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse kergendavaid ja raskendavaid asjaolusid,

                                                                                              10
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.

KVS § 19 järgi on sanktsioon- rahatrahv kuni 200 trahviühikut.
Kohtuväline menetleja on Sergei Uleksinile määranud karistuseks rahatrahvi 12 trahviühikut
ehk 48 eurot.
 Karistuse määramisel on kohtuväline menetleja arvestanud, et rikkumine on olnud peamiselt
formaalne ja süü ei ole suur (selgitus kohtuistungil). Seetõttu on karistus mõistetud alammäära
lähedal. Vastutust raskendavad asjaolud puuduvad.
Kohus peab põhjendatuks lähtuda karistuse kohaldamisel just selle süüteo asjaoludest,
tagajärjest ja isiku süüst selles. Sergei Uleksin on varem küll väärteokorras karistatud, kuid
tema rikkumised on olnud liiklussüüteod. Nendel süütegudel ei ole ühist kaitstavat õigushüve,
mistõttu käesoleval juhul ei ole argumete, et liiklussüütegude toimepanemist tuleks oluliselt
arvesse võtta avaliku võimu toimimist kaitsva süüteo eest karistuse kohaldamisel.
Kohtul ei ole sellisele karistusmäära valikule etteheiteid ja kohus jätab karistuse muutmata.

14. VTMS § 132 p. 1 kohaselt võib maakohus kohtuotsusega           jätta kohtuvälise menetleja
otsuse muutmata ja kaebuse rahuldamata.

 Kohus ei tuvastanud kohtuvälise menetleja otsuse tühistamise aluseid ning leiab, et kohtuväline
menetleja on teinud otsuse kooskõlas väärteomenetlusõigusega. Eeltoodust lähtudes ning
juhindudes VTMS § 132 p-st 1 ja §-st 133 jätab kohus kohtuvälise menetleja otsuse muutmata
ja Sergei Uleksini kaebuse rahuldamata.
Rahatrahvi tasumiseks antakse uus tähtaeg arvestades nii VTMS § 111 p.10 nõudeid.

Menetluskulud

VTMS § 38 lg. 1 sätestab, et kohtuvälises menetluses ja kohtumenetluses järgitakse
menetlustähtaegade ja menetluskulude arvestamisel ning menetlustähtaja ennistamisel
kriminaalmenetluse sätteid. KrMS § 180 lg. 1 sätestab, et süüdimõistva kohtuotsuse korral
hüvitab menetluskulud süüdimõistetu. Seejuures arvestatakse käesoleva seadustiku §-s 182
sätestatud erandeid. Menetluskulud jäävad Sergei Uleksini kanda.

Menetluskulusid ei ole teada.

/allkirjastatud digitaalselt/

Ülle Raag
Kohtunik




                                                                                             11
12
