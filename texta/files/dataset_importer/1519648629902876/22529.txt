                         KOHTUOTSUS
                              EESTI VABARIIGI NIMEL


Kohus                         Pärnu Maakohus
Kohtukoosseis                 kohtunik Toomas Talviste
Otsuse avalikult teatavaks-   29. veebruar 2016 Pärnu Maakohtu Pärnu Rüütli tn
tegemise aeg ja koht          kohtumaja kantselei kaudu
Tsiviilasja number            2-15-11617
Tsiviilasi                    U. S. hagi OÜ Xxx xxxxxxxx vastu saamata jäänud
                              töötasu, päevaraha, puhkusehüvitise ja haigushüvitise
                              nõudes
Tsiviilasja hind              5595.85 eurot
Menetlusosalised ja nende     Hageja U. S., isikukood xxxxxxxxxxx, elukoht xxxxx xxxx,
esindajad                     xxxxx xxxx, xxxxxxxxx, lepinguline esindaja Anu
                              Toomemägi
                              Kostja OÜ Xxx xxxxxxxx, registrikood xxxxxxxx, asukoht
                              xxxxxxxxx xx-x, xxxxx, lepinguline esindaja Annika
                              Murulaid
Asja lahendamise viis         Kirjalikus menetluses
RESOLUTSIOON                  Rahuldada U. S. hagi OÜ Xxx xxxxxxxx vastu
                              alternatiivse nõude osas.
                              Välja mõista OÜ-lt Xxx xxxxxxxx (registrikood xxxxxxxx)
                              saamata jäänud töötasu 2712 (kaks tuhat kaksteist) eurot
                              ja 90 (üheksakümmend) senti, viivis töötasult 110
                              (ükssada kümme) eurot ja 69 (kuuskümmend üheksa)
                              senti,    päevaraha     1326    (üks   tuhat    kolmsada
                              kakskümmend kuus) eurot ja 48 (nelikümmend kaheksa)
                              senti, viivis päevarahalt 54 (viiskümmend neli) eurot ja
                              12 (kaksteist) senti, puhkusehüvitis 770 (seitsesada
                              seitsekümmend) eurot ja 14 (neliteist) senti, viivis
                              puhkusehüvitiselt 31 (kolmkümmend üks) eurot ja 42
                              (nelikümmend kaks) senti, haigushüvitis 180 (ükssada
                              kaheksakümmend) eurot ja 99 (üheksakümmend üheksa)
                              senti ning viivis haigushüvitiselt 7 (seitse) eurot ja 38
                              (kolmkümmend kaheksa) senti, kokku 5194 (viis tuhat
                              ükssada üheksakümmend neli) eurot ja 12 (kaksteist)
                              senti U. S. (isikukood xxxxxxxxxxx) kasuks.

                              Välja mõista OÜ-lt Xxx xxxxxxxx viivis arvestatuna võla
                                                                         Tsiviilasi nr 2-15-11617

                                  põhiosalt (4990.51 eurot) alates 04.08.2015 kuni
                                  põhinõude täitmiseni VÕS § 113 lg 1 sätestatud määras
                                  U. S. kasuks.
Menetluskulude jaotus ja          Jätta menetluskulud OÜ Xxx xxxxxxxx kanda.
kindlaksmääramine                 Määrata kostja OÜ Xxx xxxxxxxx hüvitatavate
                                  menetluskulude suuruseks 663 (kuussada kuuskümmend
                                  kolm) eurot ja 60 (kuuskümmend) senti ning mõista
                                  nimetatud summa OÜ-lt Xxx xxxxxxxx U. S. kasuks välja.
                                  Menetluskulud tuleb tasuda U. S. arveldusarvele EExxx,
                                  Danske Bank.
                                  Menetluskuludelt tuleb tasuda menetluskulude suurust
                                  kindlakstegeva lahendi jõustumisest alates kuni täitmiseni
                                  viivist võlaõigusseaduse § 113 lõikes 1 ettenähtud ulatuses.
Edasikaebamise kord               Kohtuotsuse peale võib esitada apellatsioonkaebuse Tallinna
                                  Ringkonnakohtule 30 päeva jooksul alates otsuse apellandile
                                  kättetoimetamisest, kuid mitte hiljem kui viie kuu
                                  möödumisel kohtuotsuse avalikult teatavaks tegemisest.
                                  Taotledes menetlusabi, peab seaduses sätestatud tähtaja
                                  järgimiseks tegema tähtaja kestel ka menetlustoimingu, mille
                                  tegemiseks menetlusabi taotletakse, eelkõige esitama
                                  kaebuse. Kaebus võidakse lahendada kirjalikus menetluses,
                                  kui ei taotleta selle läbivaatamist kohtuistungil.

Menetluse käik, poolte seisukohad, väited ja tõendid

Hagiavalduse (tl 2-6) ja teiste asjas esitatud dokumentide (tl 46-47, 123-125) kohaselt asus
hageja U. S. üldehitajana tööle kostja ettevõttes OÜ Xxx xxxxxxxx 10.07.2014, mille kohta
sõlmisid pooled tähtajatu töölepingu nr 4 (tl 7-10). Hageja täitis tööülesandeid töölähetuses
xxxxx xxxxxxxxxx kuni tema töövõimetuseni 03.12.2014 ning sellekohane haigusleht kehtis
08.12-29.12.2014 (tl 11). Hageja ei saanud abikaasa tervisliku seisundi tõttu minna alates
29.12.2014 välislähetusse Xxxxx Xxxxxxxxi ning esitas ka kostjale selle kohta tõendi ning
ütles üles kostjaga sõlmitud töölepingu 29.12.2014 e-maili teel kirjaliku
ülesütlemisavaldusega perekondlikel põhjustel (tl 12). Tööleping loeti hageja poolt lõpetatuks
02.01.2015. Seega leidis hageja, et tema ja kostja vahel sõlmitud tööleping kestis perioodil
10.07.2014- 02.01.2015. Kostja on maksnud hagejale töötasu osaliselt vaid oktoobri eest.
Töötasu on täielikult maksmata 2014 novembris ja detsembris töötatud päevade eest. Samuti
ei ole kostja tasunud hagejale kogu päevaraha Xxxxxx töötamise eest perioodil 10.07.-
31.12.2014, puhkusehüvitist ega ka haigushüvitist 5 kalendripäeva eest.

Hageja esitas sellekohase avalduse Töövaidluskomisjoni (edaspidi TVK). TVK 04.02.2015
otsusega nr 4-1/2323;119 rahuldati hageja nõue osaliselt (tl 13-20). TVK 04.02.2015 otsusega
nõustumata, esitas kostja hagiavalduse kohtule TVK-le esitatud avalduste hagimenetluse
korras läbivaatamiseks, mis registreeriti tsiviilasjana nr 2-15-3900. 17.06.2015
tagaseljaotsusega tsiviilasjas nr 2-15-3900 rahuldati kostja hagi osaliselt ja tuvastati, et hageja
ja kostja vahel kehtinud töölepingu ülesütlemine hageja poolt 29.12.2014 avaldusega alates
02.01.2015 on töölepingu seaduse (TLS) § 91 lg 3 alusel tühine. Kohus luges 10.07.2014
töölepingu korraliselt ülesöelduks alates 29.01.2015 TLS § 85 lg 1 alusel.
17.06.2015 kohtumäärusega tsiviilasjas nr 2-15-3900 jäeti läbi vaatamata hageja hagiavaldus
kostja vastu saamata jäänud töötasu summas 2613.15 eurot, päevaraha perioodi 10.07-


                                                                                            2 (11)
                                                                     Tsiviilasi nr 2-15-11617

31.12.2014 eest summas 1259.37 eurot, puhkusehüvitise 13.42 kalendripäeva eest summas
660.40 eurot ja haigushüvitise 5 kalendripäeva eest summas 180.99 eurot väljamõistmiseks.
Hagejale teadaolevalt ei ole kostja kõnealuseid lahendeid vaidlustanud. Tööinspektsiooni
Pärnu Töövaidluskomisjoni 04.02.2015 otsus töövaidlusasjas nr 4-1/2323;119 ei ole seega
jõustunud järgmistes hageja nõuetes: 1) saamata jäänud töötasu nõudes summas 2613.15
eurot; 2) saamata jäänud päevaraha nõudes perioodi 10.07-31.12.2014 eest summas 1259.37
eurot; 3) seisuga 02.01.2015 saamata jäänud puhkusehüvitise nõudes 13.42 kalendripäeva eest
summas 660.40 eurot; saamata jäänud haigushüvitise nõudes 5 kalendripäeva eest summas
180.99 eurot. Kuna 17.06.2015 kohtuotsusega loeti poolte vaheline töösuhe lõppenuks TLS §
85 lg 1 alusel 29.01.2015, siis muutusid kõik töötaja nõuded sissenõutavaks.

Hageja alustas tööd Xxxxx Xxxxxxxxxx töölepingu alusel 10.07.2014. Töölepingu p 3.1 järgi
oli hageja töötasu brutosumma ühes kuus kokku 400 eurot. Poolte suulise kokkuleppe
kohaselt oli töötasu suuruseks aga 9.50 eurot tunnis netosummana. Kokkulepe oli sõlmitud
ajal, mil hagejal puudus teave tema õigustest saada töötasu suuremas määras. Kuna Euroopa
Parlamendi ja Nõukogu direktiivi 96/71/EÜ (edaspidi direktiiv) art 3 lg 1 kohaselt peab
lähetatud töötajale olema tagatud lähetusmaa töötasu miinimummäärad, siis esitab hageja oma
nõude vastavalt sellele. Kuna Xxxxxx alates 01.05.2014 kehtiva kollektiivlepingu kohaselt oli
uue töötaja palgakategooria 9.79 eurot tunnis, siis lähtub hageja sellest määrast ning esitab
nõude alljärgneva arvutuskäigu alusel (samas ka alternatiivse nõude vastavalt poolte
kokkuleppele töötasu osas):
- perioodil 10.07 - 31.07.2014 töötas hageja kokku 109.25 tundi, s.o 109.25 x 9.79 = 1069.56
eurot/ alternatiivselt 9.50 eurot tunnis arvestus: 109.25 x 9.50 = 1037.88 eurot;
- augustikuus 2014 töötas hageja kokku 20 tööpäeva ehk kokku 160 tundi, s.o 160 x 9.79 =
1566.40 eurot/ alternatiivselt 9.50 eurot tunnis arvestus: 160 x 9.50 = 1520 eurot;
- septembrikuus 2014 töötas hageja kokku 22 tööpäeva, mille vältel oli tööl kokku 155.37
tundi, s.o 155.37 x 9.79 = 1521.07 eurot/alternatiivselt 9.50 eurot tunnis arvestus: 155.37 x
9.5 0= 1476.02 eurot;
- oktoobrikuus 2014 töötas hageja kokku 23 tööpäeva ehk kokku 184 tundi, s.o 184 x 9.79 =
1801.36 eurot/ alternatiivselt 9.50 eurot tunnis arvestus: 184 x 9.50 = 1748 eurot;
- novembrikuus 2014 töötas hageja kokku 20 tööpäeva ehk kokku 160 tundi, s.o 160 x 9.79 =
1566.40 eurot/ alternatiivselt 9.50 eurot tunnis arvestus: 160 x 9.50 = 1520 eurot;
- perioodil 01.12 - 03.12.2014, s.o 3 tööpäeva ehk kokku 24 tundi, s.o 24 x 9.79 = 234.96
eurot/ alternatiivselt 9.50 eurot tunnis arvestus: 24 x 9.50= 228 eurot.
Kostja on tasunud nimetatud perioodil hagejale 4817 eurot. Seega on hageja töötasu nõude
suuruseks kokku 7759.75 – 4817= 2942.75 eurot/ alternatiivselt 7529.90 - 4817 = 2712.90
eurot.

Hageja töötas töölepingu alusel välislähetuses Xxxxx Xxxxxxxxxx ja pidi sellest tulenevalt
saama lähetusega seotud kulude hüvitust. Päevaraha arvestuskäik:
- 2014.aasta juulikuus oli hageja töölähetuses kokku 16 päeva, s.o 16 x 22.37 = 357.92 eurot;
- 2014.aasta augustikuus oli hageja töölähetuses kokku 20 päeva, s.o 20 x 22.37 = 447.40
eurot;
- 2014.aasta septembrikuus oli hageja töölähetuses kokku 22 päeva, s.o 22 x 22.37 = 492.14
eurot;
2014.aasta oktoobrikuus oli hageja töölähetuses kokku 23 päeva, s.o 23 x 22.37 = 514.51
eurot;
- 2014.aasta novembrikuus oli hageja töölähetuses kokku 20 päeva, s.o 23 x 22.37 = 447.40
eurot;



                                                                                       3 (11)
                                                                       Tsiviilasi nr 2-15-11617

- 2014.aasta detsembrikuus oli hageja töölähetuses kokku 3 päeva, s.o 3 x 22.37 = 67.11
eurot.
Seega pidanuks kostja tasuma hagejale kogu töölepingu kehtivuse ajal välislähetuses oldud
aja eest 2326.48 eurot. Kostja tasus lähetuse eest 17.10.2014 E. S. arveldusarvele 1000 eurot
(tl 21). Seega on hagejal nõue kostja vastu lähetuse päevarahade osas summas 1326.48 eurot
(2326.48 eurot-1000 eurot).

Samuti on hagejal õigus puhkusehüvitisele. Perioodil 10.07.2014-28.01.2015 on kokku 204
kalendripäeva ning seega on hagejal nõue kostja vastu saamata jäänud puhkuse hüvitise
nõudes 28/365 x 204 kalendripäeva = 15.65 kalendripäeva tasu ulatuses. Kuivõrd puhkusetasu
arvestatakse kuni töövõimetuslehele eelnenud tööpäevani makstud tasu alusel, milliseks oli
7430.15/151 kalendripäeva = 49.21 eurot ühe kalendripäeva eest, siis on hagejal kostja vastu
nõue saamata jäänud ning aegumata puhkusehüvitise nõudes summas 770.14 eurot (15.65 x
49.21 eurot).

Samuti nõuab hageja kostjalt töövõimetushüvitist. Hageja töövõimetus kestis 08.-29.12.2014
(tl 11) seega on hüvitise suuruseks 182.91 eurot (7759.75 – 234.96 = 7524.79 eurot/144
kalendripäeva = 52.26 eurot (keskmise kalendripäeva tasu) x 5 kalendripäeva = 261.30 eurot
x 70%) või alternatiivselt 180.99 eurot (kui võtta aluseks tunnitasu 9.50 eurot ühes tunnis siis
7529.20 - 228 = 7301.90 eurot/144 kalendripäeva= 51.71 eurot (keskmise kalendripäeva tasu)
x 5 kalendripäeva= 258.55 eurot x 70%).

Kuna kostja ei ole tasunud hagejale ettenähtud tähtajal ehk hiljemalt 29.01.2015 käesolevas
hagis nõutud summasid, siis nõuab hageja võlgnetavatelt summadelt VÕS § 113 lg 1 järgset
viivist arvates 30.01.2015 järgmiselt:
- saamata jäänud töötasult summas 2942.75 eurolt: 8.05/365 x 185 kp x 2942, 75 eurot/100 =
120.07 eurot või alternatiivselt saamata jäänud töötasult summas 2712.90 eurot: 8.05/365 x
185 kp x 2712.90 eurot/100= 110.69 eurot;
- saamata jäänud päevarahalt summas 1326.48 eurolt: 8.05/365 x 185 kp x 1326.48 eurot/ 100
= 54.12 eurot;
- saamata jäänud puhkusehüvitiselt summas 770.14 eurolt: 8.05/365 x 185 kp x 770.14 eurot/
100 = 31.42 eurot;
- saamata jäänud haigushüvitiselt summas 182.91 eurolt: 8.05/365 x 185 kp x 182.91 eurot/
100 = 7.46 eurot või alternatiivselt saamata jäänud haigushüvitiselt summas 180.99 eurot:
8.05/365 x 185 kp x 180.99 eurot/100 = 7.38 eurot.

Hageja palub rahuldada hagi ja mõista välja Xxx xxxxxxxx OÜ-lt U. S. kasuks saamata
jäänud töötasu summas 2942.75 eurot või alternatiivselt summas 2712.90 eurot, saamata
jäänud päevaraha nõudes summas 1326.48 eurot, saamatajäänud puhkusehüvitise summas
770.14 eurot ja haigusraha hüvitise nõudes summas 182.91 eurot või alternatiivselt summas
180.99 eurot ning viivised saamata jäänud töötasult summas 2942.75 eurot kokku 120.07
eurot või alternatiivselt saamata jäänud töötasult summas 2712.90 summas 110.69 eurot,
saamata jäänud päevarahalt summas 1326.48 eurot viivised summas 54.12 eurot, saamata
jäänud puhkusehüvitiselt summas 770.14 eurot summas 31.42 eurot, saamata jäänud
haigushüvitiselt summas 182.91 eurot summas 7.46 eurot või alternatiivselt saamata jäänud
haigushüvitiselt summas 180.99 eurot summas 7.38 eurot. Samuti palub hageja välja mõista
viivis tasumata summadel võlaõigusseaduse (VÕS) § 113 lg 1 sätestatud määras kuni
põhivõla lõpliku tasumiseni.

Kostja seisukohad ja vastuväited, hageja seisukohad kostja väidete osas


                                                                                         4 (11)
                                                                      Tsiviilasi nr 2-15-11617



Kostja palub oma vastuses (tl 39-41) ja teistes menetlusdokumentides (tl 66-68) jätta
rahuldamata saamata jäänud töötasu nõue. Xxxxx elamuehitusala kollektiivlepingu kohaselt
kehtivad alates 01.05.2014 tunnitasu miinimummäär 9.79 eurot tunnis. Hageja viidatud
direktiiviga määratud tunnihind on määratud brutosummana. Netomäär on seega 8.09 eurot.
Töötajale välja maksmisele kuuluv töötasu oleks sel juhul 792.62 tundi x 8.09 eurot =
6409.87 eurot. Kui töötaja on sellest kätte saanud 4817 eurot oleks hageja pool aluseks võetud
töötundide põhjal töötajal olnud õigus saada töötasu 792.62 h x 8.09 eurot – 4817 eurot =
1591.87 eurot.

Hageja märgib, et on töötasunõude 9.79 eurot esitanud brutomääras ja jääb selle juurde
seniks, kuni kostja kirjalike tõenditega tõendab ära, millise kuu eest milliseid väljamaksed
töötajale on teinud. Käesoleva ajani sellist arusaadavat selgitust tööandja esitanud ei ole, sh
ei esitanud ka TVK-le, mistõttu võeti ka sealse lahendi tegemisel arvesse hagis esitatud
summad.

Lisaks hageja poolt sularahas saadud töötasule summas 4817 eurot on tööandja tasunud
hageja soovil tal saada olevate summade katteks hageja ema E. S. kontole veel 1000 eurot
töötasuna (päevarahasid ei olnud hagejal õigus saada, vt allpool). Seega on hageja saanud
tööandjalt töötasu mitte 4817, vaid 5817 eurot. Samas ei ole töötaja poolt esitatud töötundide
arvestus päris täpne. Tööandja poolt peetud tööaja arvestust jälgides on tööandja maksnud
töötajale töötasu õigesti. Töötaja enda poolt esitatud tööaja arvestust tõendanud ei ole.

Hageja selgitab, et tööandja enda poolt TVK-le esitatud teabe (TVK toimik tl 61-65) kohaselt
on hageja töötanud rohkemgi tunde kui hageja haginõudes väidab.

Lisaks töötasule nõuab hageja saamata jäänud päevaraha 1259.37 eurot, puhkusehüvitist
660.40 eurot ja haigushüvitist 180.90 eurot. Saamata jäänud päevaraha, puhkusehüvitise ja
haigushüvitise nõue ei ole töötasu nõue, mille esitamise tähtaeg on 3 aastat. Antud nõuded
tulnuks esitada nelja kuu jooksul arvates töölepingu lõppemise päevast ehk hiljemalt
02.05.2015. Seega on hageja päevaraha, puhkusehüvitise ja haigushüvitise nõue aegunud.

Hageja ei nõustu kostja aegumist puudutava vastuväitega, sest nõudeõiguse tekkimisest kuni
käesolevas asjas hagi esitamiseni arvestades aegumist peatavat TVK ning hagimenetlust, on
möödunud vähem kui neli kuud. Poolte vahel puudub vaidlus selles, et hageja ütles kostjaga
sõlmitud töölepingu üles 29.12.2014 ning et TVK tegi otsuse töövaidlusasjas nr 4-1/2323
04.02.2015. Kostja poolt 12.03.2015 Pärnu Maakohtule esitatud hagi TVK 04.02.2015
töövaidlusasja nr 4-1/2323;119 otsuse tühistamiseks osas tehtud 17.06.2015. Kohtumäärus
tsiviilasjas nr 2-15-3900 jõustus 08.07.2015 (tl 49-55). Hagiavaldus käesolevas asjas esitati
kohtule 04.08.2015. Hageja on taotlenud kohtul arvestada tema poolt TVK-le esitatud
avalduste kuupäevadega arvestamist, millest tuleneb, et neljakuuline aegumistähtaeg ei ole
möödunud.

Kostja on oma arvestuses lähtunud samast arvestuskäigust, mida hageja on oma hagis
kasutanud. Hageja on kinnitanud, et ta on saanud sularahas tööandjalt kätte töötasu kokku
summas 4817 eurot. Töötasu saamine netosummas 4817 eurot on tuvastatud ka TVK
28.01.2015 otsusega (otsuse lk 6, kolmas lõik), kus on tuvastatud, et tööandja maksis töötasu
netosummas 4817 eurot. Töövaidluskomisjoni otsust töötaja vaidlustanud ei ole. Oma
haginõude aluseks võttis töötaja töövaidluskomisjoni poolt aluseks võetud arvestuskäigu,



                                                                                        5 (11)
                                                                         Tsiviilasi nr 2-15-11617

ainult et nõude esitas ta brutosummas ning sellest arvestas maha tema poolt netosumma
saadud töötasu summa.

Kostja märgib, et tööandja tegevuskoht on kogu aeg olnud ja on ka praegu Xxxxxx. Tööandja
ei ole kunagi teinud ühtegi tööd Eestis. Selle kohta esitas kostja majandusaasta aruande 2014
kohta (tl 89-100), millest nähtub, et kostja käive 2014 majandusaastal oli 104 205 eurot.
Nähtuvalt kostja poolt 2014 majandusaastal esitatud arvetest (tl 69-88) olid kõik
teenusesaajad Xxxxx äriühingud või Xxxxx kodanikud. Nähtuvalt krediidiinfo andmestikust
ei ole kostja Eestis käibemaksukohuslane (tl 101). Nähtuvalt esitatud Xxxxx äriandmete
väljatrükilt on kostja maksukohuslasena registreeritud Xxxxxx (tl 102). Seega on kostja
tegevuskoht Xxxxxx ja hageja pidigi täitma oma tööülesandeid Xxxxxx. Vastavalt poolte
vahel sõlmitud töölepingu p 1.3. oli töö tegemise koht Eesti. Poolte vahel sõlmitud töölepingu
sätted töö tegemise koha osas on sedavõrd ebamäärased, et sellest saab järeldada, et töö
tegemise koht on töölepingus üldse määratlemata. Asjaolust, et kostjal puudub Eestis
majandustegevus ning et hageja ei ole päevagi Eestis töötanud, saab eeldada, et
lepinguosaliste eesmärk oli sõlmida tööleping hageja töötamiseks välisriigis (Xxxxxx).
Töölepingu punktis 1.3. sisalduv säte, mille kohaselt on töötaja töökoht Eestis, on näilik
tsiviilseadustiku üldosa seaduse (TsÜS) § 89 lg 1 tähenduses. Pooltel ei olnud lepingu
sõlmisel tahet, et hageja peaks asuma tööle Eestisse. Selle lepingupunktiga soovisid pooled
jätta muljet, et kokkulepitud töötegemise koht on Eestis ja varjata kokkulepet, et töötaja
töökoht pidigi olema Xxxxxx. Asjaolust, et hageja asus koheselt töölepingu sõlmise päeval
tööle välisriiki ja töötades seal kogu lepingu kehtivuse aja, tuleb järeldada, et pooled leppisid
kokku konkreetsed töö tegemise perioodid välisriigis, mistõttu ei saa välisriikides töötamist
pidada lähetuseks.

Hagejale jääb arusaamatuks, mida soovib kostja esitatud 20 arvega Xxxxx äriühingule xxx
xxxxxxxx xx ja 1 arvega eraisikule (S.A.) tõendada. Asjaolu, kas arvete adressaadiks oli Xxxxx
äriühing ja/või Xxxxx füüsiline isik ja/või kas kostja käive tekkis Eestis või kas kostja on Eestis
registreeritud käibemaksukohustuslane, et lükka ümber töölepingus märgitut. Hageja leiab ka
seda, et esitatud võõrkeelseid tõendeid ei saa menetluses arvestada.
Kostja on oma seisukohas õigesti märkinud, et töölepingu p 1.3 alusel oli töö tegemise kohaks
Eesti. Vastavalt äriregistri andmetele on Xxx xxxxxxxx OÜ Eestis registreeritud ettevõte ja
juriidilise aadressi kohaselt asub hageja xxxxxxxxx, xxxxx xxxxxx, xxxxxxxxx xxxxx xx-x.
Nimetatud asukohas oli kostja registreeritud ka töölepingu sõlmimise ajal. Seega tuleb hageja
Xxxxxx töötamist käsitleda töölähetusena ning hagis toodud nõue on õige. Kostja väited
näilikust tehingust on paljasõnalised, hageja eitab näiliku tehingu sõlmimist. Kostja ei näita,
millise teise tehingu varjamiseks väidetav näilik tehing tehti. Kostja koostas ise töölepingu
teksti ja asub nüüd tuginema selle puuduste osas hagejale, mis ei ole õige. Kostja valik oli
hageja saatmine lähetusse ja selle eest ka osaliselt päevaraha maksmine, mistõttu ei saa olla
vaidlust töösuhte poolte ja asjaolude osas. Seetõttu on hagejal seadusest tulenev õigus
päevarahale perioodi 10.07-31.12.2014 eest summas 1259.37 eurot.

Kohaldatav õigus, kohtu tuvastatud asjaolud ja järeldused

Tsiviilkohtumenetluse seadustiku (TsMS) § 436 lg 2 kohaselt kohus rajab otsuse üksnes asjas
esitatud ja kogutud tõenditele. Sama paragrahvi lõike 3 kohaselt kohus võib tugineda otsust
tehes üksnes tõenditele, mida pooltel oli võimalik uurida, ja asjaoludele, mille kohta oli
pooltel võimalik oma arvamust avaldada. TsMS § 436 lg 7 järgi ei ole kohus seotud poolte
esitatud õiguslike väidetega. Vastavalt TsMS § 438 lg 1 sätetele hindab kohus otsust tehes



                                                                                            6 (11)
                                                                     Tsiviilasi nr 2-15-11617

tõendeid, otsustab, mis asjaolud on tuvastatud, millist õigusakti tuleb asjas kohaldada ja kas
hagi kuulub rahuldamisele.

Käesolevas asjas puudub vaidlus selles, et U. S. asus üldehitajana tööle OÜ-s Xxx xxxxxxxx
10.07.2014. Samuti ei saa olla vaidlust selles, et poolte vahel sõlmitud tööleping nr 4 on
korraliselt üles öeldud TLS § 85 lg 1 alusel alates 29.01.2015, kuivõrd see on sätestatud
17.06.2015 tsiviilasjas nr 2-15-3900 tehtud kohtuotsuse (mis on jõustunud) resolutsiooni
punktis 3 (tl 54). TLS § 84 lg 1 sätestatu kohaselt töölepingu lõppemisega muutuvad kõik
töösuhtest tulenevad nõuded sissenõutavaks.

Kuna kostja on esitanud saamata jäänud päevaraha, puhkusehüvitise ja haigushüvitise nõude
osas aegumise vastuväite, lahendab kohus esmalt aegumise küsimuse. TsÜS § 147 lg 1
kohasel aegumistähtaeg algab nõude sissenõutavaks muutumisega, kui seaduses ei ole
sätestatud teisiti. Tulenevalt individuaalse töövaidluse lahendamise seaduse (ITVS) § 6 lg 1
tulnuks saamata jäänud päevaraha, puhkusehüvitise ja haigushüvitise nõuded esitada nelja kuu
jooksul. Kohus on hageja taotlusel nõudnud välja töövaidluskomisjoni toimiku nr 4-1/2323,
millest nähtuvalt on hageja esitanud töövaidluskomisjonile kolm avaldust:
1) 19.12.2014 (TVK tl 1) avaldus töötasu ja päevaraha nõudes;
2) 09.01.2015 (TVK tl 21-22) avaldus puhkusehüvitise nõudes;
3) 22.01.2015 (TVK tl 72-73) avaldus haigushüvitise nõudes.
Aegumise seisukohalt on oluline märkida ka seda, et hageja ütles 29.12.2014 töölepingu üles
(tähtsust ei oma see, et nimetatud ülesütlemisavaldus hiljem kohtu poolt tühiseks loeti).
Sisuliselt muutusid avaldaja puhkusehüvitise ja haigushüvitise nõuded sissenõutavaks tema
poolt ülesütlemisavalduse esitamisega ja töölepingu lõppenuks lugemisega alates 02.01.2015.
Töövaidluskomisjon tegi poolte vaidluses otsuse 04.02.2015. Kostja on esitanud 12.03.2015
Pärnu Maakohtule hagi eelpooltoodud otsuse tühistamiseks ning kohus vaatas mõlema poole
nõuded tsiviilasjas nr 2-15-3900 uuesti läbi. Kohus on lahendi tööandja nõudes
tagaseljaotsusena teinud 17.06.2015, kohtumäärus töötaja nõuete läbivaatamata jätmise osas
jõustus 08.07.2015. Hagiavaldus käesolevas asjas esitati kohtule aga 04.08.2015.

Kuna nii kohtumenetluse kui sellele eelnenud töövaidluskomisjoni menetluse ajaks peatus
hageja nõuetele kohalduv neljakuuline aegumistähtaeg tulenevalt TsÜS § 160 lg 1 ja lg 2 p 4
(TVK menetlust loetakse seaduse mõttes kohtueelseks menetluseks), siis ei ole hageja nõuded
aegunud. Päevarahade osas on hageja nõude esitanud 19.12.2014, milliseks ajaks sai nõude
aegumistähtaeg (nõue on esitatud alates juulikuust 2014) olla kulgenud mitte enam kui 2 kuud
ja 2 päeva, sest see katkes TsÜS § 158 lg 2 mõttes hageja ema kontole päevarahade osalise
maksmisega 17.10.2014 (et tegemist oli päevarahade tasumisega, vt ka allpool). Pärast seda
oli asi TVK ja kohtu menetluses ning pärast kohtu 17.06.2015 määruse jõustumist
08.07.2015, esitas hageja käesoleva haginõude vähem kui kuu möödudes. Seega ei ole
möödunud ITVS § 6 lg 1 kohane neli kuud. Puhkuse- ja haigushüvitise nõuete esitamise
aegumistähtaeg on aga kulgenud veel vähem – vastavalt 02.01.2015 – 09.01.2015 ja
02.01.2015 – 22.01.2015, millele lisandub mõlema nõude puhul vähem kui kuu aega
(08.07.2015 – 04.08.2015), mis jäi kohtumääruse jõustumise ja hagi esitamise vahele.
Vastavalt TsÜS § 160 lõikele 3 lõpeb nõude aegumise peatumine selle aluseks oleva
menetluse jõustunud lahendiga lõppemisega.

Poolte vahel on vaidlus ka asjaolu üle, kas hageja töökoht oli Eestis või Xxxxxx. Kostja on
oma viimases, eelmenetluse viimasel päeval esitatud menetlusdokumendis asunud väitma, et
tööandja tegevuskoht on kogu aeg olnud ja on ka praegu Xxxxxx ning tööandja ei ole kunagi
teinud ühtegi tööd Eestis. Kohus nõustub hagejaga selles, et nimetatud väite kinnituseks


                                                                                        7 (11)
                                                                      Tsiviilasi nr 2-15-11617

esitatud tõendid ei ole menetluskõlblikud (arved ja Xxxxx registriväljavõte ei vasta
eestikeelsuse nõuetele, mis tuleneb TsMS § 33 sätetest). Isegi kui kostja väited tema asumise
kohta Xxxxxx oleks õiged (samas on hageja selgitanud, ja ka hagiavalduse esitamisel seda
vastavalt kohtualluvusele kinnitanud, et kostja registreeritud asukoht on xxxxx xxxxxx, ka
kostja kinnitab menetlusdokumentides oma aadressiks xxxxxxxxx xx-x, xxxxx xxxx), ei ole
kohtu hinnangul alust kostjaga nõustumiseks ja tõdemuseks, et hageja ei ole kunagi
töölähetuses viibinud. Vastavalt TLS § 20 teisele lausele eeldatakse, et töö tegemise koht
lepitakse kokku kohaliku omavalitsuse üksuse täpsusega. Poolte vahel sõlmitud töölepingu p
1.3 kohaselt oli töö tegemise koht Eesti ning samuti on märgitud, et vajadusel on tööandjal
õigus saata töötaja tööülesannete täitmiseks töölähetusse. Kostja on ise maksnud hagejale
töölähetuse päevarahasid, mida kinnitab 17.10.2014 hageja emale tehtud ülekanne (tl 21),
mille selgitusse on kostja märgitud „U. S. päevarahad“. Kohtule jääb mulje, et kostja on alles
pärast töövaidluse tekkimist asunud praeguses lõigus kirjeldatavatele seisukohtadele
(käesoleva kohtumenetluse käigus alles viimases menetlusdokumendis) ning sellisel juhul
leiab kohus, et tegemist on hea usu põhimõtte rikkumisega TsÜS § 6 mõttes, soovides
tagantjärgi töölepingu tingimusi ja enda tegevust teisel moel tõlgendama asudes leida
võimalusi, kuidas töötajale töölähetuse päevarahasid mitte maksta. Kohus seda lubatavaks ega
kohaldatavaks ei pea. Oluline on märkida, et samale seisukohale on kohus asunud
pooltevahelises vaidluses ka tsiviilasjas nr 2-15-3900 tehtud tagaseljaotsuse punktis 4. Kostja
väide töölepingu p 1.3 sisalduva sätte näilikkusest TsÜS § 89 lg 1 tähenduses on samuti
hõlmatud kohtu äsjaväljendatud seisukohaga. Seega leiab kohus, et hageja töölepingu järgne
töö tegemise asukoht oli Eesti Xxxxxxxxxx ning hageja täitis oma tööülesandeid poolte
kokkuleppel Xxxxx Xxxxxxxxxx, olles sinna tööülesandeid täitma lähetatud.

Poolte vahel on ka vaidlus, millise riigi (kas Eesti või Xxxxx) töötasu tuleb antud juhul
aluseks võtta. Kohus tuvastas eelpool, et hageja oli lähetatud Xxxxx Xxxxxxxxi. Euroopa
Parlamendi ja Nõukogu direktiivi 96/71/EÜ järgi tuleb hageja lugeda lähetatud töötajaks,
kuna tööandja on lähetanud ta liikmesriigi territooriumile oma nimel ja juhtimisel lepingu
alusel, mis on sõlmitud tööandja ja teenusesaaja vahel. Direktiivi artikli 3 lg 1 alusel peab
lähetatud töötajale olema tagatud lähetusmaa töötasu miinimummäärad, v.a juhul, kui
lähetatud töötaja koduriigis (EV) kehtivad töötasu tingimused on soodsamad. Xxxxx
Xxxxxxxxxx tuleb maksta vastava sektori kollektiivlepingus ettenähtud töötasu alammäära.
Xxxxx elamuehitusala kollektiivlepingu kohaselt kehtivad alates 01.05.2014 tunnitasu
miinimummäär 9.79 eurot (bruto) tunnis, millest hageja ka lähtub hagis. Samas on pooled
hageja kinnitusel suuliselt kokku leppinud hageja töötasuks 9.50 eurot (neto) tund, kostja ei
ole sellele vastu vaielnud.
Seega leiab kohus, et kuna antud juhul on töötaja töötasu tingimused kokkuleppeliselt
soodsamad kui eelpooltoodud Xxxxx elamuehitusala kollektiivlepingus toodud, tuleb töötasu
väljamõistmisel arvestada tunnitasuks 9.50 eurot (neto) tund ehk lähtuda käesoleval juhul
esitatud alternatiivnõudest.
Mis puutub kostja väitesse, et hageja poolt esitatud töötundide arvestus ei ole täpne, siis
märgib kohus, et pooled on töölepingu p 1.4 kokku leppinud, et tööaja kestuseks on 8 tundi
päevas ja 40 tundi nädalas. Kostja on ise esitanud TVK-le hageja tööaja arvestuse (TVK tl 61-
65), mis ületab hageja nõutavaid summasid, hageja on nende tõendite arvestamist taotlenud
ning kohtul ei ole seega alust kahelda esitatud tööaja põhjendatuses. Tööaja arvestust peab
tööandja vastavalt TLS § 28 lg 2 p 4.

Seega perioodil 10.07.2014 - 03.12.2014 (detsembrikuu 3 päeva osas lähtub kohus
töölepingus toodud 8-tunnisest tööajast, sest selle osas ei ole tööandja kohtule tõendeid



                                                                                        8 (11)
                                                                      Tsiviilasi nr 2-15-11617

esitanud ega ole nende arvestamist TVK toimikust ka taotletud) on hageja töötanud
järgnevalt:
- 2014. aasta juulikuus perioodil 10.07 - 31.07 109.25 tundi, s.o 109.25 x 9.50 = tasu pidanuks
olema 1037.88 eurot;
- 2014.aasta augustikuus 160 tundi, s.o 160 x 9.50 = 1520 eurot;
- 2014.aasta septembrikuus 155.37 tundi, s.o 155.37 x 9.50= 1476.02 eurot;
- 2014.aasta oktoobrikuus 184 tundi, s.o 184 x 9.50 = 1748 eurot;
- 2014. aasta novembrikuus 160 tundi, s.o 160 x 9.50 = 1520 eurot;
- 2014. aasta detsembrikuus perioodil 01.12 - 03.12 24 tundi, s.o 24 x 9.50= 228 eurot.
Kostja on tasunud nimetatud perioodil hagejale 4817 eurot, mida on kinnitanud mõlemad
pooled. Seega on hageja saamatajäänud töötasu nõude suuruseks kokku 2712.90 eurot
(7529.90 eurot – 4817 eurot).

TLS § 40 lg 2 kohaselt on töötajal õigus nõuda töölähetusega kaasnevate kulude hüvitamist
ehk päevaraha. Vabariigi Valitsuse 25.06.2009 määruse nr 110 § 3 alusel on välislähetuse
päevaraha alammäär on 22.37 eurot päevas. Kohus tuvastas eelpool, et hageja töötas
töölepingu alusel välislähetuses Xxxxx Xxxxxxxxxx ning seega on õigustatud saama
lähetusega seotud kulude hüvitust järgneva arvestuskäigu järgi:
- 2014.aasta juulikuus 16 päeva, s.o 16 x 22.37 = 357.92 eurot;
- 2014.aasta augustikuus 20 päeva, s.o 20 x 22.37 = 447.40 eurot;
- 2014.aasta septembrikuus 22 päeva, s.o 22 x 22.37 = 492.14 eurot;
- 2014.aasta oktoobrikuus 23 päeva, s.o 23 x 22.37 = 514.51 eurot;
- 2014.aasta novembrikuus 20 päeva, s.o 23 x 22.37 = 447.40 eurot;
- 2014.aasta detsembrikuus 3 päeva, s.o 3 x 22.37 = 67.11 eurot.
Seega pidanuks kostja tasuma hagejale kogu töölepingu kehtivuse ajal välislähetuses oldud
aja eest 2326.48 eurot. Kostja tasus lähetuse eest 17.10.2014 E. S. arveldusarvele 1000 eurot.
Seega on hagejal põhjendatud nõue kostja vastu summas 1326.48 eurot (2326.48 - 1000
eurot). Mis puutub kostja väitesse, et hagejal puudus õigus päevarahasid saada ning seega
tuleb eelpool toodud 1000-euro suurune makse lugeda töötasu makseks, siis märgib kohus, et
ka kostja ise on vastavat makset teostades märkinud selgitusse „päevarahad“ (tl 21). Ka
hageja poolt viidatud TVK-le kostja esitatud tööaja arvestusele eelnevad tööaja arvestuse ja
makstud summade tabelid (TVK tl 59-60) näitavad selgelt, et kostja on ise maksnud igakuiselt
hagejale päevarahasid. Samuti on kohus eelpool tuvastanud, et hagejal oli õigus
päevarahadele.

TLS § 55 kohaselt eeldatakse, et töötaja iga-aastane puhkus on 28 kalendripäeva
(põhipuhkus), kui töötaja ja tööandja ei ole leppinud kokku pikemas põhipuhkuses või kui
seadus ei sätesta teisiti. Hageja ja kostja vahel sõlmitud töölepingus ei ole lepitud kokku
pikemas põhipuhkuses, kui seda on 28 kalendripäeva. TLS § 61 lg 1 kohaselt põhipuhkust
antakse töötatud aja eest. TLS § 71 kohaselt töölepingu lõppemisel on tööandja kohustatud
hüvitama töötajale kasutamata jäänud aegumata põhipuhkuse rahas.

Perioodil 10.07.2014-28.01.2015 on kokku 204 kalendripäeva. Seega on hagejal nõue kostja
vastu saamata jäänud puhkuse hüvitise nõudes 15.65 kalendripäeva tasu ulatuses (28/365 x
204 kalendripäeva). Kuivõrd puhkusetasu arvestatakse kuni töövõimetuslehele eelnenud
tööpäevani makstud tasu alusel, milliseks oli 7430.15/151 kalendripäeva = 49.21 eurot ühe
kalendripäeva eest, siis on hagejal kostja vastu põhjendatud nõue saamata jäänud
puhkusehüvitise nõudes summas 770.14 eurot (15.65 eurot x 49.21 eurot). Summa ja
arvutuskäigu osas kostja vastuväiteid esitanud ei ole.



                                                                                        9 (11)
                                                                      Tsiviilasi nr 2-15-11617

Töötervishoiu ja tööohutuse seaduse § 122 lg 1 alusel maksab tööandja töötajale hüvitist
haigestumise või vigastuse neljanda kuni kaheksanda kalendripäeva eest 70% TLS § 29 lg 8
sätestatud korras arvutatud töötaja keskmisest töötasust haigushüvitiseks.
Hageja töövõimetus kestis 08.-29.12.2014 (tl 11). Haigushüvitise summa on seega 180.99
eurot, võttes arvesse tunnitasu 9.50 eurot ühes tunnis (7529.20 - 228 = 7301.90 eurot/144
kalendripäeva= 51.71 eurot (keskmise kalendripäeva tasu) x 5 kalendripäeva = 258.55 eurot x
70%).

Muuhulgas nõuab hageja kostjalt viivist summas 203.61 eurot. VÕS § 113 lg 1 sätestab, et
rahalise kohustuse täitmisega viivitamise korral võib võlausaldaja nõuda võlgnikult
viivitusintressi (viivis), arvates kohustuse sissenõutavaks muutumisest kuni kohase täitmiseni.
Hageja märgib hagiavalduses, et on viivise arvutamisel lähtunud VÕS § 113 lg 1 järgset
viivist arvates 30.01.2015 järgmiselt:
- saamata jäänud töötasult 2712.90 eurolt 110.69 eurot (8.05/365 x 185 kp x 2712.90
eurot/100);
- saamata jäänud päevarahalt 1326.48 eurolt 54.12 eurot (8.05/365 x 185 kp x 1326.48 eurot/
100);
- saamata jäänud puhkusehüvitiselt 770.14 eurolt 31.42 eurot (8.05/365 x 185 kp x 770.14
eurot/ 100);
- saamata jäänud haigushüvitiselt 180.99 eurolt 7.38 eurot (8.05/365 x 185 kp x 180.99 eurot/
100). Kostja ei ole viivise arvestusele vastu vaielnud.

Seega on seadusega kooskõlas hageja nõue välja mõista kostjalt saamata jäänud töötasu
2712.90 eurot, viivis töötasult 110.69 eurot, päevaraha 1326.48 eurot, viivis päevarahalt 54.12
eurot, puhkusehüvitis 770.14 eurot, viivis puhkusehüvitiselt 31.42 eurot, haigushüvitis 180.99
eurot ning viivis haigushüvitiselt 7.38 eurot, kokku 5194.12 eurot.

TsMS § 367 kohaselt võib viivisenõude koos põhinõudega esitada hagis selliselt, et
taotletakse viivise, mis ei ole hagi esitamise ajaks veel sissenõutavaks muutunud,
väljamõistmist kohtult mitte kindla summana, vaid täielikult või osaliselt protsendina
põhinõudest kuni põhinõude täitmiseni. Seega tuleb kostjalt välja mõista ka viivis alates
04.08.2015 kuni põhinõude täitmiseni VÕS § 113 lg 1 sätestatud määras.

Menetluskulud

TsMS § 162 lg 1 kohaselt tuleb menetluskulud jätta kostja kanda. TsMS § 177 lg 1 p 1
kohaselt määrab kohus menetluskulude rahalise suuruse kindlaks kohtuotsuses.

TsMS § 138 lõike 1 kohaselt on menetluskulud menetlusosaliste kohtukulud ja kohtuvälised
kulud. Sama paragrahvi teise lõike kohaselt on kohtukulud riigilõiv, kautsjon ning asja
läbivaatamise kulud. Kohtuväliste kulude koosseisu reguleerib TsMS § 144 ja selle kohaselt
on kohtuvälisteks kuludeks näiteks menetlusosaliste esindajate ja nõustajate kulud,
menetlusosaliste sõidukulud, aga ka menetlusosaliste saamata jäänud töötasu või muu püsiv
sissetulek. Lepinguline esindaja on menetlusosalist menetluses esindav advokaat või muu
esindaja TsMS §-s 218 sätestatu kohaselt. Praeguses tsiviilasjas on U. S.e esindanud Anu
Toomemägi. Seega on U. S.-l õigus nõuda teda menetluses esindanud esindaja kulude
hüvitamist.

Vastavalt TsMS § 174 lg 1 menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,


                                                                                       10 (11)
                                                                       Tsiviilasi nr 2-15-11617

millega seoses kulud tekkisid. U. S. on kohtule menetluskulude kindlaksmääramise avalduse
koos nimekirjaga esitanud. Selle kohaselt Toomemägi ja Partnerid Õigusbüroo osutas
hagejale menetluse vältel õigusteenust 9 tundi ja 13 minutit, mille ees palub välja mõista
663.60 eurot. Hageja on kinnitanud, et ta ei ole käibemaksukohustuslane ning ei saa tekkinud
kuludelt käibemaksu tagasi arvestada, mistõttu nõuab ta kulusid koos käibemaksuga. Hageja
palub kostjalt välja mõista menetluskulud summas 663.60 eurot ning märkida menetluskulude
kindlaksmääramise lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
VÕS § 113 lg 1 teises lauses ettenähtud ulatuses.

Kostja vastuväiteid hageja poolt esitatud menetluskulude nimekirjale esitanud ei ole.

Riigikohus on oma lahendites selgitanud, et menetlusosalise esindaja kulude põhjendatuse ja
vajalikkuse hindamisel tuleb TsMS § 175 lg 1 alusel lisaks esindamisele kulunud ajale hinnata
ka ühe tööühiku hinna, s.o esindaja tunnitasu, põhjendatust ja vajalikkust. Üldjuhul ei saa
põhjendatuks ja vajalikuks pidada tunnitasu, mis ületab oluliselt keskmist sarnase
õigusteenuse eest makstavat tasu. Riigikohtu senises praktikas on põhjendatuks ja vajalikuks
peetud tunnitasumäära 120 eurot nii koos käibemaksuga (01.10.2013 määrus tsiviilasjas nr 3-
2-1-92-13), kui ilma käibemaksuta (02.10.2013 määrus tsiviilasjas nr 3-2-1-93-13). Samas on
Riigikohus 11.04.2014 lahendis asjas nr 3-2-1-11-14 sisuliselt möönnud, arvestades
inflatsiooni olemasolu ja hindade tõusu kui üldteada asjaolusid, et alates 2013 võib
mõistlikuks pidada ka advokaadi tunnitasu suurust 140 eurot (lisandub käibemaks). Eeltoodud
kohtupraktikat arvestades saab kohtu hinnangul igati põhjendatuks lugeda hageja esindaja
tunnihinda 60 eurot. Hageja esindaja ajakulu kliendiga nõupidamisel, hagi koostamisel, kostja
vastusega tutvumisel ning kohtu nõuete täitmisel on mõistlik (kõik kokku 9 tundi ja 13
minutit) on mõistlik ja kooskõlas esitatud dokumentide sisu ja mahuga ning nende
koostamiseks/toimingute tegemiseks eeldatavalt kulunud ajaga. Seega on kohtu hinnangul U.
S. vajalike ja põhjendatud õigusabikulude suurus 663.60 EUR ning seega tuleb kostjalt välja
mõista.


Vastavalt TsMS § 177 lõikele 4 märgib kohus menetluskulude kindlaksmääramist taotlenud
isiku avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist võlaõigusseaduse § 113 lõike 1 teises lauses ettenähtud ulatuses.
Sellise taotluse on U. S. esitanud ja seega tuleb OÜ-l Xxx xxxxxxxx tasuda käesoleva lahendi
jõustumisest alates kuni täitmiseni väljamõistetud menetluskuludelt viivist võlaõigusseaduse §
113 lõike 1 teises lauses ettenähtud ulatuses.


/allkirjastatud digitaalselt/
Toomas Talviste
kohtunik




                                                                                        11 (11)
