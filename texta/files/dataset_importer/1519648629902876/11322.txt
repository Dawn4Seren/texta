                                                                 Kriminaalasi nr. 1-16-5343




                            KOHTUOTSUS
                                  EESTI VABARIIGI NIMEL


30. juunil 2016.a. Tallinnas
Harju Maakohus koosseisus
kohtunik               Margot Mikler
sekretär               Moonika Rubizova ja Katrin–Jana Vaab juuresolekul
abiprokurör            Katrin Tron osavõtul
arutas kokkuleppemenetluse korras avalikul kohtuistungil kriminaalasja

Edgar VARAŽJAN
Ik 39106020297, EV kodanik, kesk-eriharidus, emakeel – vene keel, ei tööta, elukoht: XXX,
varem kriminaalkorras karistamata, üks kehtiv väärteokaristus, tõkend – ei ole kohaldatud

süüdistuses KarS § 424 järgi.

Kriminaalasja kohtulikul uurimisel kohus

                                             tuvastas
Edgar Varažjan´i süüdistatakse selles, et tema juhtis tahtlikult 27.01.2016 kella 15.42 ajal
Tallinnas Kangru 6 juures         mootorsõidukit BMW 530D registreerimismärgiga XXX, olles
joobeseisundis (narkojoove ) ( EKEI uuringuakti nr 222T kohaselt uuritaval Edgar Varažjan´l
on uuringu läbiviimiseks võetud uriinist tuvastatud aine: tetrahüdrokannabinool).
Sellise käitumisega rikkus Edgar Varažjan liiklusseaduse § 69 lg 1 ja korrakaitseseaduse § 36 lg
1 /Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.

Seega pani Edgar Varažjan toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Juhindudes KrMS § 245 sätetest on abiprokurör Katrin Tron, süüdistatav Edgar Varažjan ja tema
kaitsja Indrek Västrik käesolevas kriminaalasjas sõlminud kokkuleppe selles, et abiprokurör
taotleb kohtus KarS § 424 järgi ettenähtud kuriteo toimepanemise eest Edgar Varažjan´ile
karistuseks vangistust 6 kuud. Kohaldades KarS § 73 sätteid, määrata, et mõistetud vangistust ei
pöörata täitmisele, kui Edgar Varažjan ei pane 1 aastase katseaja jooksul toime uut tahtlikku
kuritegu. Katseaja algust lugeda kohtuotsuse kuulutamise päevast. KarS § 50 lg 1 alusel võtta
E. Varažjan´lt mootorsõiduki juhtimise õigust 4 kuuks.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja abiprokuröri arvamuse kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist
tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Edgar Varažjan temale
KarS § 424 järgi ettenähtud kuriteo toimepanemises esitatud süüdistuses süüdimõistmisele ja
temale tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Edgar Varažjan´ilt KrMS § 175 lg 1 p 9, § 179 lg 1 p 2 sätetest lähtuvalt väljamõistmisele
II astme kuriteos süüdimõistmisega kaasnev sundraha 1,5 palga alammääras, s.o. 645 eurot

Vastavalt KrMS § 175 lg 1 p 3 kohaselt tuleb Edgar Varažjan´il tasuda riiklikule
ekspertiisiasutusele, muule riigiasutusele või juriidilisele isikule seoses ekspertiisi tegemise või
joobe tuvastamisega tekkinud kulud. Edgar Varažjan´ilt tuleb välja mõista ekspertiisitasu summas
167 eurot.

Vastavalt KrMS § 175 lg 1 p 4 kohaselt tuleb Edgar Varažjan´ilt välja mõista riigi õigusabi korras
määratud kaitsjatasud, s.o. summas 72 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. KrMS § 180 lg 3 alusel jätte menetluskulud (884 eurot)
süüdistatava kanda, mis tuleb tasuda 12 kuu jooksul alates kohtuotsuse jõustumisest.

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 2, § 248 lg 1 p 5, 249; § 311; §
312; § 313; § 315, KarS § 73 lg 1,3, § 78 p 1, § 50 lg 1 p 1 kohus:

                                           otsustas

Süüdi tunnistada Edgar VARAŽJAN KarS § 424 järgi ja mõista karistuseks 6 kuud vangistust.

Vastavalt KarS § 73 lg 1 ja 3 jätta vangistus tingimis kohaldamata ning mõistetud vangistust
mitte pöörata täitmisele, kui Edgar Varažjan ei pane 1 aastase katseaja jooksul toime uut tahtlikku
kuritegu.

KarS § 78 p 1 alusel arvestada Edgar Varažjan´ile määratud 1 aastase katseaja algust alates
kohtuotsuse kuulutamisest, so alates 30.06.2016.a.

KarS § 50 lg 1 p 1 alusel võtta Edgar Varažjan´ilt ära mootorsõiduki juhtimise õigus 4 kuuks.

Vastavalt Liiklusseaduse § 127 sätetele on Edgar Varažjan kohustatud viie tööpäeva jooksul
loovutama oma juhiloa Maanteeametile.

Menetluskulud
Välja mõista Edgar Varažjan´ilt 645 eurot sundraha, ekspertiisitasu 167 eurot ja kaitsjatasu 72
eurot riigi tuludesse.

Menetluskulud summas 884 eurot tasuda 12 kuu jooksul alates kohtuotsuse jõustumisest.
                                                 2
Makseinfo menetluskulude tasumiseks edastatakse Edgar Varažjan´ile e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                                3
