                         KOHTUMÄÄRUS

Kohus                            Pärnu Maakohus
Kohtunik                         Ivika Sillaots
Kohtujurist                      Ave Roosvalt
Määruse tegemise aeg ja koht     30. november 2016, Pärnu
Tsiviilasja number               2-16-15376
Tsiviilasi                       E.A. hagi A.A. vastu abielu lahutamise ja ühisvara
                                 jagamise nõudes
Menetlustoiming                  Menetlusse võtmisest keeldumine ja riigilõivu tagastamine
Menetlusosalised ja nende        Hageja: E.A., lepinguline esindaja vandeadvokaat Ljudmila
esindajad                        Tamar, e-post: menetlus@tamar.ee
                                 Kostja: A.A.
RESOLUTSIOON                     Keelduda menetlusse võtmast E.A. hagi A.A. vastu
                                 abielu lahutamise ja ühisvara jagamise nõudes ning
                                 tagastada avaldus selle esitajale.
Menetluskulude jaotus            Jätta kõik menetluskulud hageja kanda.
                                 Tagastada Advokaaadibüroo Tamar OÜ-le E.A. eest
                                 29.09.2016. a tasutud riigilõiv summas 400 eurot.
                                 Riigilõiv tagastada Advokaaadibüroo Tamar OÜ
                                 (registrikood    11133514)     arvelduskontole nr
                                 Xxxxxxxxxxx.
Edasikaebamise kord              Määruse peale võib esitada 15 päeva jooksul arvates
                                 määruse    kättesaamisest  määruskaebuse   Tallinna
                                 Ringkonnakohtule Pärnu Maakohtu kaudu.

Sisulised asjaolud ja kohtu põhjendused

E.A. on esitas Pärnu Maakohtule hagi A.A. vastu abielu lahutamise ja ühisvara jagamise nõudes.
Kohus jättis esitatud hagiavalduse 15.11.2016 määrusega käiguta ja andis hagejale tähtaja
hagiavalduses esinevate puuduste kõrvaldamiseks 10 päeva puuduste kõrvaldamise määruse
kättetoimetamisest. Määruses kohus selgitas hagejale, et määruses näidatud tähtpäevaks kohtu
nõude täitmata jätmisel keeldub kohus hagiavaldust ja taotlust menetlusse võtmast TsMS § 3401
lõike 2 alusel. Hageja sai puuduste kõrvaldamise määruse kätte avaliku e-toimiku (AET) kaudu
16.11.2016. Tänaseks on kohtu antud tähtaeg möödunud, kuid hageja puudusi kõrvaldanud ei
                                                                        Tsiviilasi nr 2-16-15376

ole. 25.11.2016 esitas hageja lepinguline esindaja kohtule teate, et hageja E.A. puudusi ei
kõrvalda ja taotleb tasutud riigilõivu summas 400 eurot tagastamist.

Osaühing E.A. hagiavalduses jäeti kõrvaldamata järgmised puudused:
1. TsMS § 363 lg 1 p 1 ja 2 järgi hagiavalduses peab olema toodud hageja selgelt väljendatud
nõue ja nõude aluseks olevad asjaolud. Hageja nõuet lapse elukoha määramise kohta ei saa
Perekonnaseaduse järgi hagiavalduses toodud kujul esitada.
2. Kohtule ei ole selge hageja nõue tuvastada, et tal endal on kohustus anda nõusolek
õigusmuudatuste tegemiseks kinnistusraamatusse.
3. Hageja nõue abielulise ühisvara jagamiseks ei ole selge.

Seetõttu ning juhindudes TsMS § 371 lõike 2 punktist 2 ning § 340¹ lõikest 2 keeldub kohus
käesoleva määrusega hagiavaldust menetlusse võtmast ning tagastab selle esitajale. Kui kohus
keeldub hagiavaldust menetlusse võtmast ja tagastab selle määrusega, loetakse, et avaldust ei ole
esitatud ja et hagi ei ole olnud kohtu menetluses (TsMS § 372 lg 6).

Vastavalt TsMS § 168 lõikele 1 tuleb kõik menetluskulud jätta hageja kanda. Hagejal on
vastavalt TsMS § 150 lg 1 p 2 õigus taotleda tasutud riigilõivu tagastamist. Hageja on esitanud
taotluse riigilõivu tagastamiseks. Tasutud riigilõiv summas 400 eurot tuleb tagastada hageja eest
riigilõivu tasunud Advokaadibüroo Tamar OÜ arvelduskontole TsMS § 150 lg 1 p 2 ja lg 4
alusel.


/allkirjastatud digitaalselt/
Ivika Sillaots
Kohtunik




                                                                                         2(2)
