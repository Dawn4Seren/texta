                                   KOHTUOTSUS
                               EESTI VABARIIGI NIMEL


 Kohus                                     Tallinna Ringkonnakohus
 Kohtukoosseis                             Tiit Kollom (eesistuja), Reet Allikvere, Ulvi
                                           Loonurm
 Otsuse tegemise aeg ja koht               23.03.2016 Tallinnas
 Tsiviilasja number                        2-14-22100
 Tsiviilasi                                AP hagi HK vastu 2850 euro väljamõistmiseks

 Tsiviilasja hind                          3459,76 eurot
 apellatsioonimenetluses
 Vaidlustatud kohtulahend                  Pärnu Maakohtu 30.10.2015 otsus

 Kaebuse esitaja ja kaebuse liik           AP apellatsioonkaebus

 Kohtuistungi toimumise aeg                01.03.2016

 Menetlusosalised ja nende esindajad       Hageja AP (IK XXXXXXXXXXX), lepinguline
                                           esindaja vandeadvokaat Rainer Kuulme
                                           Kostja HK (IK XXXXXXXXXXX), lepinguline
                                           esindaja Tõnu Sarapuu



RESOLUTSIOON:

Jätta Pärnu Maakohtu 30.10.2015 otsus tsiviilasjas nr. 2-14-22100 muutmata, AP
apellatsioonkaebus rahuldamata poolte menetluskulud apellatsiooniastmes AP kanda.

Edasikaebamise kord

Otsuse peale võivad menetlusosalised vandeadvokaadi vahendusel esitada kassatsioonkaebuse
Riigikohtule 30 päeva jooksul otsuse kättetoimetamisest arvates.

Menetlusabi selgitus

TsMS § 218 lg 4 kohaselt võib hagimenetluses Riigikohtus menetlusosaline ise esitada
menetlusabi saamise taotluse. TsMS § 187 lg 6 kohaselt peab seaduses sätestatud tähtaja
järgimiseks tegema menetlusabi taotleja tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

Asjaolud

AP esitas 13.06.2014 Pärnu Maakohtusse hagi AK vastu, milles palus kostjalt välja mõista
sõiduki ostuhinna 2850 eurot, asjaga seotud kulutused 330,80 eurot, hagiavalduse esitamise
ajaks sissenõutavaks muutunud viivise 16,54 eurot ning jooksva viivise alates 13.06.2014.

Pooled sõlmisid 09.04.2014 sõiduki Ford Focus VIN-kood xxxxxx ostu-müügilepingu ning
hageja tasus kostjale sõiduki ostuhinna. Hageja tellis sõidukile diagnostika, mille 16.04.2014
vastuse kohaselt esinevad sõidukil tõsised puudused: vahetamist vajavad pihustid,
kõrgsurvepumba rõhuregulaator, generaatori rihmaseib. Lisaks tuvastati, et sõidukil on hiljuti
vigasid kustutatud, mis viitavad ka tahtlikule pettusele. Hageja esitas sõiduki müüjale
07.05.2014 müügilepingust taganemise avalduse ja soovib sõiduki kostjale tagastada ning
sellega seoses kostjalt tagasi saada ostusumma ning tekkinud kulutused.

Kostja vastus

Kostja hagi ei tunnistanud. Hageja ei ole tõendanud, et ostetud sõidukil oli selle üleandmisel
varjatud puudused. Hageja tutvus põhjalikult sõidukiga, sõiduk läbis tehnilise ülevaatuse.

Maakohtu põhjendused

30.10.2015 otsusega jättis Pärnu Maakohus hagi rahuldamata ja menetluskulu hageja kanda.

Poolte vahel puudus vaidlus selles, et HK müüs Paide Auto OÜ komisjonimüügi kaudu
kasutatud sõidukit Ford Focus VIN-koodiga xxxxx. Sõiduki müügikuulutuses oli kirjas, et
sõiduk on „väga korralik“, „väga heas korras“. Enne müügilepingu sõlmimist tegi hageja
sõidukiga proovisõidu ning korda tehti esimene juhipoolne pidur, mis oli peale jäänud. Samuti
ilmnes, et vahetamist vajavad piduriklotsid. Viimaste osas lepiti kokku, et kostja vähendab
sõiduki hinda ja hageja vahetab piduriklotsid ise.

09.04.2014 sõlmisid pooled müügilepingu, millega müüja kohustus ostjale üle andma sõiduki
ning ostja kohustus sõiduki vastu võtma ja tasuma ostuhinna 2850 eurot. Müügilepingus ei
märgitud, et sõidukil oleks mingeid puudusi. Kostja andis hagejale sõiduki üle, hageja võttis
sõiduki vastu ja tasus kostjale sõiduki ostuhinna täies ulatuses.

Hageja kandis pärast müügilepingu sõlmimist sõidukiga seoses kulusid: registreerimine 192,20
eurot, kindlustamine 51,62 eurot, tehniline ülevaatus 36 eurot, piduriklotside vahetus 21 eurot
ja diagnostika 30 eurot, kokku 330,80 eurot. 07.05.2014 esitas hageja kostjale avalduse
lepingust taganemiseks põhjusel, et sõiduk hommikuti „külmalt“ ei käivitu ja vajab 4055,90
eurot maksvat remonti.
Sõiduk on siiani hageja valduses; hageja on sõidukiga läbinud 1286 km. Kostja ei ole hagejale
sõiduki ostusummat tagastanud ega sõidukiga seotud kulutusi hüvitanud.

Hageja leidis, et kostja müüs talle lepingutingimustele mittevastava sõiduki, millel polnud
kokkulepitud omadusi. Kostja reklaamis autot kui väga heas seisukorras sõidukit, kuid juba
järgmise ja ülejärgmise päeva hommikul sõiduk koheselt ei käivitunud. Pärast mitmekordset
proovimist käivitus sõiduk suure sinise suitsu ja ebameeldiva lõhnaga. Sellest veast pidi kostja

                                                                                              2
eelnevalt teadma. Kuna müüja ei andnud hagejale töökorras ja lepingutingimustele vastavat
sõidukit, taganes hageja 07.05.2014 lepingust.

Kostja märkis, et enne ostmist tutvus hageja sõidukiga põhjalikult, tegi proovisõidu ning sõiduk
läbis ostmise päeval ka tehnilise ülevaatuse tulemusega „Tehniliselt korras“. Hageja oli juba
enne müügilepingu sõlmimist informeeritud, et sõidukil vajavad vahetamist piduriklotsid. Sel
põhjusel alandas müüja sõiduki müügihinda. Hageja väitis, et auto ei käivitunud, kuid ometi ta
kasutas seda. Alates ostmisest on hageja sõitnud sellega 1286 km. Ka diagnostika tegemisel
polnud probleeme auto käivitumisega. Hageja väited, et probleemide ilmnemisel informeeris ta
sellest koheselt kostjat, on paljasõnalised ega vasta tõele. Hageja helistas esimest korda
aprillikuu lõpus, s.o kolm nädalat pärast müügilepingu sõlmimist ning ütles, et tahab sõiduki
tagasi tuua, kuna masin käivitub raskustega. Samas keeldus hageja kostjaga probleemi üle
arutlemast. 07.05.2014 esitas kostjale avalduse müügilepingust taganemiseks ja kulutuste
hüvitamiseks. Sõiduk, mille hageja ostis, oli kasutuses olnud juba üle kümne aasta ning selle
läbisõit oli 210 000 kilomeetrit. Kasutatud sõiduki puhul tuleb mõistlikult arvestada sellega, et
asjal on senisest tavapärasest kasutamisest tingitud kulumine, mida uutel sarnastel sõidukitel
tõenäoliselt ei esine. Sõiduki kuluosad, milleks on ka pihustid, kõrgsurvepumba rõhuregulaator,
generaatori rihmaseib, võivad mistahes hetkel kehvemini toimida või hoopis töötamast lakata.

Võlaõigusseaduse § 217 lg 1 kohaselt peab ostjale üleantav asi vastama lepingutingimustele,
eelkõige koguse, kvaliteedi, liigi, kirjelduse ja pakendi osas. Lepingutingimustele peavad
vastama ka asja juurde kuuluvad dokumendid. Asi ei vasta muu hulgas lepingutingimustele, kui
asjal ei ole kokkulepitud omadusi. VÕS § 223 kohaselt loetakse müüjat müügilepingut oluliselt
rikkunuks muu hulgas ka siis, kui asja parandamine või asendamine ei ole võimalik või
ebaõnnestub või kui müüja keeldub õigustamatult asja parandamast või asendamast või ei tee
seda mõistliku aja jooksul pärast talle lepingutingimustele mittevastavusest teatamist. VÕS §
116 lg 1 annab lepingupoolele õigustuse lepingust taganeda juhul, kui teine lepingupool on
lepingust tulenevat kohustust oluliselt rikkunud. Rikkumised, mida eelkõige loetakse olulisteks
lepingurikkumisteks, on loetletud sama paragrahvi lõikes 2.

Hageja esitas sõidukil esinevate puuduste tõendamiseks J.R. Autoelekter OÜ dokumendi, mis
hagiavalduses märgitu kohaselt on remondikalkulatsioon. Hageja seletusest tulenevalt on
dokument koostatud sõidukile teostatud diagnostika põhjal. Dokumendist nähtub, et selle on
koostanud JR, kes on dokumendis avaldanud oma seisukohad diagnostika tulemuste kohta ja
koostanud remondikalkulatsiooni.

Kohus leidis, et asjaolu, et JR peab nimetatud dokumendis oluliseks oma seisukohta pihustite
osas kontrollida stendil, et ta kõrgsurvepumba rõhuregulaatori probleemi esinemist üksnes
kahtlustab ning kiuksu, mis käib läbi sõiduki käivitamisel ja seisma jätmisel, vaid oletab, et
seda teeb generaatori rihma seib, annab tunnistust et JR ka ise pole kindel, et sõidukil esinevad
tema poolt märgitud puudused. Autol vigade kustutamise osas ei selgu tõendist, millal ja
milliseid vigu on kustutatud ning neid asjaolusid ei osanud nimetada ka hageja.

Pelgalt kahtluste ja oletustena avaldatud seisukohad ei võimalda autol vigade esinemist
kindlaks teha. Kuna vaidlusalune sõiduk on varem olnud teise isiku valduses ja kasutuses, ei
saa ainuüksi asjaolu alusel, et autol on määratlemata ajal kustutatud määratlemata vigu, ka
tuvastada, et seda on teinud/teha lasknud kostja ning et kustutatud vead on seotud sõiduki
väidetava käivitumise probleemiga.

Isegi kui JRe poolt tõendis märgitud oletuslikud puudused sõidukil ka tegelikult esinevad, ei
ole hageja esitanud asjaolusid ega tõendeid, mille alusel saaks tuvastada, et nimetatud puudused

                                                                                               3
on sellised, mille tõttu ei ole sõidukiga liiklemine võimalik või lubatud. Asjaolule, et hageja
väited sõidukil puuduste esinemise kohta on tõendamata, osundas kostja menetluse käigus
korduvalt.

Riigikohus märkis lahendis 3-2-1-154-12, et masinate rikete ja detailide purunemise põhjusi ei
ole üldjuhul võimalik tuvastada muul viisil kui ekspertiisiga ning et eelkõige hagejal lasub
masina puuduste olemasolu ja nende põhjuste tõendamise kohustus.

Kirjalikus eelmenetluses olid pooled põhimõtteliselt ühel meelel, et sõidukil puuduste esinemist
on võimalik tuvastada ekspertiisiga. Samas leidsid mõlemad, et tõendamiskohustusest
tulenevalt peab ekspertiisi taotlema just vastaspool. Ka kohtuistungil käsitles kohus sama
teemat, kuid pooled oma seisukohtadest ei taganenud ning ekspertiisi määramist ei taotlenud.
Hageja jäi jätkuvalt seisukohale, et sõidukil esinevad puudused on tõendatud JR kirjeldatud
asjaoludega remondikalkulatsioonis.

Küll on tõendatud, et 09.04.2014 teostati sõidukile tehnoülevaatus, mille tulemus „Tehniliselt
korras“ on kantud sõiduki tehnoülevaatuse kontrollkaardile kehtivusega kuni 03.2016. Muu
hulgas on nimetatud kontrollkaardile märgitud ka „Heitmed: Diisel Ei suitse“. Uuritud tõendid
kinnitavad, et pärast auto ostmist on hageja seda sõitmiseks kasutanud ja sõitnud sellega 1286
km. Hageja seletuse kohaselt tundus talle, et ülevaatust ei tehtud põhjalikult. Ainuüksi hageja
paljasõnaline tunne ei anna alust seada kahtluse alla dokumenteeritud tõendi (kontrollkaart)
usaldusväärsust, muid tõendeid hageja ei esitanud.

Kohus leidis, kõiki uuritud tõendeid kogumis hinnates, et ei ole tõendatud, et kostja müüs
hagejale sõiduki, millel müümise hetkel esinesid sellised puudused, mille tõttu ei ole/ei olnud
võimalik sõidukit sihtotstarbeliselt kasutada. Sellest tulenevalt puudub alus lugeda kostjat
müügilepingut oluliselt rikkunuks. Seega puudus hagejal õigustus lepingust taganeda.

Kohus hageja hagi ei rahuldanud, sellest tulenevalt kannab menetluskulud hageja. Kostja teatas
kohtule, et temal menetluskulusid ei olnud.

Apellatsioonkaebus

Hageja palub tühistada maakohtu otsuse ja teha uue otsuse, millega hagi rahuldada.
Menetluskulud jätta vastustaja kanda.

Maakohus jättis hagi rahuldamata põhjusel, et kohtu hinnangul ei ole hageja tõendanud talle
kostja poolt müüdud sõidukil Ford Focus puuduste esinemist ning sõiduki puudusi ei tõenda
eriteadmistega isiku arvamus ja remondikalkulatsioon.

Riigikohus on korduvalt rõhutanud, et TsMS § 392 lg 1 p 4 järgi peab kohus eelmenetluses
välja selgitama muu hulgas tõendid, mida menetlusosalised esitavad oma faktiliste väidete
põhjendamiseks. Nõude kvalifitseerimisel tuleb kohtul selgeks teha, milliseid asjaolusid peavad
pooled tõendama. Kohus ei selgitanud hagejale vajadust esitada sõiduki puuduste osas
täiendavaid tõendeid, sh taotleda vastava ekspertiisi tegemist. Asja õigeks lahendamiseks tuleb
praegusel juhul usaldusväärselt tuvastada, kas sõidukil esinevad hageja väidetud tehnilised
vead/rikked, sh kas sõidukil esineb käivitamise probleem.

Kohus asus ebaõigele seisukohale, nagu ei tõendaks hageja poolt esitatud eriteadmistega isiku
arvamus sõidukil puuduste esinemist. JR arvamuses on üheselt tuvastatud, et sõidukil on
olulised rikked, mis vajavad kõrvaldamist. Juhul kui sõidukil rikkeid ei esineks, siis ei oleks

                                                                                              4
vajadust koostada remondikalkulatsiooni rikete kõrvaldamiseks. Seega on hageja poolt
tõendatud, et sõidukil esinevad olulised puudused, mille kõrvaldamise maksumus ületab
sõiduki ostuhinda.

Kostja ei vaielnud tegelikult vastu sellele, et sõidukil esinevad puudused ja
käivitamisprobleemid, samuti ei ole kostja vastu vaielnud hageja väitele, et kostja lasi enne
sõiduki käivitamist mingit vedelikku mootorisse. Kostja, käies hageja juures juulis 2014
sõidukit üle vaatamas, tuvastas ise, et sõiduk ei käivitu ning pidi eelduslikult olema sellest
probleemist juba varem teadlik, sest ta teadis täpselt, et sõiduki käivitamiseks tuleb lasta
vastavat vedelikku mootorisse.

Kohus kohaldas ebaõigesti materiaalõigust asudes seisukohale, nagu peaks hageja tõendama
lisaks puuduste esinemisele veel ka seda, et nende puuduste tõttu ei ole sõidukiga liiklemine
võimalik või lubatud. VÕS § 116 lg 1 kohaselt lepingupool võib lepingust taganeda, kui teine
lepingupool on lepingust tulenevat kohustust oluliselt rikkunud. VÕS § 116 lg 2 p 1 ja p 2
kohaselt olulise lepingurikkumisega on eelkõige tegemist, kui: 1) kohustuse rikkumise tõttu
jääb kahjustatud lepingupool olulisel määral ilma sellest, mida ta õigustatult lepingust lootis
ning 2) rikuti kohustust, mille täpne järgimine oli lepingust tulenevalt teise lepingupoole huvi
püsimise eelduseks lepingu täitmise vastu. Ka kasutatud sõiduki müügil tuleb tavapäraseks
pidada seda, et sõidukit peab olema võimalik käivitada, sest vastasel juhul ei ole võimalik
sõidukit reaalselt kasutada. Juhul kui sõidukit vahetult pärast müüki aga käivitada ei õnnestu,
siis on ilmne, et müüja on müünud lepingutingimustele mittevastava sõiduki. Kostja reklaamis
sõidukit kui „Väga korralik auto“ ja „Väga heas korras!!“, mistõttu sai ja pidi hageja eeldama,
et sõidukil ei ole mitte mingisuguseid puudusi, v.a. vajadus vahetada piduriklotsid, milles
pooled ka eelnevalt kokku leppisid. Olukorras, kus on selgunud, et sõidukit ei ole võimalik
käivitada ning selle remondikulud ületavad oluliselt ostuhinda, on ilmne, et kostja on
müügilepingut rikkunud. Müügilepingust taganemiseks ei pea hageja täiendavalt tõendama, et
sõiduki puudused on sellised, et nende tõttu ei ole sõidukiga liiklemine võimalik või lubatud,
kusjuures praegusel juhul ei olegi sõidukiga liiklemine võimalik, sest sõiduk ei käivitu.

Vaidlust ei ole selles, et müügilepingust taganemise formaalsed eeldused on täidetud, s.t. hageja
on kostjale 07.05.2014 edastanud müügilepingust taganemise avalduse ja kostja on selle kätte
saanud. Eelnevast nähtuvalt on täidetud ka taganemise materiaalsed eeldused, sest kostja on
müügilepingut oluliselt rikkunud, müües hagejale lepingutingimustele mittevastava asja.

Kohus andis ebaõige hinnangu sõiduki tehnoülevaatuse kontrollkaardile, asudes väärale
seisukohale, nagu tõendaks see sõidukil puuduste mitteesinemist. Sõiduki tehnoülevaatuse
eeskirja kohaselt kontrollitakse tehnoülevaatusel vaid eeskirja kohaselt nõutavaid teatud
peamisi sõiduki funktsioone ja osasid (s.o pidurid, rool, tuled, teljed, veljed, varustus,
heitgaasid). Samas ei teostata selle ülevaatuse käigus sõiduki ammendavat ülevaatust, sh ei
kontrollita selle käigus ei pihustite, kõrgsurvepumba ega hammasrihma korrasolekut, samuti ei
ole tehnoülevaatusel võimalik tuvastada, kas sõiduk üldse käivitub külma mootoriga või mitte.
Seega ei tõenda sõiduki tehnoülevaatuse läbimine, et sõidukil ei esineks hageja väidetud
puudusi.

Vastustaja seisukoht

Kostja palub jätta kaebuse rahuldamata.

Ringkonnakohtu seisukoht


                                                                                               5
Kolleegium leiab, et apellatsioonkaebuse väited ei anna piisavat alust maakohtu otsuse
tühistamiseks ja hagi rahuldamiseks.

Maakohtu otsuse põhjenduste kohaselt ei ole hageja tõendanud seda, et talle kostja poolt
müüdud sõiduk ei vastanud lepingutingimustele, seega ei ole alust rahuldada hageja VÕS §
188jj tulenevat tagasitäitmise ja kulutuste hüvitamise nõuet. Sellest tuleneb järeldus, et hageja
taganemisavaldus ei ole kehtiv. Maakohus on otsust põhjendades järginud TsMS § 442 lg. 8
nõudeid. Ringkonnakohus nõustub maakohtu otsuse põhjendustega ja TsMS § 654 lg. 6
kohaselt ei pea vajalikuks neid korrata.

Vastuseks apellatsioonkaebusele märgib ringkonnakohus järgmist.

Riigikohtu lahendis 3-2-1-41-15 on selgitatud, et kohus ei pea juba eelmenetluse käigus võtma
seisukohta, kas poole esitatud tõenditega on võimalik lugeda üks või teine asjaolu tõendatuks,
ja kohus ei riku eelmenetluse ülesandeid, kui annab meneltusosalise esitatud tõenditele
hinnangu kohtuotsuses. Hagimenetluses on poole kohustus tagada, et ta esitab piisavad tõendid
oma nõude rahuldamiseks. Asudes seisukohale, et menetlusosalise esitatud tõend on
ebausaldusväärne, annab kohus esitatud tõendile hinnangu; kohus võib sealjuures tugineda
asjaolule, mille esitas teine menetlusosaline.

Lahendis 3-2-1-41-15 on Riigikohus selgitanud, et hagimenetlus on oma põhiolemuselt võistlev
menetlus, kus lähtutakse poolte esitatust. Juhul, kui pooled ei vaidle nõude õigusliku aluse üle,
ning sellega nõustub ka kohus, siis ei ole kohtul kohustust selgitada pooltele
tõendamiskoormise jaotust ega seda, kas poole esitatud tõenditest piisab nõude rahuldamiseks.

Seega Riigikohtu kohtupraktika praegused seisukohad ei toeta apellandi väidet, mille kohaselt
maakohus rikkus selgituskohustust ja tegi hagi rahuldamata jättes üllatusliku otsuse.

Ringkonnakohus juhib tähelepani, et maakohus on kahel korral - 06.01.2015 (toimiku lk. 105)
ja 13.07.2015 (lk. 137) andnud pooltele täiendava tähtaja tõendite ja taotluste esitamiseks.

Asjakohatu on apellandi väide, mille kohaselt kostja „ei vaielnud tegelikult vastu, et sõidukil
esinevad puudused ja käivitusprobleemid, samuti hageja väitele, et kostja laskis enne sõiduki
käivitamist „mingit vedelikku“ mootorisse. Kui apellant mõtleb siinkohal hageja faktiväidete
omaksvõttu, siis kostja on vaielnud vastu sõidukil hageja märgitud puuduste olemasolule ja
toimikust ei nähtu kostja omaksvõttu hageja väitele selle kohta, et kostja, käies hageja juures
2014.a. juulis sõidukit üle vaatamas, tuvastas ise, et sõiduk ei käivitu muidu, kui lasta vastavat
vedelikku mootorisse.

Sõiduki tehnoülevaatuse kontrollkaardi andmeid hindas maakohus kogumis teiste tõenditega ja
nendest ei nähtu andmeid, mis kinnitaksid hageja väiteid sõiduki puuduste kohta, mistõttu on
põhjendamatu apellandi väide, et maakohus hindas seda tõendit ebaõigesti.

Maakohus, asudes otsuses seisukohale, et ei ole tõendatud sõidukil puuduste olemasolu, mille
tõttu ei ole võimalik autot sihipärastel kasutada, vastas sellega hageja väidetele ja sellega ei ole
kohus väljendanud seisukohta, et müügikuulutuses esitatud kinnitus sõiduki väga heast
seisukorrst ei kujuta endast müügilepingu (olulist) tingimust.

Seoses apellatsioonakaeuse rahudamata jätmisega jäävad poolte meneltuskulud
apellatisooniastmes apellandi kanda. Kostja ei ole ei maakohtus ega ka ringkonnakohtus


                                                                                                  6
esitanud oma meneltuskulude nimekirja ega taotlenud oma menetluskulude rahalist
kindlaksmääramist (väljamõistmist).




/allkirjastatud digitaalselt/

   Reet Allikvere                Ulvi Loonurm                    Tiit Kollom




                                                                               7
