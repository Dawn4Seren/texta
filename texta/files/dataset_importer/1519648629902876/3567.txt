                                                                                       1-16-8684




                             KOHTUOTSUS
                                  EESTI VABARIIGI NIMEL



 Kohus                            Harju Maakohus, Liivalaia kohtumaja

 Otsuse tegemise aeg ja koht       03. novembril 2016.a Tallinn

 Kriminaalasja number             1-16-8684 /16230200450/

 Kohtukoosseis                    Kohtunik Leili Raedla

 Kohtuistungi sekretär            Jane Põldoja

 Tõlk                             Oleg Zolotarjov

 Kohtuistungi aeg                 03. novembril 2016.a

 Kriminaalasi                     Ivan Kozenko süüdistuses KarS § 424 järgi kokkuleppe-
                                  menetluses

 Prokurör                         Leelo Känd

 Kaitsja                          Jugans Grossmann


Süüdistatav
IVAN KOZENKO - elukoht ja aadress: XXXX; isikukood: 36510090216; kodakondsus:
määratlemata; haridus: keskharidus; emakeel: vene keel; töökoht: XXXXOÜ, juhatuse liige; karistatus:
kriminaalkorras karistamata, kehtivaid väärteokaristusi ei ole; tõkendit kohaldatud ei ole; KrMS § 217
alusel kinni peetud 27.-28.05.2016.a s.o 2 päeva.


RESOLUTSIOON

Mõista Ivan Kozenko süüdi KarS § 424 järgi ja karistada teda vangistusega 5 (viis) kuud.

Kohaldades KarS § 68 lg 1 sätteid arvata karistusaja hulka eelvangistuses viibitud aeg 27.-
28.05.2016.a s.o 2 (kaks) päeva ning ärakandmisele kuulub vangistus 4 (neli) kuud ja 28
(kakskümmend kaheksa) päeva.
1-16-8684
KarS § 73 lg 1 ja 3 alusel jätta Ivan Kozenkole mõistetud vangistus tingimisi täielikult täitmisele
pööramata, kui süüdimõistetu ei pane 1 (ühe) aasta pikkuse katseaja jooksul toime uut tahtlikku
kuritegu.

Katseaja kulgemist arvestada kohtuotsuse kuulutamise päevast s.o. 3.novembrist 2016.a.

KarS § 50 lg 1 p 1 alusel võtta Ivan Kozenkolt ära mootorsõiduki juhtimise õigus 3 (kolmeks)
kuuks.

Liiklusseaduse § 127 alusel tuleb süüdimõistetul 5(viie) tööpäeva jooksul kohtuotsuse
jõustumisest arvates oma juhiluba loovutada Maanteeametile.

Mõista Ivan Kozenkolt välja KrMS § 175, § 179 ja § 180 alusel menetluskuludena riigituludesse:
  - sundraha II astme kuriteo toimepanemise 645 € (kuussada nelikümmend viis eurot);
  - kaitsjatasu summas 192 € (ükssada üheksakümmend kaks eurot).

KrMS § 180 lg 3 alusel menetluskulud 837 € tasuda kohtuotsuse jõustumisest arvates 6 (kuue) kuu
jooksul igakuiste maksetena, seega kuulub kuus tasumisele mitte vähem kui 139,50 eurot.
Väljamõistetud     menetluskulud        tasuda    Maksu-       ja    Tolliameti     arveldusarvele
EE351010052031000004             SEB      pangas,     EE502200221014193355            Swedbankis,
EE873300333499990003 Danske Bankis või EE401700017002872300 Nordea pangas.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Ivan Kozenko’t süüdistatakse selles, et tema tahtlikult juhtis 27.05.2016 kella 16.10 ajal Harjumaal
Vasalemma alevikus Ranna tee 8 juures suunaga Pärna tn poole mootorsõidukit Volkswagen
Transporter registreerimismärgiga XXXX, olles joobeseisundis (alkoholi väljahingatavas õhus,
lõplik tulemus 1,20 mg/l), rikkudes seeläbi LS § 69 lg 1 ja KorS § 36 lg 1 /Juht ei tohi olla
joobeseisundis. Joobeseisund on alkoholi, narkootilise või psühhotroopse aine või muu joovastava
aine tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides/ ning LS § 69 lg 2 p 1 /Alkoholijoobes
olevaks loetakse mootorsõidukijuht, trammijuht ja maastikusõidukijuht kui juhi ühes grammis
veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ nõudeid.
Ivan Kozenko pani toime mootorsõiduki joobeseisundis juhtimise, s.o KarS § 424 järgi
kvalifitseeritava kuriteo.

2
                                                                                        1-16-8684
KarS § 424 järgi ettenähtud kuriteo toimepanemise eest nõuab prokurör kohtus süüdistatava
karistamist vangistusega 5 /viis/ kuud.

KarS § 68 lg 1 alusel arvata karistuse hulka kahtlustatavana kinnipeetud olemise aeg 27.05.2016
kuni 28.05.2016 s.o 2 päeva ning lõplikuks karistuseks mõista vangistus 4 /neli/ kuud 28
/kakskümmend kaheksa/ päeva, mis jätta KarS § 73 lg 1 ja 3 alusel tingimisi täielikult täitmisele
pööramata, kui süüdimõistetu ei pane 1 /üks/ aasta pikkuse katseaja jooksul toime uut tahtlikku
kuritegu.

KarS § 50 lg 1 p 1 alusel võtta Ivan Kozenko´lt lisakaristusena ära mootorsõiduki juhtimise õigus
3 (kolm) kuuks.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.
Menetluskulud: Kaitsjatasu 168 eurot; prognoositav kaitsjatasu kohtus on 24 eurot; sundraha 645
eurot. KrMS § 175 lg 1 p 4 ja 9, § 179 lg 1 p 2 ning § 180 lg 1 alusel välja mõista Ivan Kozenkolt
riigieelarve tuludesse menetluskulud absoluutsummas 837 eurot. Menetluskulud tasuda 6 /kuus/
kuu jooksul alates kohtuotsuse jõustumisest.
Ivan Kozenko nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.


KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Ivan Kozenko
selgituse ja prokuröri arvamuse kokkuleppe kohta ning veendunud, et menetlusosalised jäävad
kokkuleppe juurde, asub seisukohale, et süüdistatav Ivan Kozenko on sõlmitud kokkuleppest aru
saanud ning sellega nõustunud ja kokkulepet sõlmides on süüdistatav väljendanud oma tõelist
tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Ivan Kozenko temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Ivan Kozenko süü
suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 837 eurot väljamõistmisele süüdis-
tatavalt ning seda 6 kuu jooksul. Arvestades kohtukulude suurust ei ole tal võimalik tasuda
kohtukulusid 1 kuu jooksul. Kohtukulude kohese tasumise kohustus tooks süüdistatavale kaasa
täitemenetluse, millega kaasnevad süüdistatavale lisakulud. Kohtu hinnangul on oluline, et
menetluskulud saaksid riigile mõistliku aja jooksul hüvitatud. Eeltoodut arvesse võttes tuleb
süüdistataval menetluskulud summas 837 € tasuda kohtuotsuse jõustumisest arvates 6 (kuue) kuu
jooksul igakuiste maksetena, seega kuulub kuus tasumisele mitte vähem kui 139,50 eurot.



/allkirjastatud digitaalselt/
Leili Raedla
Kohtunik




                                                                                                 3
