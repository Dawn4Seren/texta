                       KOHTUMÄÄRUS
Kohus                          Tallinna Ringkonnakohus
Määruse tegemise aeg ja koht   8. veebruar 2016. a, Tallinn, kirjalikus menetluses
Kriminaalasja number           1-15-2937

Kohtukoosseis                  Eesistuja Sten Lind, liikmed Meelika Aava ja Orvi Tali

Kriminaalasi                   Stanislav Maiste süüdistuses KarS § 200 lg 2 p 4, 6, 7, 8, 9
                               ja KarS § 255 lg 1 järgi;
                               Valeri Rõnnovi süüdistuses KarS § 200 lg 2 p 4, 6, 7 ja
                               KarS § 255 lg 1 järgi;
                               Andrei Plakani süüdistuses KarS § 200 lg 2 p 4, 6, 7, 8, 9 ja
                               KarS § 255 lg 1 järgi;
                               Andrei Rudnevi süüdistuses KarS § 200 lg 2 p 4, 6, 7, 8, 9 ja
                               KarS § 255 lg 1 järgi;
                               Juri Hohlovi süüdistuses KarS § 200 lg 2 p. 4, 6, 7, 8, 9;
                               KarS § 255 lg 1 ja KarS § 199 lg 2 p 7, 9 järgi
                               kokkuleppemenetluses
Vaidlustatud kohtulahend       Harju Maakohtu 30. novembri 2015. a määrus
                               menetluskulude väljamõistmise kohta
Määruskaebuse esitajad         Valeri Rõnnov (ik 36806220018) ja tema kaitsja advokaat
                               Gennadi Kull
Prokurör                       Rita Siniväli

RESOLUTSIOON
1.     Tühistada Harju Maakohtu 30. novembri 2015. a määrus osas, millega maakohus
jättis kindlaks määramata, et Valeri Rõnnov peab tasuma talt välja mõistetud
menetluskulud osade kaupa.
Määrata, et Valeri Rõnnov peab tasuma menetluskulud igakuiste 125,25 euro suuruste
maksetena 12 kuu jooksul ringkonnakohtu määruse jõustumisest.
2.      Muus osas jätta maakohtu määrus muutmata.
3.   Valeri Rõnnovi määruskaebus rahuldada osaliselt, tema kaitsja Gennadi Kulli
määruskaebus jätta rahuldamata.
4.      Määruskaebemenetluse kulu 12 eurot jätta riigi kanda.




                                                                                           1
Edasikaebamise kord
Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistatav võib määruskaebuse esitada advokaadist kaitsja
vahendusel.


ASJAOLUD JA MENETLUSE KÄIK
1.     Harju Maakohus mõistis 29.06.2015. a kokkuleppemenetluses tehtud otsusega Valeri
Rõnnovi KarS § 200 lg 2 p 4, 6, 7 ja KarS § 255 lg 1 järgi süüdi, mõistes talle kokkuleppes
ettenähtud karistuse.
Ühtlasi mõistis kohus Valeri Rõnnovilt välja määratud kaitsjale makstud tasu 528 eurot ning
sundraha 975 eurot, s.o kokku 1503 eurot.

2. Maakohtu otsuse peale esitas V. Rõnnov määruskaebused, milles taotles võimaldada tal
hüvitada menetluskulusid karistuse kandmise järgselt.

3.   Tallinna Ringkonnakohus saatis 16.10.2015. a määrusega kriminaalasja Harju
Maakohtule menetluskulude osas seisukoha võtmiseks.


4.      30.11.2015. a tegi maakohus määruse, millega mõistis Valeri Rõnnovilt välja määratud
kaitsjale makstud tasu 528 eurot ning sundraha 975 eurot, s.o kokku 1503 eurot.


5.     Maakohtu määruse peale esitasid määruskaebused V. Rõnnov ja tema kaitsja G. Kull.

5.1    V. Rõnnov taotleb määruskaebuses, et tema menetluskulude tasumise tähtaega
pikendataks karistuse lõpuni, kuna ta kannab vangistust, ei tööta ning ta kontol ei ole varalisi
vahendeid.


5.2     V. Rõnnovi kaitsja esitas määruskaebuse, milles taotles V. Rõnnovilt välja mõistetud
menetluskulude osaliselt riigi kanda jätmist ning hagi rahuldamata jätmist.
V. Rõnnovilt välja mõistetud menetluskulud tuleks jätta osaliselt riigi kanda, kuna vangla ei
suuda tagada V. Rõnnovile kindlat töökohta ja teenistust, millest saaks menetluskulusid tasuda.
Kaitsja märgib, et V. Rõnnov sõlmis kokkuleppe karistuse liigi ja määra osas. Süüdistatavale
selgitati menetluskulude ja sundraha ning tsiviilhagide tasumise kohustust, samuti aga seda, et
sundraha ja menetluskulud ei kuulu KrMS § 245 kohaselt kokkuleppe sisusse. Eeltoodust
tuleneb, et V. Rõnnov ei saanud kokkuleppe sõlmimisel aru, milliseid kulutusi ta peab kandma.

Lisaks eelnevale märgib kaitsja määruskaebuses, et kohus mõistis Valeri Rõnnovilt ja Juri
Hohlovilt solidaarselt kannatanu Erda Kaubandus OÜ kasuks välja 50 268, 32 eurot.
Tsiviilhagi rahuldamisel lähtus kohus hageja nõudest. V. Rõnnov leiab, et kannatanu poolt


                                                                                              2
esitatud kahju suurus ei vasta tegelikult tekitatud kahjule, vaid kahju sisse arvati ka esemete
müügist saadav kasum.


Ringkonnakohus jättis kaitsja määruskaebuse 22.01.2016. a määrusega tsiviilhagi
vaidlustamise osas läbi vaatamata, kuna vaidlustatud määruses ei ole tsiviilhagiga seonduvat
käsitletud. Tsiviilhagi, millele määruskaebuses viidatakse, lahendas Harju Maakohus
29.06.2015. a otsusega.


6.     Määruskaebustele esitas kirjaliku vastuse prokurör R. Siniväli, kes leiab, et
ringkonnakohus peab tegema maakohtu määruse resolutsioonis paranduse, mille kohaselt peab
V. Rõnnov tasuma menetluskulud ühe aasta jooksul kohtuotsuse jõustumisest. Muus osas
prokurör kaebusi põhjendatuks ei pea.

Prokurör leiab, et kaitsja väljub esitatud kaebuses uue taotluse esitamisel kaitsealusega
kokkulepitud piiridest ja käitub pahatahtlikult, luues põhjendamatult juurde uusi kulutusi.
Kaitsja ei vaielnud eeluurimisel, kokkuleppe sõlmimisel ega maakohtu istungil
menetluskuludele vastu. V. Rõnnov on korduvalt taotlenud vaid kulude ajatamist, jäädes
prokuröriga sõlmitud kokkuleppe juurde. Prokurör selgitas V. Rõnnovile kokkuleppe
sõlmimisel menetluskulude ja sundraha tasumise kohustust. Prokurör selgitas ka seda, et
sundraha ja menetluskulud ei kuulu KrMS § 245 kohaselt käesoleva kokkuleppe sisusse ning
süüdistatav on õigus taotleda kuludest osalist vabastamist ja/või ajatamist või osadena tasumist.

Kuigi maakohtu istungil taotles V. Rõnnov menetluskulude ajatamist 1 aasta peale, jättis
maakohus otsusega põhjendamatult menetluskulud ajatamata.

05.10.2015 esitas Rõnnov otsuse peale taotluse, milles taotles kohtukulude ajatamist,
edasilükkamist ajaks, kui ta vabaneb ja 07.10.2015 samasisulise määruskaebuse.
Prokurör märgib, et sellel taotlusel puudus osaliselt seaduslik alus, sest kohus ei saa määrata
kulude tasumise alustamist V. Rõnnovi vabanemise päevast.

Tallinna Ringkonnakohtu 16.10.2015.a määrusega saadeti kriminaalasi Harju Maakohtule sama
kohtu 29.06.2015 otsusele kriminaalasjas nr 1-15-2937 menetluskulude osas seisukoha võtuks.
30.11.2015 tegi Harju Maakohus määruse, mille kirjeldavas osas pidas kohus põhjendatuks
väljamõistetud menetluskulude osas kohaldada KrMS § 180 lg. 3 sätteid ning määras kõikidelt
süüdimõistetutelt väljamõistetud menetluskulud hüvitamisele 12 kuu jooksul. Määruse
resolutiivosast seda aga välja lugeda ei saa.


RINGKONNAKOHTU SEISUKOHT

7.     Kuna käesoleval juhul on kokkulepe sõlmitud enne 29.03.2015, kui jõustus KrMS § 245
lg 1 p 12, mille kohaselt tuleb süüdistatava poolt hüvitatavad kriminaalmenetluse kulud
märkida kokkuleppes. Sellest tulenevalt ei olnud see, millised kriminaalmenetluse kulud
süüdistatav peab tasuma, kokkuleppe osa, ning süüdistataval ja tema kaitsjal oli õigus

                                                                                               3
maakohtus taotleda nii menetluskulude ositi tasumise võimaldamist kui nende osalist riigi
kanda jätmist. Sel põhjusel oli süüdistataval ja tema kaitsjal ka õigus maakohtu menetluskulusid
puudutavat otsustust määruskaebe korras vaidlustada.
Prokuröriga tuleb nõustuda aga selles, et maakohtu istungi protokolli kohaselt ei ole süüdistatav
ega tema kaitsja maakohtule esitanud taotlust jätta menetluskulud osaliselt riigi kanda. Kuna
V. Rõnnovilt välja mõistetud menetluskulud koosnevad sundrahast, mille suurus on määratud
seadusega, ja riigi õigusabi osutanud kaitsja tasust, mille suurus sõltub kaitsja esitatud
taotlustest, oli süüdistataval ja kaitsjal vähemalt üldjoontes ülevaade sellest, milliseks
menetluskulud kujunevad. Seega jääb arusaamatuks, miks ei esitanud kaitsja vastavat taotlust
juba maakohtus, vaid teeb seda esmakordselt alles määruskaebuses.
Kaitsja on taotlenud menetluskulude osalist riigi kanda jätmist põhjendusega, et vangla ei taga
V. Rõnnovile kindlat töökohta ja teenistust, millest saaks menetluskulusid tasuda.
Väljakujunenud kohtupraktika kohaselt ei tähenda aga ainuüksi isiku viibimine vangistuses
seda, et ta ei ole võimeline menetluskulusid tasuma, kuna VangS § 38 lg 1 kohaselt kindlustab
vanglateenistus võimaluse korral kinnipeetava tööga, arvestades kinnipeetava füüsilisi ja
vaimseid võimeid ning oskusi ning kui kinnipeetavat ei ole võimalik tööga kindlustada,
rakendatakse teda võimaluse korral vangla majandustöödel. Ka ei näita seda, kas isik on
võimeline tasuma menetluskulusid, ainuüksi see, kas tal on jätkuvalt olemas püsiv sissetulek,
vaid arvestada tuleb isiku varalisi vahendeid tervikuna. Seejuures on menetluskulude riigi
kanda jätmise taotleja tõendada, et süüdlasel puudub menetluskulude tasumiseks vara (vt
Riigikohtu kriminaalkolleegiumi määrus kriminaalasjas nr 3-1-1-105-12, p 7). Käesoleval juhul
ühtegi sellekohast tõendit esitanud ei ole. Sellest tulenevalt jätab ringkonnakohus kaitsja
taotluse jätta V. Rõnnovilt välja mõistetud menetluskulud osaliselt riigi kanda, rahuldamata.

8.      V. Rõnnov ise on taotlenud seda, et tal võimaldataks menetluskulusid tasuda pärast
vanglast vabanemist. Kriminaalmenetluse seadustik seda teha ei võimalda. KrMS § 183 lg 3
kohaselt saab kohus määrata, et menetluskulud tuleb tasuda osade kaupa, kuid ei saa lükata
menetluskulude tasumise tähtaega edasi.
Seoses kohtu õigusega määrata, et menetluskulud tuleb tasuda osade kaupa, tuleb nõustuda
prokuröriga, et maakohtu määruses on vastuolu määruse põhiosa ja resolutsiooni vahel:
põhiosas on märgitud, et kohus peab vajalikuks võimaldada süüdlastel tasuda menetluskulusid
osade kaupa, kuid kohtuotsuse resolutiivosas ei ole määratud, et menetluskulud tuleb tasuda
osade kaupa. Ringkonnakohus märgib, et menetluskulude osade kaupa tasumise võimaldamine
on kohtu otsustus ja peab seega kajastuma otsuse või määruse resolutiivosas. Seda otsustust ei
asenda süüdlasele eraldi dokumendis saadetav maksegraafik, kuna maksegraafik ise
koostatakse kohtulahendi alusel ning seega peab info selle kohta, et süüdlane võib maksta
menetluskulusid osade kaupa, koos juhisega, mis tähtaegadeks menetluskulud tuleb tasuda,
nähtuma kohtulahendi resolutiivosast.
Ringkonnakohus leiab, et kirjeldatud vastuolu puhul on tegemist kriminaalmenetlusõiguse
olulise rikkumisega KrMS § 339 lg 2 tähenduses ning selle vea saab ringkonnakohus ise
kõrvaldada. Tegemist ei ole KrMS § 339 lg 1 p-s 8 sätestatud olulise menetlusõiguse
rikkumisega, kuna vastuolu ei puuduta KrMS §-s 62 nimetatud tõendamiseseme asjaolusid
puudutava vastuoluga.


                                                                                               4
Arvestades, et V. Rõnnov on ise maakohtu istungil taotlenud menetluskulude ositi tasumise
võimaldamist, leiab ringkonnakohus, et V. Rõnnovile tuleb anda võimalus tasuda
menetluskulusid igakuiste 125,25 euro suuruste maksetena 12 kuu jooksul ringkonnakohtu
määruse jõustumisest. Kohtupraktikas ei peeta reeglina põhjendatuks 1 aastast pikema tähtaja
määramist, kuna süüdistatava huvidest lähtuv pikem tähtaeg võib kahjustada teiste isikute
huvisid. Riigikohtu praktikas kohaselt ei ole vanglas viibimine selline erandlik asjaolu, mis
annaks alust pikendada kriminaalmenetluse kulude tasumise tähtaega üle ühe aasta (vt
Riigikohtu kriminaalkolleegiumi määrus kriminaalasjas nr 3-1-1-109-13 p 9).

9.     Eelnevast tulenevalt ning tuginedes KrMS § 390 lg 1 ja § 337 lg 1 p 4, § 338 p 3 tühistab
ringkonnakohus Harju Maakohtu määruse osas, millega maakohus jättis kindlaks määramata,
et V. Rõnnov peab tasuma talt välja mõistetud menetluskulud osade kaupa. Ringkonnakohus
määrab, et V. Rõnnov peab tasuma menetluskulud igakuiste 125,25 euro suuruste maksetena
12 kuu jooksul ringkonnakohtu määruse jõustumisest. Muus osas jätab ringkonnakohus
maakohtu määruse muutmata. V. Rõnnovi määruskaebuse rahuldab kohus sellega osaliselt,
tema kaitsja G. Kulli määruskaebuse jätab ringkonnakohus rahuldamata.
V. Rõnnovi kaitsja G. Kull on esitanud taotluse määruskaebuse esitamise eest 24 euro suuruse
tasu saamiseks. Ringkonnakohus rahuldas taotluse osaliselt, s.o 10 euro ulatuses, millele
lisandub käibemaks 2 eurot. Vastavalt KrMS § 187 lg-le 1 jäävad menetluskulud riigi kanda.


Sten Lind                            Meelika Aava                                 Orvi Tali

/allkirjastatud digitaalselt/




                                                                                              5
