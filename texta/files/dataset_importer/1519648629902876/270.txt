                                                                                1-16-6605




                            KOHTUMÄÄRUS
Kohus                               Viru Maakohus

Määruse tegemise aeg ja koht        22. detsember 2016, Narva kohtumaja

Kriminaalasja number                1-16-6605 (14240101689)

Täitmiskohtunik                     Mari-Liis Avikson (kirjalikus menetluses)

Asi                                 Viru Vangla kriminaalhooldusosakonna Jõhvi esinduse
                                    kriminaalhooldusametnik Ando Pajo erakorraline
                                    ettekanne nr 8-3/37348-1 Marko Leiusi suhtes

Hooldusalune                        Marko Leius
                                    Elukoht: xxx, isikukood: 39109062213, Eesti Vabariigi
                                    kodanik, keskeriharidus, emakeel - vene keel, töökoht
                                    puudub.
                                    Varem kriminaalkorras karistatud 3-l korral, neist
                                    viimane:
                                    - 13.09.2016 Viru Maakohtu Narva kohtumaja poolt
                                    KarS § 121 lg 1 järgi, KarS § 68 lg 1 alusel
                                    vangistusega 5 kuud 27 päeva, mis asendati 177 tunni
                                    üldkasuliku tööga, täitmise tähtaega 1 aasta.
RESOLUTSIOON

KarS § 75 lg 2 p 8 alusel määrata Marko Leiusile Viru Maakohtu Narva kohtumaja
13.09.2016 kohtuotsuse järgi kriminaalasjas nr 1-16-6605 täiendav kohustus - osaleda
sotsiaalprogrammis „Eluviisitreening“.

Määrus saata Marko Leiusile ja Viru Vangla Kriminaalhooldusosakonna Jõhvi talitusele.

Edasikaebamise kord

Kohtumäärusele võib esitada määruskaebuse Tartu Ringkonnakohtule Viru Maakohtu Narva
kohtumaja kaudu 15 päeva jooksul alates päevast, mil isik sai kohtumäärusest teada või pidi
teada saama.


Asjaolud

Viru Maakohtu Narva kohtumaja 13.09.2016 kohtuotsusega kriminaalasjas nr 1-16-6605
tunnistati Marko Leius süüdi KarS § 121 lg 1 järgi ja mõisteti talle karistuseks 6 (kuus) kuud

                                                                                            1
                                                                                1-16-6605

vangistust. KarS § 68 lg 1 alusel arvati karistusaja hulka eelvangistuses viibitud aeg
02.05.2014 – 04.05.2014, s.o 3 (kolm) päeva ning lõplikuks karistuseks mõisteti 5 (viis) kuud
ja 27 (kakskümmend seitse) päeva vangistust. KarS § 69 lg 1 alusel asendati Marko Leiusele
mõistetud karistus, 5 (viis) kuud ja 27 (kakskümmend seitse) päeva vangistust, üldkasuliku
tööga 177 (ükssada seitsekümmend seitse) tunni ulatuses. Üldkasuliku töö tegemise tähtajaks
määrati 1 (üks) aasta. KarS § 69 lg 4 alusel allutati Marko Leiusi üldkasuliku töö tegemise
ajal Viru Vangla kriminaalhooldusosakonna juhataja poolt määratava kriminaalhooldaja
käitumiskontrollile ja kohustati teda järgima KarS § 75 lg 1 toodud kontrollnõudeid. KarS §
75 lg 2 p 2 alusel kohustati Marko Leiusi käitumiskontrolli ajal mitte tarvitama alkoholi. Viru
Maakohtu 13.09.2016 kohtuotsus jõustus 29.09.2016.

20.12.2016 saabus Viru Maakohtu Narva kohtumajja erakorraline ettekanne Marko Leiusi
suhtes. KarS § 74 lg 4, § 75 lg 2 p 8 alusel tegi kriminaalhooldusametnik ettepaneku määrata
Marko Leiusile täiendav kohustus - osaleda sotsiaalprogrammis "Eluviisitreening".

Erakorralisest ettekandest nähtub, et Marko Leius ei allu kohustusele mitte tarvitada alkoholi.
Kriminaalhooldusametnik sai Politsei- ja Piirivalveametist informatsiooni millest selgus, et
Marko Leiusel tuvastati 02.12.2016 kell 01:17 indikaatorvahendiga Alcoquant 6020 plus nr
A406284 (kalibreeritud kuni 06.04.2017) alkoholijoove. Test osutus positiivseks. Näit 1,19
mg/l kohta.

19.12.2016 kriminaalhooldusametnikule antud kirjalikus seletuses põhjendas Marko Leius
sellega, et 02.12.2016 olin oma kodus ja magasin. Tuli koju politsei valju muusika pärast
korteris ja kontrolliti minu alkoholijoovet. Jõin enne seda õlut Dizel 5,2 %. Olen nõus läbima
rikkumise eest sotsiaalprogrammi Eluviisitreening.

Esimesel registreerimisel 13.09.2016 kriminaalhooldusametniku poolt selgitati Marko
Leiusele kriminaalhoolduse põhimõtteid ja töökorraldust ning ÜKT eesmärki ja tingimusi.
Talle selgitati ka üldkasuliku töö tegija õigusi ja kohustusi karistuse asendamisel üldkasuliku
tööga (allkirjastatud) ja üldkasuliku töö tegemist takistavatest asjaoludest teavitamise korda.
Hooldusalusele on selgitatud, millised on üldkasulikust tööst kõrvalehoidmise tagajärjed ja
erakorralise ettekande koostamise ning läbivaatamise korda. Marko Leiusele on tutvustatud
ÜKT esmast ajakava ja tema poolt allkirjastatud. 25.10.2016 registreerimisel oli koostatud
ÜKT ajakava 8 tunni ÜKT sooritamiseks Sillamäe Kutsekoolis 26.10.2016 ja 01.11.2016.
Hooldusalune sooritas 8 tundi. 22.11.2016 registreerimisel oli koostatud ÜKT ajakava 12
tunni ÜKT sooritamiseks AKEL adventkirikus 22.11.2016 ja 23.11.2016. Hooldusalune
sooritas 12 tundi. 19.12.2016 registreerimisel oli koostatud ÜKT ajakava 19 tunni ÜKT
sooritamiseks AKEL adventkirikus ajavahemikus 19.12.2016-22.12.2016. Üldkasulik töö on
sooritamisel. Marko Leius on sooritanud talle täitmiseks määratud 177 tunnist üldkasulikust
tööst 20 tundi ja tegemata on 157 tundi. Marko Leiusele on määratud xxx Ta on alates
17.11.2016 tööotsijana arvel Eesti Töötukassas. Marko Leius tunnistab oma seaduse
rikkumist, kahetseb tehtut ja lubab, et rohkem tema poolt rikkumisi ei tule. Hooldusalune
andis oma nõusoleku läbida sotsiaalprogramm Eluviisitreening. Leian, et talle tuleb anda
võimalus õigete järelduste tegemiseks. Karistusregistri andmetel Marko Leius uusi
väärtegusid sooritanud ei ole. Kis2.kohus.ee andmetel ei ole talle uusi süüdistusandmeid
esitatud.




                                                                                             2
                                                                               1-16-6605

Maakohtu seisukoht

Kohus     leiab,  et   Viru    Vangla kriminaalhooldusosakonna Jõhvi  esinduse
kriminaalhooldusametniku taotlus Marko Leiuse suhtes on põhjendatud ja kuulub
rahuldamisele.

KarS § 69 lg 6 sätestab, et juhul, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. Aresti või vangistuse täitmisele pööramisel
arvestatakse karistusest kantuks süüdlase tehtud üldkasulik töö, mille üks tund võrdub ühe
päeva aresti või vangistusega.
KarS § 427 lg 1 tulenevalt KarS § 75 lg 3 kohaselt süüdimõistetule täiendavate kohustuste
määramise otsustab süüdimõistetu elukoha järgse maakohtu täitmiskohtunik oma määrusega.

On tuvastatud, et kriminaalhooldusalune Marko Leius rikkus kohtu poolt määratud
lisakohustust – mitte tarvitada alkoholi. Ta seletas, et 02.02.2016 tarvitas õlut Dizel 5,2 %.
Sellega rikkus ta KarS § 75 lg 2 p 2.

Marko Leius tunnistas oma süüd, kahetses tehtut. Kriminaalhooldusametnik leidis, et Marko
Leiuse suhtes vangistuse täitmisele pööramine ei ole käesoleval ajal otstarbekas. Märkimist
väärib ka see, et Marko Leius on teisi kohtu poolt määratud kontrollnõudeid täitnud
korrektselt ning teinud koostööd kriminaalhooldajaga.

Sotsiaalabiprogrammis osalemine aitab omandada, arendada ja rakendada mitmesuguseid
sotsiaalsete probleemide lahendamisega seotud oskusi, mis aitavad süüdimõistetul elus
seadusekuulekalt toime tulla.

Tulenevalt eeltoodust annab kohus süüdlasele võimaluse tõestada, et tal on piisav
motivatsioon ja tahtmine muutuda ning käituda edaspidi seaduskuulekalt. Seega paneb kohus
KarS § 75 lg 3 alusel Marko Leiusele käitumiskontrolli ajal täiendava kohustuse vastavalt
KarS § 75 lg 2 p 8 osaleda sotsiaalprogrammis.


/allkirjastatud digitaalselt/

Mari-Liis Avikson
Täitmiskohtunik




                                                                                            3
