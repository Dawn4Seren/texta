                        KOHTUMÄÄRUS
Kohus                             Tallinna Halduskohus
Kohtunik                          Reelika Lind
Määruse tegemise aeg ja koht      27. detsember 2016, Tallinn
Haldusasja number                 3-16-1544
Haldusasi                         S.-E. T. kaebus Tartu Vanglalt mittevaralise kahju hüvitise
                                  väljamõistmiseks
Menetlustoiming                   Kaebuse tagastamine

RESOLUTSIOON
Tagastada S.-E. T. kaebus.


EDASIKAEBAMISE KORD
Määruse peale saab esitada Tallinna Halduskohtu kaudu määruskaebuse Tallinna
Ringkonnakohtule     15    päeva    jooksul    määruse      kättetoimetamisest arvates
(halduskohtumenetluse seadustiku (HKMS) § 121 lg 4, § 204 lg-d 1 ja 2).


ASJAOLUD
1. S.-E. T. (kaebaja) esitas 01.08.2016 Tallinna Halduskohtule kaebuse Tartu Vanglalt
mittevaralise kahju hüvitise 2000 eurot väljamõistmiseks. Samuti esitas kaebaja menetlusabi
taotluse, paludes end vabastada riigilõivu tasumisest.
2. Tallinna Halduskohus jättis 16.08.2016 määrusega kaebaja menetlusabi taotluse
rahuldamata ja kaebuse käiguta ning andis kaebajale 10-päevase tähtaja määruse jõustumisest
arvates 60 euro suuruse riigilõivu tasumiseks. Kohus hoiatas, et kaebuse puuduse kõrvaldamata
jätmisel tagastab kohus kaebuse selle esitajale.
3. Tallinna Ringkonnakohus jättis 26.08.2016 määrusega kaebaja               määruskaebuse
rahuldamata ja halduskohtu 16.08.2016 määruse muutmata.
4. Riigikohus tagastas 12.12.2016 määrusega määruskaebuse selle esitajale, sest kaebaja ei
tasunud nõutavat kautsjoni.


KOHTU PÕHJENDUSED
5. Halduskohtu 16.08.2016 määrus jõustus 12.12.2016, mil Riigikohus tagastas kaebaja
määruskaebuse. Seega tulnuks kaebajal tasuda riigilõiv hiljemalt 22.12.2016. Kaebaja ei ole
kuni praeguse määruse tegemiseni riigilõivu tasunud. Seega tuleb kaebus kaebajale HKMS
§ 114 lg 2 ja § 121 lg 1 p 2 alusel läbi vaatamatult tagastada.
                                                                           3-16-1544

6. HKMS § 43 lg 2 järgi ei võta kaebuse tagastamine õigust pöörduda uuesti kohtusse.
Kaebuse tagastamisel loetakse, et kaebus ei ole kohtu menetluses olnud.


/allkirjastatud digitaalselt/
Reelika Lind
Kohtunik




                                                                                2(2)
