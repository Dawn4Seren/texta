                            KOHTUMÄÄRUS
Kohus                           Viru Maakohus
Kriminaalasja number            1-12-3832
Määruse tegemise aeg ja koht    6. aprill 2016, Jõhvi kohtumaja
Kohtunik                        Deniss Minzatov
                                kirjalikus menetluses
Menetlustoiming                 Viru Vangla kriminaalhooldusosakonna 1.04.2016
                                erakorralise ettekande lahendamine Priit Pungastele Viru
                                Maakohtu 11.02.2016 määrusega määratud katseajaks
                                lisakohustuse määramiseks
Süüdimõistetu                   Priit Pungaste, isikukood 38206172234,
                                xxx
RESOLUTSIOON                    Juhindudes KarS § 76 lg 7, KrMS § 427, § 432, kohus
                                       MÄÄRAS
1. Rahuldada kriminaalhooldusametniku taotlus süüdimõistetu Priit Pungaste’le
   täiendava kohustuse määramiseks.
2. Määrata süüdimõistetu Priit Pungaste’le Viru Maakohtu 11.02.2016 määrusega nr 1-
   12-3832 mõistetud katseajaks täiendavad kohustus – läbida alkoholivastane ravi
   hiljemalt 1.05.2016.
3. Saata kohtumääruse ärakiri Priit Pungaste’le ja Viru Vangla
   kriminaalhooldusosakonda.

Edasikaebamise kord
Määruse peale võib esitada määrusekaebuse Viru Maakohtule 15 päeva jooksul, alates päevast,
mil isik sai määrusest teada, või pidi teada saama.

ASJAOLUD

Viru Maakohtu 10.07.2012 kohtuotsusega nr 1-12-3832 tunnistati Priit Pungaste süüdi KarS §
121 järgi ning KrMS § 238 lg 2 ning KarS § 65 lg 2 alusel karistati 5 aasta 1 kuulise
vangistusega.

Viru Maakohtu 11.02.2016 määrusega Priit Pungaste vabastati tingimisi enne tähtaega temale
Viru Maakohtu 10.07.2012 otsusega mõistetud karistuse kandmisest katseajaga 6 kuud ja
määrates teda kriminaalhooldusametniku järelevalve alla kohustades katseajal järgima KarS §
75 lg 1 p 1-6 ja lg 2 p 2, 4, 7 ja 8 sätestatud kontrollnõudeid ja kohustusi.

Viru Vangla kriminaalhooldusosakonna Jõhvi esinduse kriminaalhooldusametnik esitas Viru
Maakohtule erakorralise ettekande, milles palus määrata Priit Pungastele lisakohustus - läbida
alkoholivastane ravi hiljemalt 01.05.2016.
xxx registreerimise käigus, tuvastati Priit Pungastel alkomeetriga Alcovisor MarkX2 SN: 120355
alkoholijoove 0,495 mg/l .
Oma taolise käitumisega rikkus Priit Pungaste KarS § 75 lg 2 p 2 määratud kohustust – mitte
tarvitada alkoholi.



                                                                                       1(2)
24.03.2016 seletuses kirjutas Priit Pungaste, et ööl vastu 24.03.2016 tarvitas kodus kell 00:00-
00.30 kaks klaasi viina õunamahlaga. Kahetseb tehtut. Palub kohtul mitte saata teda
kinnipidamiskohta vaid anda võimalus läbida alkoholivastane xxx.

Esmakohtumisel, mis toimus 04.03.2016 selgitati Priit Pungastele kriminaalhooldusaluse
õiguseid ja kohustusi ning katseaja tingimiste rikkumisest tuleneda võivaid tagajärgi. Priit
Pungaste kinnitas oma allkirjaga, et õigused ja kohustused on talle arusaadavad.
14.03.2016 võttis Priit Pungaste ennast töötuna arvele Eesti Töötukassas.
14.03.2016 teostati Priit Pungaste elukohta kodukülastus. Priit Pungaste oli kodus.
24.03.2016 registreerimise käigus oli tunda alkoholilõhna. Esialgselt Priit Pungaste eitas alkoholi
tarvitamist. Peale joobe alkomeetriga kontrollimist tunnistas ta alkoholi tarvitamist, kahetses
tehtut, selgitas, et on valmis läbima alkoholivastast ravi.


KOHTU SEISUKOHT

Kohus, tutvunud erakorralise ettekandega ja sellele lisatud materjalidega, leiab, et
kriminaalhooldusametniku ettepanek on põhjendatud ja kuulub rahuldamisele. Priit Pungaste’le
tuleb määrata täiendav kohustus - läbida alkoholivastane ravi hiljemalt 01.05.2016.

KrMS § 432 lg 1 kohaselt kohtulahendi täitmisega seonduvad küsimused, mis ei käsitle
vabaduse võtmist, lahendab täitmiskohtunik määrusega kirjalikus menetluses kohtumenetluse
pooli kohtusse kutsumata. Kohus lahendab esitatud erakorralise ettekande kirjalikus menetluses.

Vastavalt KarS § 76 lg 7 kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult
hoiatada või kohus määrata täiendavaid kohustusi vastavalt käesoleva seadustiku § 75 lõikes 2
sätestatule, pikendada käitumiskontrolli aega kuni katseaja lõpuni või pöörata kandmata jäänud
karistuse osa täitmisele.

Süüdimõistetu on katseajal rikkunud kohtumäärusega määratud nõuet – mitte tarvitada alkoholi,
rikkudes seega karistuse kandmisest vabastamise tingimusi.

Kohus leiab, et kuna kriminaalhooldus on alles algusstaadiumis, rikkumine on seotud temal
sõltuvusprobleemiga, ning süüdimõistetu on motiveeritud oma eluviisi muutmiseks ei ole
otstarbekas pöörata mõistetud karistus täitmisele, vaid tuleb määrata kriminaalhooldusalusele
täiendav kohustus - läbida alkoholivastane ravi hiljemalt 01.05.2016.


/allkirjastatud digitaalselt/
Deniss Minzatov
kohtunik




                                                                                              2(2)
