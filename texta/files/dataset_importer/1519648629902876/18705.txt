                                                                                             1



                                                                    Kriminaalasi nr 1-15-9602




                                    KOHTUMÄÄRUS

11. aprillil 2016 Viru Maakohus koosseisus
kohtunik                  Heli Väinaste
sekretäri                 Enjar Malm                                          juuresolekul
avalikul kohtuistungil Rakvere kohtumajas läbi vaadanud Viru Vangla kolmanda üksuse Viru
piirkonna kriminaalhooldusametniku Viktoria Tammoja erakorralise ettekande Jarmo Lubbi’le
mõistetud ja ärakandmata vangistuse täitmisele pööramiseks,

                                     t e g i k i n d l a k s:

Viru Maakohtu kohtuotsusega nr 1-15-9602 17.11.2015 tunnistati Jarmo Lubbi süüdi KarS §
4231 järgi ning karistuseks mõisteti 4 (neli) kuud vangistust. KarS § 65 lg 2 alusel suurendati
mõistetud karistust Viru Maakohtu 09.07.2015 kohtuotsuse järgi mõistetud karistuse
ärakandmata osa 11 (üksteist) kuud 28 päeva vangistust võrra ning Jarmo Lubbi
liitkaristuseks mõisteti 1 (üks) aasta 3 (kolm) kuud 28 päeva vangistust. KarS § 69 lg 1,3
alusel asendati mõistetud vangistus 478 (neljasaja seitsmekümne kaheksa) tunni üldkasuliku
tööga. Üldkasuliku töö tegemise tähtajaks määrati 1 (üks) aasta 6 (kuus) kuud. Üldkasuliku
töö tegemise ajaks allutati Jarmo Lubbi Viru Vangla kolmanda üksuse (noorteüksuse)
kriminaalhooldaja käitumiskontrollile ja teda kohustati üldkasuliku töö tegemise ajal järgima
KarS § 75 lg 1 toodud kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Viru Maakohtu kohtuotsus nr 1-15-9602 17.11.2015 jõustus 03.12.2015.

Viru Vangla kolmanda üksuse Viru piirkonna kriminaalhooldusametnikult Viktoria
Tammojalt saabus kohtule 04.04.2016 erakorraline ettekanne Jarmo Lubbile mõistetud ja
ärakandmata karistuse täitmisele pööramiseks tegemata 434 üldkasuliku töö tunni ulatuses,
sest süüdimõistetu Jarmo Lubbi hoiab kõrvale üldkasulikust tööst ega järgi kontrollnõuet
ilmuda kriminaalhooldaja määratud ajavahemike järel kriminaalhooldusosakonda
registreerimisele. Üldkasulikust tööst kõrvalehoidmine seisneb selles, et Jarmo Lubbi ei
sooritanud ÜKT-d alljärgnevalt:
                                                                                                2

- 2016.a jaanuaris määratud 30 tunnist sooritas 23 tundi (sooritamata 7 tundi);
- 2016.a veebruaris määratud 37 tunnist ei sooritanud ühtegi tundi;
- 2016.a märtsis määratud 42 tunnist sooritas 21 tundi (sooritamata 21 tundi).

ÜKT ajakava järgi peab olema sooritatud 109 tundi, kuid on sooritatud 44 tundi. Jarmo Lubbi
on jätnud põhjuseta registreerimisele tulemata 5 korral (08.02.2016, 23.02.2016, 10.03.2016,
15.03.2016 ja 01.04.2016). Jarmo Lubbile on koostatud 2 hoiatust üldkasuliku töö
mittetegemise kohta 26.01.2016 ja 25.02.2016. 2016.a jaanuaris ja veebruaris üldkasuliku töö
mittetegemist põhjendas Jarmo Lubbi järgmiselt: hammas tegi valu, ei suutnud rahulikult olla;
magasin sisse. 2016.a märtsikuu üldkasuliku töö tundide mittetegemise kohta seletus puudub,
kuna Jarmo Lubbi ei ilmunud registreerimisele. ÜKT ajakavast mittekinnipidamise kohta
kirjutas Jarmo Lubbi 17.03.2016, et ta ei käi ajakava kohaselt tööl, sest käib koos R U kell
10.00. Registreerimisele mittetulekut põhjendas Jarmo Lubbi järgmiselt: 19.02.2016 seletuses
kirjutas, et 08.02.2016 oli haige – arstitõend puudub; 17.03.2016 seletuses kirjutas, et
10.03.2016 ta ei tulnud, sest ta ei jälginud kella ja kui aeg kukkus teadis, et ta ei jõua õigeks
ajaks kohale. 15.03.2016 ei tulnud, sest oli 14.00-ni üldkasulikul tööl ja tal oli paha olla ning
läks koju sööma ja ei jõudnud enam hooldaja juurde. 25.02.2016 seletuses kirjutas, et tal läks
kellaaeg meelest ära ning kui hiljem helistas, ei saanud tulla. 01.04.2016 saatis e-kirja, et täna
ei jõua kahjuks tulla.

Esmakohtumine kriminaalhooldusametnikul hooldusalusega toimus 05.01.2016, kus
hooldusalusele selgitati üldkasuliku töö olemust ja sellega kaasnevaid õigusi ja kohustusi ning
erakorralise ettekande koostamise ja läbivaatamise korda. Õigused ja kohustused on talle
olnud arusaadavad, seda kinnitas Jarmo Lubbi oma allkirjaga. Esmakohtumisel Jarmo Lubbi
tutvus ja allkirjastas üldkasuliku töö tegemise üldise jaotuskava. Alates 06.01.2016 oli Jarmo
Lubbi üldkasuliku töö tegemise kohaks xxxx, juhendaja M E. Seoses sellega, et Jarmo Lubbi
suhtus üldkasuliku töö sooritamisse kohusetundetult, ei ilmunud kokkulepitud aegadel tööle,
ei võimaldatud üldkasuliku töö jätkamist xxxx. Alates 01.03.2016 on Jarmo Lubbi
üldkasuliku töö tegemise kohaks xxxx, juhendaja A K. Jarmo Lubbi jätkuvalt ei pea kinni
ÜKT ajakavast. Kriminaalhooldusametnik on hooldusalusega kohtunud 6 korral. Kohtumistel
on läbivaks teemaks olnud üldkasuliku töö ajakava järgne sooritamine ning rikkumistega
kaasnevad tagajärjed. Kohtumistel on vesteldud kontrollnõuete rikkumise tagajärgedest, tööst,
suhtlusringkonnast ning adekvaatsest ja seaduskuulekast käitumisest. Jarmo Lubbi on
tegevusetu, ta ei õpi ega tööta.

Kriminaalhooldusametnik Taimi Lepiksaar jäi kohtuistungil erakorralises ettekandes tehtud
ettepaneku juurde.

Süüdimõistetu Jarmo Lubbi kinnitas kohtuistungil, et erakorralises ettekandes toodu vastab
tõele. Jarmo Lubbi väitel elas ta R U juures xxxx, kus ei olnud võimalik välja puhata, et
minna üldkasulikku tööd tegema. Jarmo Lubbi avaldas soovi oma senist käitumist muuta ja
üldkasulikku tööd edasi teha.

KrMS § 428 lg 1 kohaselt kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.
                                                                                            3

KarS § 69 lg 6 sätestab, et kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele
mõistetud aresti või vangistuse täitmisele. Aresti või vangistuse täitmisele pööramisel
arvestatakse karistusest kantuks süüdlase tehtud üldkasulik töö, mille üks tund võrdub ühe
päeva aresti või vangistusega.

Kohus leiab, et Viru Vangla kolmanda üksuse Viru piirkonna kriminaalhooldusametniku
Viktoria Tammoja erakorraline ettekanne Jarmo Lubbile mõistetud ja ärakandmata vangistuse
täitmisele pööramiseks tegemata üldkasuliku töö tundide ulatuses on kohtule põhjendatult
esitatud, sest süüdimõistetu Jarmo Lubbi hoidub üldkasulikust tööst kõrvale ega järgi KarS §
75 lg 1 p 2 sätestatud kontrollnõuet ilmuda kriminaalhooldaja määratud ajavahemike järel
kriminaalhooldusosakonda registreerimisele. Jarmo Lubbi ei sooritanud 2016.a veebruaris
ühtegi ÜKT tundi ning 2016.a jaanuaris ja märtsis sooritas ettenähtust vähem ÜKT tunde.
Jarmo Lubbi jättis mõjuva põhjuseta registreerimisele ilmumata 5 korral (08.02.2016,
23.02.2016, 10.03.2016, 15.03.2016 ja 01.04.2016). Jarmo Lubbi ei ole esitanud
kriminaalhooldusametnikule ühtegi tõendit kohustuste täitmist takistanud asjaolude kohta.
Jarmo Lubbile on koostatud 2 hoiatust üldkasuliku töö mittetegemise kohta 26.01.2016 ja
25.02.2016. Kohus leiab, et kuna üldkasuliku töö tegemine on alles algusjärgus, siis võib
seekord veel jätta kriminaalhooldusametniku erakorralise ettekande Jarmo Lubbile mõistetud
ja ärakandmata vangistuse täitmisele pööramiseks rahuldamata, kuid üldkasuliku töö tegemise
tähtaega tuleks pikendada 2 kuu võrra. Jarmo Lubbi avaldas soovi oma senist käitumist muuta
ja üldkasulikku tööd edasi teha, mida kohus ka võimaldab. Kui Jarmo Lubbi soovib talle
mõistetud karistust siiski vabaduses kanda, siis peaks ta tegema eelnevatest rikkumistest enda
jaoks vajalikud järeldused.

Lähtudes eeltoodust ja juhindudes KarS § 69 lg 6, KrMS § 387, 428, 432 kohus

                                         m ä ä r a s:

Jätta Viru Vangla kolmanda üksuse Viru piirkonna kriminaalhooldusametniku Viktoria
Tammoja erakorraline ettekanne JARMO LUBBI’le (isikukood 39609025257, elukoht xxxx, ei
õpi ega tööta) Viru Maakohtu kohtuotsusega nr 1-15-9602 17.11.2015 mõistetud ja ärakandmata
karistuse täitmisele pööramiseks rahuldamata, kuid pikendada nimetatud kohtuotsusega
määratud üldkasuliku töö tegemise tähtaega 2 (kahe) kuu võrra.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
