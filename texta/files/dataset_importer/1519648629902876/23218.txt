                                                                 Kriminaalasi nr 1-16-1352




                              KOHTUOTSUS
                                 Eesti Vabariigi nimel


Kohus                         Tartu Maakohus

Otsuse tegemise aeg ja koht   18. veebruar 2016. a, Jõgeva kohtumaja

Kriminaalasja number          1-16-1352 (16249000039)

Kohtunik                      Liivi Loide

Kohtuistungi sekretär         Viivi Kalme

Kriminaalasi                  Kiirmenetluses Silvar Pärtelpoja süüdistus Kars § 424 järgi

Prokurör                      Liane Peets

Süüdistatav                   SILVAR PÄRTELPOEG

                              elukoht:       xxxxxxxxxxxxxxxxxxxxxxxxxxxxxxxxxxxx
                              maakond, telefon: xxxxxxxxx isikukood 46805015732, Eesti
                              Vabariigi kodanik, kesk-eriharidus, emakeel: eesti keel, ei
                              tööta, kriminaalkorras korduvalt karistatud, viimati
                              09.08.2012.a Tartu Maakohtu otsusega KarS § 424 järgi 4
                              kuu vangistusega tingimisi KarS § 74 alusel 2-aastase
                              katseajaga, KarS § 50 lg 1 p 1 alusel võetud ära
                              mootorsõiduki juhtimise õigus 8 kuuks, tõkendit ole
                              kohaldatud
RESOLUTSIOON
Süüdi tunnistada Silvar Pärtelpoeg KarS § 424 järgi ja karistuseks mõista 10 (kümme)
kuud vangistust.

KarS § 69 lg 1 alusel asendada Silvar Pärtelpojale mõistetud vangistus 300 (kolmsada)
tunni üldkasuliku tööga. KarS § 69 lg 3 alusel määrata Silvar Pärtelpoja üldkasuliku
töö tegemise tähtajaks 1 (üks) aasta 2 (kaks) kuud alates kohtuotsuse jõustumisest,
igakuiselt vastavalt kriminaalhooldaja poolt koostatud ajagraafikule.
KarS § 69 lg 4 alusel on Silvar Pärtelpoeg kohustatud üldkasuliku töö tegemisel järgima
KarS § 75 sätestatud kontrollnõudeid ja kohustusi:
   1) elada           kohtu         määratud         alalises         elukohas         –
       xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
   2) ilmuda          kriminaalhooldaja        määratud        ajavahemike         järel

                                                                                       1(3)
       kriminaalhooldusosakonda registreerimisele;
    3) alluda kriminaalhooldaja kontrollile oma elukohas ja esitada talle andmeid oma
       kohustuste täitmise ja elatusvahendite kohta;
    4) saada kriminaalhooldusametnikult eelneva loa elukohast lahkumiseks kauemaks
       kui 15 päevaks;
    5) saada kriminaalhooldusametnikult eelneva loa elu-, töö- või õppimiskoha
       vahetamiseks;
    6) saada kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.
Käitumiskontrolli teostamiseks määrata Silvar Pärtelpoeg üldkasuliku töö tegemise
tähtajaks Tartu vangla kriminaalhooldusosakonna Jõgeva esinduse kriminaalhooldaja
järelevalve alla.

Sisse nõuda Silvar Pärtelpojalt menetluskuludena riigituludesse:
    1) sundraha 324 (kolmsada kakskümmend neli) eurot;
    2) kaitsetasu 24 (kakskümmend neli) eurot vandeadvokaat Lembit Nirgi poolt
       osutatud õigusabi eest.
KrMS § 180 lg 3 alusel määrata menetluskulud tasumisele osade kaupa ühe aasta
jooksul kohustades Silvar Pärtelpoega tasuma igakuiselt hiljemalt viimaseks
kuupäevaks menetluskulude katteks alates 2016.a märtsist 29 eurot kuus kuni kogu
summa tasumiseni.
Menetluskulud tuleb tasuda Maksu- ja Tolliameti a/a-le (EE351010052031000004 SEB
PANK, EE502200221014193355 SWEDBANK, EE401700017002872300 NORDEA
PANK, EE873300333499990003 DANSKE BANK), märkides viitenumbriks
99916700013272.

Maksegraafikute mittetäitmisel loetakse kõigi makseosade tähtaeg saabunuks ja
suunatakse kogu nõue täitemenetluse läbiviimiseks kohtutäiturile täitemenetluse
seadustikus sätestatud korras.

Edasikaebamise kord
Kohtuotsuse peale on õigus esitada apellatsiooni ainult KrMS § 318 lg 4 sätestatud alustel.
Apellatsioonkaebus tuleb esitada 15 päeva jooksul kirjalikult Tartu Ringkonnakohtule.

ASJAOLUD JA MENETLUSE KÄIK
Käesolevas kriminaalasjas on süüdistus esitatud selles, et Silvar Pärtelpoeg 05.02.2016 kella
19.57 paiku Jõgeva maakonnas Saare vallas Saare-Torma tee 13. kilomeetril juhtis, omamata
mootorsõiduki juhtimisõigust, sõiduautot Audi A4 registreerimismärgiga 325TGT, olles
alkoholijoobes, kus alkoholisisaldus tema poolt väljahingatavas õhus oli mõõtmisel 0,87 mg/l
kohta, millega rikkus Liiklusseaduse § 69 lg1 nõuet /juht ei tohi olla joobeseisundis/,
Liiklusseaduse § 69 lg2 p1 nõuet /alkoholijoobes olevaks loetakse mootorsõidukijuhti, kelle
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem/ ning Liiklusseaduse § 94 lg1
/mootorsõidukit võib juhtida isik, kellel on vastava kategooria mootorsõiduki juhtimisõigus
ning kelle juhtimisõigust ei ole peatatud, ära võetud või kehtetuks tunnistatud või keda ei ole
juhtimiselt kõrvaldatud/ nõuet. Sellega pani Silvar Pärtelpoeg toime KarS § 424 järgi
kvalifitseeritava kuriteo.

KarS § 424 järgi toimepandud kuriteo eest taotleb prokurör süüdistatavale kohtus karistuseks
10 kuud vangistust. KarS § 69 lg 1 alusel asendada Silvar Pärtelpojale mõistetud vangistus
üldkasuliku tööga, mõistes kokku 300 tundi üldkasulikku tööd. KarS § 69 lg 3 alusel määrata
                                                                                         2(3)
üldkasuliku töö tegemise tähtajaks 1 aasta ja 2 kuud alates kohtuotsuse jõustumisest,
igakuiselt vastavalt kriminaalhooldaja poolt koostatud ajagraafikule.KarS § 69 lg 4 alusel
kohustada Silvar Pärtelpoega üldkasuliku töö tegemisel järgima KarS § 75 sätestatud
käitumiskontrolli ajaks pandud kontrollnõudeid ja kohustusi: elada kohtu määratud alalises
elukohas        -     xxxxxxxxxxxxxxxxxxxxxxxxxxxxxxxxxxxxxxxxxxxxx;                     ilmuda
kriminaalhooldaja määratud ajavahemike järel kriminaalhooldusosakonda registreerimisele;
alluda kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta; saada kriminaalhooldusametnikult eelneva loa
elukohast lahkumiseks kauemaks kui 15 päevaks; saada kriminaalhooldusametnikult eelneva
loa elu-, töö- või õppimiskoha vahetamiseks. Käitumiskontrolli teostamiseks määrata Silvar
Pärtelpoeg Tartu Vangla kriminaalhooldusosakonna Jõgeva esinduse kriminaalhooldaja
järelevalve alla. Menetluskulud: KrMS § 2565 lg 2 alusel sundraha 324 eurot ja määratud korras
riigi õigusabi osutanud kaitsja tasu 24 eurot, kokku 348 eurot. KrMS § 180 lg 3 alusel määrata
menetluskulud tasumisele osade kaupa 6 kuu jooksul kohustades Silvar Pärtelpoega tasuma
menetluskulude katteks alates 2016.a. märtsist igakuiselt hiljemalt kuu viimaseks kuupäevaks 29
eurot kuus.

Asja lahendamisel juhindub kohus KrMS § 239 lg 4, 248 lg 1 p 5, 249, 311, 313.

Kohtuistungil jäid kõik menetlusosalised kokkuleppe juurde. Kohtuliku arutamise põhjal tegi
kohus järeldused, et süüdistatav on kokkuleppest aru saanud ja kokkuleppe sõlmimine on
olnud tema vaba tahteavaldus. Kriminaalasja menetlemisel on järgitud kokkuleppemenetluse
sätteid. Süüdistatav tuleb süüdi tunnistada ja karistada vastavalt sõlmitud kokkuleppele.
KrMS § 175, 179, 180 alusel tuleb süüdimõistetult riigituludesse sisse nõuda sundraha ja
kaitsetasu vastavalt kehtivatele määradele. KrMS § 2565 lg 2 alusel tuleb sundraha suurust
vähendada.
Silvar Pärtelpoeg, tema kaitsja ja prokurör on kokku leppinud, et menetluskulud tuleb tasuda
ühe aasta jooksul. Kohus leiab, et ka kokkulepe menetluskulude tasumise osas on
põhjendatud. Arvestades asjaolu, et süüdlasel regulaarne sissetulek puudub, tal on varasemast
ajast tasumata nõudeid, ei ole kogu menetluskulu ühe maksena tasumine talle ilmselt
jõukohane, mistõttu on KrMS § 180 lg 3 kohaldamine põhjendatud.


/allkirjastatud digitaalselt/
Kohtunik




                                                                                           3(3)
