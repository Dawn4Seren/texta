                                                                                    1-16-5361




                           KOHTUOTSUS
                                EESTI VABARIIGI NIMEL


Kohus                             Tartu Maakohus

Otsuse tegemise aeg ja koht       21. juunil 2016. a Tartu kohtumajas, Kalevi 1, Tartu

Kriminaalasja number              1-16-5361 (15278000181)

Kohtunik                          Ene Muts

Sekretär                          Kädi Leola

Prokurör                          Raul Heido

Kriminaalasi                      Silver Rüütel süüdistuses KarS § 121 lg 2 p 2, 3; § 404 järgi
                                  kokkuleppemenetluses

Süüdistatav                       Silver Rüütel
                                  isikukood: 37505092211; elukoht: XXXX
                                  Tõkend –elukohast lahkumise keeld

                                  Varasem karistatus:
                                  kriminaalkorras karistatud 3-l korral, viimati: 25.02.2016. a
                                  Tartu Maakohtu otsusega KarS § 201 lg 2 p 1 järgi 2 kuud
                                  vangistust KarS § 74 alusel tingimisi 6 kuu pikkuse
                                  katseajaga;
                                  väärtegude eest karistatud 2-l korral
                                  advokaat Eve Laine
Kaitsja


RESOLUTSIOON                      Juhindudes KrMS § 248 lg 1 p 5

Süüdi tunnistada Silver Rüütel KarS § 121 lg 2 p 2, 3 järgi ning mõista karistuseks 1 (üks) aasta 3
(kolm) kuud vangistust.
Süüdi tunnistada Silver Rüütel KarS § 404 järgi ning mõista karistuseks 6 (kuus) kuud vangistust.

KarS § 64 lg 1 alusel üksikkaristustest raskeima suurendamise teel mõista Silver Rüütli
liitkaristuseks kuritegude kogumi eest 1 (üks) aasta 5 (viis) kuud vangistust.
KarS § 65 lg 1 ja 64 lg 1 alusel üksikkaristustest raskeima suurendamise teel, suurendades
mõistetavat karistust osaliselt Silver Rüütlile Tartu Maakohtu 25.02.2016. a kohtuotsusega nr


                                                                                             1
1-16-115 mõistetud 2 (kahe) kuu pikkuse vangistuse arvelt, mõista Silver Rüütlile liitkaristuseks
kohtuotsuste kogumi eest 1 (üks) aasta 6 (kuus) kuud vangistust.
KarS § 65 lg 3 alusel vabastada Silver Rüütel mõistetud liitkaristusest tingimisi KarS § 74 sätete
alusel.
KarS § 74 lg 1 ja 3 alusel ei pöörata mõistetud vangistust täielikult täitmisele, kui Silver Rüütel ei
pane 2 (kahe) aasta pikkuse katseaja jooksul toime uut kuritegu ning täidab katseajal toimuva
käitumiskontrolli ajal kooskõlas KarS §-ga 75 määratud kontrollnõudeid ja kohustusi.
Vastavalt KarS § 75 lg 1 on Silver Rüütel kohustatud käitumiskontrolli ajal järgima
kontrollnõudeid järgmiselt:
   1) elama kohtu määratud alalises elukohas, XXXX;
   2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
   3) alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
        vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

KarS § 75 lg 2 p 2, 5 ja 8 alusel määrata Silver Rüütlile katseajaks täitmiseks järgmised
kontrollkohustused:
   - mitte tarvitama alkoholi;
   - alluma ravile, milleks ta on andnud kokkuleppe sõlmimisega eelneva nõusoleku;
   - osalema sotsiaalprogrammis.
KarS § 78 p 1 alusel katseaja algust arvestada alates kohtuotsuse kuulutamisest 21.06.2016. a.
Tõkend – elukohast lahkumise keeld – tühistada kohtuotsuse jõustumisel.

KrMS § 180 lg 1 alusel välja mõista Silver Rüütlilt 72 eurot (seitsekümmend kaks) eurot
riigituludesse menetluskulude katteks.
Menetluskulud tuleb tasuda Maksu- ja Tolliametile ühele järgmistest kontonumbritest:
SEB PANK EE351010052031000004 (SWIFT: EEUHEE2X)
SWEDBANK EE502200221014193355 (SWIFT: HABAEE2X)
NORDEA PANK EE401700017002872300 (SWIFT: NDEAEE2X)
DANSKE BANK EE873300333499990003 (SWIFT: FOREEE2X);
Tasumisel märkida viitenumber 99916700047510.
Selgituseks märkida: „Silver Rüütel, 1-16-5361, menetluskulud 21.06.2016. a Tartu Maakohtu,
Tartu kohtumaja otsuse alusel“.
Menetluskulude vabatahtliku tasumise tähtaeg on 1 (üks) kuu arvates kohtuotsuse jõustumisest
tasumisega hiljemalt 06.08.2016. a.
Eelnimetatud tähtajal menetluskulude tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.

Kohtuotsuse koopia saata kaitsjale, advokaat Eve Lainele, kes ei võtnud osa asja arutamisest
kohtuistungil.

Edasikaebamise kord
Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud
                                                                                                2
menetlusnormide või KrMS § 339 lõikes 1 sätestatud kriminaalmenetlusõiguse olulise
rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon esitatakse Tartu Ringkonnakohtule kirjalikult 15 päeva jooksul arvates kohtuotsuse
kuulutamisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15 päeva
jooksul alates päevast, mil isik sai vaidlustatavast lahendist teada või pidi teada saama.

Süüdistuse sisu, milles kohus süüdistatava süüdi mõistab

Silver Rüütlit süüdistatakse selles, et tema:
        - 16.01.2015 kella 21:00 paiku XXXX asuvas korteris kasutas füüsilist vägivalda
       M.M. (M.) suhtes, mis seisnes selles, et Silver Rüütel lõi lahtise käega mitmel korral
       M.M. vastu pead ning seejärel lõi lahtise käega mitmel korral vastu jalgu. Seejärel lõi
       Silver Rüütel uuesti M.M. lahtise käega näkku, kuid siis õnnestus M.M. Silver Rüütlit
       sõrmest hammustada, mille peale Silver Rüütel haaras teise käega M.M. juustest kinni
       ja tõmbas salgu juukseid peast välja ning selle peale lasi M.M. Silver Rüütli sõrmest
       lahti. Seejärel suundusid mõlemad kööki ning M.M. käskis Silver Rüütlil korterist
       lahkuda. Selle peale lõi Silver Rüütel M.M. katkise viinapudeliga vastu parema käe
       väikest sõrme, löögi tagajärjel hakkas sõrmest verd jooksma. Sellise tegevusega
       tekitas Silver Rüütel M.M. parema käe IV sõrme lõikehaava ja füüsilist valu.
       - 23.08.2015 kella 23:50 paiku XXXX asuvas korteris kasutas füüsilist vägivalda
       M.M. suhtes, mis seisnes selles, et Silver Rüütel lõi M.M. lahtise käega vastu pead,
       mille tagajärjel M.M. kukkus pikali maha. Maas olles haaras M.M. tolmuimeja varre
       ja üritas ennast kaitsta, lüües sellega Silver Rüütlit, kuid Silver Rüütel tõmbas M.M.
       tolmuimeja varre käest ära ja lõi M.M. mitmel korral tolmuimeja varrega vastu
       kehapiirkonda. Sellise tegevusega tekitas Silver Rüütel M.M. füüsilist valu.
       - 18.10.2015 kella 00:15 paiku XXXX asuvas korteris kasutas füüsilist vägivalda
       M.M. suhtes, mis seisnes selles, et Silver Rüütel lõi M.M. korduvalt televiisoripuldiga
       näkku. Sellise tegevusega tekitas Silver Rüütel M.M. füüsilist valu.
       - 16.01.2016 kella 21:00 paiku XXXX asuvas korteris kasutas füüsilist vägivalda
       M.M. suhtes, mis seisnes selles, et tekkinud tüli käigus lõi Silver Rüütel mitmel korral
       M.M. rusikaga näo piirkonda. Sellise tegevusega tekitas Silver Rüütel M.M. füüsilist
       valu.
Sellega pani Silver Rüütel toime KarS § 121 lg 2 p 2, 3 järgi kvalifitseeritava kuriteo, s.o
valu tekitava kehalise väärkohtlemise, mis on toime pandud lähisuhtes ja korduvalt.

Veel süüdistatakse Silver Rüütlit selles, et tema 08.11.2014 kella 00:30 paiku XXXX majas
süütas korteri XX ukse. S.Rüütel teadis, et korteris XX elab M.M.. Kella 00.30 paiku M.M.
magas. Sellise tegevusega põhjustas Silver Rüütel ohu M.M. elule ja tervisele.
Sellega pani Silver Rüütel toime KarS § 404 (kehtivas seaduses kvalifitseerub antud tegu
KarS § 404 lg 1 järgi) järgi kvalifitseeritava kuriteo, s.o võõra asja süütamine, millega on
põhjustatud oht inimese elule või tervisele.

Kokkuleppe sisu

KarS § 121 lg 2 p 2, 3 kuritegude toimepanemise eest nõuab prokurör kohtus süüdistatavale
Silver Rüütlile karistuseks 1 (üks) aasta 3 (kolm) kuud vangistust.
KarS § 404 kuriteo toimepanemise eest nõuab prokurör kohtus süüdistatavale Silver Rüütlile
karistuseks 6 (kuus) kuud vangistust.
                                                                                             3
KarS § 64 lg 1 alusel mõista liitkaristus mõistetud üksikkaristustest raskeima suurendamise
teel ning mõista liitkaristuseks 1 (üks) aasta 5 (viis) kuud vangistust.
KarS § 65 lg 1 ja 64 lg 1 järgi mõista Silver Rüütlile liitkaristus üksikkaristustest raskeima
suurendamise teel, suurendades osaliselt Silver Rüütlile Tartu Maakohtu Tartu kohtumaja
25.02.2016.a. kohtuotsusega nr 1-16-115 mõistetud karistust, s.o 2 kuu pikkust vangistust
käesolevaga mõistetava vangistuse võrra ja mõista Silver Rüütlile liitkaristuseks 1 (üks) aasta
6 (kuus) kuud vangistust.
KarS § 65 lg 3 alusel vabastada Silver Rüütel mõistetud liitkaristusest tingimisi KarS § 74
sätete alusel.
KarS § 74 alusel määrata, et mõistetud karistust ei pöörata täielikult täitmisele, kui Silver
Rüütel ei pane 2 (kahe) aasta pikkuse katseaja jooksul toime uut kuritegu ning täidab talle
katseajaks kooskõlas KarS §-ga 75 pandud kontrollnõudeid ja kohustusi. Vastavalt KarS § 75
lg 1 on süüdlane kohustatud käitumiskontrolli ajal järgima järgmisi kontrollnõudeid:
       1. elama kohtu määratud alalises elukohas;
       2. ilmuma kriminaalhooldaja määratud ajavahemike järel kriminaalhooldusosakonda
           registreerimisele;
       3. alluma kriminaalhooldaja kontrollile oma elukohas ning esitama talle andmeid oma
           kohustuste täitmise ja elatusvahendite kohta;
       4. saama kriminaalhooldusametnikult eelneva loa elukohast lahkumiseks Eesti
           territooriumi piires kauemaks kui viieteistkümneks päevaks;
       5. saama kriminaalhooldusametnikult eelneva loa elu-, töö- või õppimiskoha
           vahetamiseks;
       6. saama kriminaalhooldusametnikult eelneva loa Eesti territooriumilt lahkumiseks ja
           väljaspool Eesti territooriumi viibimiseks.
KarS § 75 lg 2 p 2 alusel määrata, et Silver Rüütel on kohustatud käitumiskontrolli ajal mitte
tarvitama alkoholi.
KarS § 75 lg 2 p 5 alusel määrata, et Silver Rüütel on kohustatud käitumiskontrolli ajal alluma
ravile ning ta annab kokkuleppe sõlmimisega selleks eelneva nõusoleku;
KarS § 75 lg 2 p 8 alusel määrata, et Silver Rüütel on kohustatud käitumiskontrolli ajal
osalema sotsiaalprogrammis.

Kriminaalmenetluse kulud ja nende hüvitamine
KrMS § 175 lg 1 p 4 alusel on määratud korras kaitsjale makstud õigusabi kulude katteks
advokaaditasu 72 eurot.
Vastavalt kokkuleppele tuleb eelnimetatud kriminaalmenetluse kulud ära tasuda 1 kuu jooksul
arvates kohtuotsuse jõustumisest. Silver Rüütlile on selgitatud, et menetluskulude tähtaegselt
tasumata jätmisel edastatakse kohtuotsuse ärakiri menetluskulude sissenõudmiseks kohtutäiturile
KrMS § 423, § 417 lg 2 ja § 412 lg 3 alusel.
Kohus nõustub sõlmitud kokkuleppega ja võtab selle kohtuotsuse tegemisel aluseks. Kohus teeb
lahendi KrMS § 248 lg 1 p 5 alusel.


Ene Muts
kohtunik
/allkirjastatud digitaalselt/




                                                                                             4
