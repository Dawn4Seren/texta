                       KOHTUMÄÄRUS
Kohus                              Tartu Maakohus

Kohtukoosseis                      kohtunik Marge Tamme

Määruse tegemise aeg ja koht       04. jaanuar 2016.a, Valga kohtumaja

Tsiviilasja number                 2-15-5727
Tsiviilasi                         Kohtutäitur    A.K.     avaldus   vallasvara     hindamise
                                   korraldamiseks eksperdi määramiseks.
Menetlustoiming                    avalduse läbivaatamata jätmine

Menetlusosalised ja nende          Avaldaja: Põlva kohtutäitur A.K. (e-post x)
esindajad                          Sissenõudja I: X AS (registrikood xxxxxxxx; asukoht: x);
                                   Sissenõudja II: OÜ X (asukoht: X; telefon: xxxx xxx; e-post:
                                   x);
                                   Sissenõudja III: X (asukoht: X)
                                   Võlgnik: V.V. (isikukood xxxxxxxxxxx; elukoht: x)

                                   Kirjalik menetlus




Kohtuistungi toimumise aeg


RESOLUTSIOON

1.   Jätta läbi vaatamata kohtutäitur A.K. avaldus vallasvara hindamise korraldamiseks
     eksperdi määramiseks.

2.   Jätta menetluskulud V.V. kanda.

3.   Määrus toimetada kätte kohtutäitur A.K.ile (K.) ja V.V.le (V.).




                                                                                      1
 Edasikaebamise kord

 Määruse peale võib esitada määruskaebuse kirjalikult Tartu Ringkonnakohtule Tartu Maakohtu
 kaudu. Määruskaebuse esitamise tähtaeg on 15 päeva määruse kättetoimetamisest alates.

ASJAOLUD JA KOHTU SEISUKOHT

Kohtutäitur A.K. esitas 15.04.2015. a Tartu Maakohtule avalduse vallasvara hindamise
korraldamiseks eksperdi määramiseks täitemenetluse seadustiku (edaspidi TMS) § 74 lg 8
alusel. Võlgnik V.V. on vaidlustanud kohtutäituri poolt määratud hinna ning kohtutäitur on
kohtule esitatud avalduses taotlenud kohtult eksperdi määramist vallasvara uue hindamise
korraldamiseks.

17.11.2015.a määrusega võttis Tartu Maakohus avalduse menetlusse.

Kohus tegi päringu vallasvara hindamise kulude kohta ning vaidluse all oleva vallasvara
hindamise maksumuseks SA Eesti Vabaõhumuuseumi eksperdi poolt kujunes kokku 600 eurot,
millest 500 eurot on töö maksumus, millele lisandub 20% käibemaksu, ehk 100 eurot.

Kuna hinna oli vaidlustanud võlgnik V.V., siis 17.11.2015.a määrusega kohustas Tartu
Maakohus V.V.t tasuma Rahandusministeeriumi arveldusarvele eksperdi hindamiskulude
katteks 600 eurot 14 päeva jooksul alates määruse kättesaamisest. Kohus selgitas, et juhul kui
võlgnikul ei ole võimalik maksta ekspertiisikulusid, võib ta selleks taotleda riigilt menetlusabi.
Samuti hoiatas kohus, et juhul kui võlgnik ei tasu hindamiskulu kohtu määratud ajaks, loetakse,
et ta ei ole hindamist vaidlustanud. Tartu Maakohus edastas määruse kostjale aadressile: Xxxx
x, Valga. Kohtudokumendid tulid tagasi. 05.12.2015.a edastas Tartu maakohus
kohtudokumendid aadressitele: Xxxx xx-x, Valga ja Xxxx x, Valga. V.V. ei ole avaldusele
vastanud.

Tartu Maakohtu menetluses oli tsiviilasi nr 2-15-5778, milles V.V. oli kostjaks ning teise
tsiviilasja menetlemise raames on ta Tartu maakohtule avaldanud kaks aadressi: Xxxx xx-x,
Valga ning Xxxx x, Valga.

Tsiviilkohtumenetluse seadustiku (TsMS) § 306 lg 1 kohaselt menetlusdokumendi
kättetoimetamine on dokumendi üleandmine saajale selliselt, et saajal oleks võimalik
dokumendiga oma õiguse teostamiseks ja kaitsmiseks õigeaegselt tutvuda. Saaja on
menetlusosaline või muu isik, kellele menetlusdokument on adresseeritud. Sama sätte lõike 2
kohaselt menetlusdokumendi üleandmine peab kättetoimetamise puhul toimuma seaduses
sätestatud vormis ning olema ettenähtud vormis dokumenteeritud.

TsMS § 3141 lg 1 kohaselt kui menetlusdokument on saajale samas kohtumenetluses kätte
toimetatud, võib saata menetlusdokumendi või teabe selle kättesaadavaks tegemise kohta sama
aadressi või sidevahendi andmeid kasutades ning menetlusdokument loetakse saatmisest kolme
tööpäeva möödumisel saajale kättetoimetatuks.


                                                                                                2
Sama sätte lõike 3 p 1 kohaselt käesoleva paragrahvi lõigetes 1 ja 2 sätestatud korras võib kohus
menetlusdokumente kätte toimetada nende saatmisega ka teises käimasolevas kohtumenetluses
kohtule teadaolevat menetlusosalise aadressi või muu sidevahendi andmeid kasutades.

Tsiviilasja nr 2-15-5778 menetluse käigus on V.V. avalduste esitamisel märkinud oma
elukohtadeks: Xxxx xx-x, Valga ja Xxxx x, Valga. Seega on kohus edastanud
kohtudokumendid mõlemale aadressile ning käesoleva tsiviilasja kohtutoimikus olevatelt
kättetoimetamisteatistelt nähtub (tlk 96; 97 ja 98), et kohtudokumente on püütud kätte
toimetada mitmel erineval ajal ning lõpuks jäetud mõlema aadressi postkasti. Kuna V.V.le on
aadressile Xxxx xx-x, Valga ja Xxxx x Valga kohtudokumente kätte toimetatud ning kostja ise
on avaldanud eelnimetatud aadressid tsiviilasja 2-15-5778 menetluse käigus, siis vastavalt
TsMS § 3141 lg 1 ja 3 p 1 saab lugeda kohtudokumendid V.V.le kättetoimetatuks.

Seega sai V.V. nimetatud määruse kätte 08.12.2015.2015.a. V.V. ei ole kohtu määratud
rahasummat kohtu tagatiste kontole käesoleva ajani tasunud.

Täitemenetluse seadustiku (TMS) § 74 lg 9 kohaselt kohtu määratud eksperdi hindamiskulud
kannab isik, kes hindamise on vaidlustanud. Hindamise vaidlustanud isik tasub hindamiskulud
ette. Kui ta ei tasu kulusid kohtu määratud ajaks, loetakse, et ta ei ole hindamist vaidlustanud.

Kohus on seisukohal, et kohtutäitur A.K. avaldus vallasvara hindamise korraldamiseks
eksperdi määramiseks tuleb jätta läbi vaatamata TsMS § 423 lg 3 alusel. V.V. ei ole käesoleva
ajani kohtu määratud ekspertiisikulusid tasunud. Seega loeb kohus, et V.V. ei ole hindamist
vaidlustanud.

TsMS § 172 lg 1 alusel tuleb menetluskulud jätta V.V. kanda.



/digitaalselt allkirjastatud/

Marge Tamme

Kohtunik




                                                                                               3
