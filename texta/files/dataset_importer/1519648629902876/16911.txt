                                                                               4-15-9041




                        KOHTUMÄÄRUS
Kohus                            Viru Maakohus

Määruse tegemise aeg ja koht     29. aprill 2016, Narva kohtumaja

Toimiku number                   4-15-9041 (2330,13,004846)

Kohtunik                         Innokenti Menšikov

Kohtuistungi sekretär            Egle Nigulist

Tõlk                             Olga Nõmmemees

Avalduse esitaja                 Politsei- ja Piirivalveameti Ida Prefektuur
                                 asukoht Rahu 38, 41588 Jõhvi
Taotlus                          Taotlus rahatrahvi asendamiseks arestiga Dmitri Kozeletski
                                 suhtes
Süüdlane/võlgnik                 Dmitri Kozeletski
                                 isikukood 38811287011, elukoht xxx, töötu

Kohtuistungi toimumise aeg       29.04.2016

RESOLUTSIOON

Rahuldada Politsei- ja Piirivalveameti Ida Prefektuuri 23.10.2015 taotlus asendada Dmitri
Kozeletskile määratud rahatrahv arestiga.

Asendada Dmitri Kozeletskile Politsei- ja Piirivalveameti Ida Prefektuuri 05.09.2013
üldmenetluse otsusega väärteoasjas nr 2330,13,004846 määratud rahatrahv 70
trahviühikut, s.o 280 (kakssada kaheksakümmend) eurot, 7 (seitsme) tunni üldkasuliku
tööga.

Määrata KarS § 69 lg 3 alusel üldkasuliku töö tegemise tähtajaks 4 (neli) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Dmitri Kozeletski üldkasuliku töö tundide tegemist korraldab Politsei- ja Piirivalveameti
Ida prefektuuri Jõhvi politseijaoskonna ennetus-ja menetlustalituse vanemspetsialist
Svetlana    Eemann       (Rahu       38,    41588    Jõhvi,   Ida-Virumaa;         e-post:
svetlana.eemann@politsei.ee, telefon 3372315).
Kui süüdlane või süüdimõistetu hoiab üldkasulikust tööst kõrvale, süüdimõistetu ei järgi
                                                                                   1(3)
                                                                                 4-15-9041
kontrollnõudeid või ei täida talle pandud kohustusi, võib kohus KarS § 69 lg 6 kohaselt
politseiasutuse taotluse või kriminaalhooldusametniku ettekande alusel pöörata süüdlasele või
süüdimõistetule mõistetud aresti või vangistuse täitmisele. Aresti või vangistuse täitmisele
pööramisel arvestatakse karistusest kantuks süüdlase või süüdimõistetu tehtud üldkasulik töö,
mille üks tund võrdub ühe päeva aresti või vangistusega


Antud määrus edastada kohtutäitur Natalja Malahhovale, Dmitri Kozeletskile ning Politsei- ja
Piirivalveameti Ida prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Dmitri Kozeletskit karistati Politsei-ja Piirivalveameti Ida Prefektuuri 05.09.2013 üldmenetluse
otsusega väärteoasjas nr 2330,13,004846 liiklusseaduse § 224 lg 1 järgi 70 trahviühikut, so 280
eurot. Kohtuvälise menetleja otsus jõustus 25.09.2013.

23.10.2015 esitas Politsei- ja Piirivalveameti Ida Prefektuur Viru Maakohtule taotluse rahatrahvi
asendamiseks arestiga. Esitatud taotluse kohaselt ei ole Dmitri Kozeletski tasunud rahatrahvi
õigeaegselt ja vabatahtlikult, alustas kohtutäitur Natalja Malahhova täitemenetlust väärteoasjas
2330,13,004846. Kohtutäitur teavitas 09.10.2015 kohtuvälist menetlejat rahatrahvi täitmise
võimatusest. Seoses eeltooduga ja juhindudes karistusseadustiku § 72 ning täitemenetluse
seadustiku § 201 lg 1 nõuetest palub otsustada väärteoasjas 2330,13,004846 rahatrahvi summas
280 eurot asendamine arestiga.

Menetlusosaliste seisukohad kohtuistungil

Kohtuistungil Dmitri Kozeletski seletas, et tal puuduvad rahalised vahendid määratud trahvi
tasumiseks. Ta palub aresti mitte kohaldada ning asendada karistus üldkasuliku tööga.


Kohtu seisukoht
Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
                                                                                               2(3)
                                                                                   4-15-9041
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

Kohus leiab, et Politsei-ja Piirivalveameti Ida Prefektuuri taotlus võlgnikule Dmitri Kozeletskile
määratud rahatrahvi asendamiseks on põhjendatud ja kuulub rahuldamisele, sest võlgnikul
puuduvad rahalised vahendid, et rahatrahvi tasuda.

Kohus on seisukohal, et Dmitri Kozeletskile Politsei-ja Piirivalveameti Ida Prefektuuri
05.09.2013 üldmenetluse otsusega määratud rahatrahv 70 trahviühikut tuleb asendada
üldkasuliku tööga vastavalt KarS §-le 72. Rahatrahvi kümnele trahviühikule vastab üks päev
aresti, rahatrahvi arestiga asendamise korral on aresti alammäär üks päev (KarS § 72 lg 2,3),
seega kujuneb aresti pikkuseks 7 päeva. Kuna Dmitri Kozeletski on nõus tegema üldkasulikku
tööd ning KarS § 69 lg 1 kohaselt vastab ühele päevale arestile üks tund üldkasulikku tööd, siis
tuleb Dmitri Kozeletskil teostada 7 tundi üldkasulikku tööd.

/allkirjastatud digitaalselt/

Innokenti Menšikov
Kohtunik




                                                                                             3(3)
