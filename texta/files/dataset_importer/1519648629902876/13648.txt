                          KOHTUOTSUS
                               EESTI VABARIIGI NIMEL
                                     Tagaseljaotsus



 Kohus                           Harju Maakohus
 Kohtukoosseis                   Kohtunik Aleksandr Kondrašov

 Otsuse tegemise aeg ja koht     02. juuni 2016, Tallinn, Tartu mnt kohtumaja

 Tsiviilasja number              2-16-7405

 Tsiviilasi                      XXXhagi XXXvastu elatise suurendamise nõudes


 Tsiviilasja hind                342 eurot

 Menetlusosalised ja nende       Hageja XXX(isikukood XXX, elukoht XXX), seaduslik
 esindajad                       esindaja XXX (isikukood XXX, elukoht XXX, e-post XXX);
                                 Kostja XXX(isikukood XXX, elukoht XXX).

 Asja läbivaatamine              Kirjalik lihtmenetlus

RESOLUTSIOON

1. Rahuldada tagaseljaotsusega XXXhagi XXXvastu elatise suurendamise nõudes.

2. Muuta Harju Maakohtu 28.10.2014 kohtulahendiga tsiviilasjas 2-14-57780 kostjalt hageja
   kasuks välja mõistetud igakuise elatise suurust järgnevalt:
   2.1. Välja mõista XXX hageja XXXkasuks igakuine elatis miinimumsummas 215 eurot (1/2
        Vabariigi Valitsuse kehtestatud kuupalga alammäära) alates 10.05.2016 kuni XXX
        täisealiseks saamiseni. Elatise summa muutub koos Vabariigi Valitsuse kehtestatud
        kuupalga alammäära muutumisega.
3. Käesolev kohtuotsus on tagatiseta viivitamata täidetav.

Menetluskulude jaotus ja kindlaksmääramine

4. Jätta menetluskulud kostja kanda. Käesolevas tsiviilasjas puuduvad menetluskulud, mille
   rahalist suurust kindlaks määrata.


 Edasikaebamise kord
                                                                                        2-16-7405

 Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
 päeva jooksul alates otsuse apellandile kättetoimetamisest, kuid mitte hiljem kui viie kuu
 möödumisel esimese astme kohtu otsuse avalikult teatavakstegemisest. Ringkonnakohus võib
 apellatsioonkaebuse lahendada kirjalikus menetluses, kui kaebaja ei taotle selle lahendamist
 istungil.

 Kostja ei saa tagaseljaotsuse peale apellatsioonkaebust esitada, kuid võib esitada kaja. Kostjal on
 õigus esitada tagaseljaotsuse peale kaja 30 päeva jooksul alates tagaseljaotsuse kättetoimetamisest.
 Kaja võidakse lahendada kirjalikus menetluses, kui kaebuses ei taotleta selle lahendamist istungil.

 Kostjal on õigus esitada tagaseljaotsuse peale kaja menetluse taastamiseks Harju Maakohtule 30
 päeva jooksul alates tagaseljaotsuse kättetoimetamisest, kui tema tegevusetus, mis oli
 tagaseljaotsuse tegemise aluseks, oli tingitud mõjuvast põhjusest. Koos kajaga tuleb kohtule
 esitada kõik asja ettevalmistamise lõpuleviimiseks vajalik ning tasuda seadusega määratud
 kautsjon eurot Rahandusministeeriumi arvelduskontole nr aktsiaselts Swedbank –
 EE062200221059223099; aktsiaselts SEB Pank – EE571010220229377229; aktsiaselts Nordea
 Bank – EE221700017003510302; aktsiaselts Danske Bank - EE513300333522160001.
 Tsiviilkohtumenetluse seadustiku (TsMS) § 142 lg 2 kohaselt kaja ja menetluse taastamise
 avalduse kautsjonina tasutakse summa, mis vastab riigilõivule poolelt hagihinnalt, kuid mitte
 vähem kui 100 eurot ja mitte rohkem kui 1 500 eurot.

 Kohus selgitab, et vastavalt TsMS § 187 lõikele 6 peab menetlusabi taotlemise korral menetlusabi
 taotleja seaduses sätestatud tähtaja järgimiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse. Kaebuse põhjendamiseks või
 riigilõivu tasumiseks või kaebuses esineva sellise puuduse kõrvaldamiseks, mis on seotud
 menetlusabi taotlemisega, annab kohus sellisel juhul mõistliku tähtaja pärast menetlusabi andmise
 taotluse lahendamist, kui nimetatud taotlus ei olnud esitatud põhjendamatult või tähtaja
 pikendamise eesmärgil. See ei välista menetlustähtaja ennistamist.


Kohtu selgitused

1. Tsiviilkohtumenetluse seadustiku (TsMS) § 444 lg 4 järgi võib tagaseljaotsusest välja jätta
kirjeldava ja põhjendava osa.

Kohus peab põhjendatuks märkida, et perekonnaseaduse (PKS) § 101 lg 1 kohaselt igakuine elatis
ühele lapsele ei või olla väiksem kui pool Vabariigi Valitsuse kehtestatud kuupalga alammäära
(käesoleva otsuse tegemise hetkel 215 eurot). Hageja on taotlenud Harju Maakohtu 28.10.2014
kohtulahendiga tsiviilasjas nr 2-14-57780 kostjalt välja mõistetud elatise suurendamist.

Hagiavaldus ning Harju Maakohtu 12.05.2016 kohtumäärus on kostjale kätte toimetatud
16.05.2016 (tl 16) ja kostja pidi hagile vastama 14 päeva jooksul. Kostja ei ole hagiavaldusele
tähtaegselt vastust esitanud.

Hageja elatise nõuet tõendab kanne rahvastikuregistris, millest nähtub, et kostja on hageja isa ning
seega on hageja õigustatud kostjalt ülalpidamist saama. Harju Maakohtu 28.10.2014 lahendiga
(tsiviilasjas nr 2-14-57780) on varasemalt kostjalt hageja kasuks välja mõistetud igakuine elatis
summas 177 eurot kuus alates 22.09.2014 kuni hageja täisealiseks saamiseni. Käesolevas asjas
palub hageja suurendada väljamõistetud elatist ning mõista kostjalt välja elatis alates hagiavalduse
esitamise päevast summas 215 eurot kuus, kuid mitte vähem, kui pool Vabariigi Valitsuse
kehtestatud kuupalga alamäärast, kuni hageja täisealiseks saamiseni. Kuna hageja elatise


                                                                                                  2
                                                                                      2-16-7405

suurendamise nõue on õiguslikult põhjendatud ning kostja ei ole kohtule tähtaegselt vastust
esitanud, siis kuulub hagi põhjendatud ulatuses rahuldamisele tagaseljaotsusega (TsMS § 407 lg 1).

2. Kohus jätab menetluskulud TsMS § 162 lg 1 alusel kostja kanda. Juhindudes TsMS § 174 lg-st
2 määrab maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust lõpetava
määruse tegemist.

Hagiavalduse esitamise hetkel kehtinud riigilõivuseaduse (RLS) § 22 lg 1 p 2 kohaselt ei nõutud
elatise nõudmise hagi läbivaatamise eest riigilõivu ning ka tsiviilasja materjalidest ei nähtu, et
hageja oleksid menetluses kandnud kulusid. Seega ei ole käesolevas asjas menetluskulusid, mille
rahalist suurust saaks kohus kindlaks määrama.

Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate menetluskulude
suurust vaidlustada selle kohtulahendi peale edasi kaevates.


/digitaalselt allkirjastatud/
Aleksandr Kondrašov
kohtunik




                                                                                               3
