                                                                                     2-16-80




                           KOHTUOTSUS
                                EESTI VABARIIGI NIMEL

Kohus                               Harju Maakohus
Kohtukoosseis                       Kohtunik Külli Puusep
Otsuse tegemise aeg ja koht         29. jaanuar 2016, Tallinn, Tartu mnt kohtumaja
Tsiviilasja number                  2-16-80
Tsiviilasi                          XXXhagi XXXvastu elatise nõudes
Tsiviilasja hind                    1935 eurot
Menetlusosalised     ja    nende Hageja XXX(isikukood XXX; elukoht XXX);
esindajad                           Hageja seaduslik esindaja XXX(isikukood XXX; elukoht
                                    XXX; e-post XXX)
                                    Kostja XXX(isikukood XXX; elukoht XXX, e-post XXX)
Asja läbivaatamise kord             Lihtmenetlus (kirjalikus menetluses)


RESOLUTSIOON
  1. Hagi rahuldada.
   2. Mõista XXXvälja hageja XXXkasuks elatis 2015. aasta detsembrikuu eest 195 eurot
      ja alates 1. jaanuarist 2016 igakuiselt 215 eurot. Elatise suurus muutub koos
      Vabariigi Valitsuse kehtestatud kuupalga alammäära muutumisega.
   3. Elatis on välja mõistetud kuni XXXtäisealiseks saamiseni, s.o 21. juunini 2018.
   4. Elatis tuleb maksta iga kalendrikuu eest ette.
   5. Tunnistada otsus tagatiseta viivitamata täidetavaks.
   6. Toimetada otsus kätte pooltele.

Menetluskulude jaotus

Menetluskulud jätta hageja kanda.




Edasikaebamise kord

Harju Maakohus ei anna luba otsuse edasikaebamiseks (tsiviilkohtumenetluse seadustiku (TsMS)
§ 442 lg 10). Ringkonnakohus menetleb apellatsioonkaebust üksnes juhul, kui maakohtu otsuse
tegemisel on selgelt ebaõigesti kohaldatud materiaalõiguse normi või on selgelt rikutud
menetlusõiguse normi või on selgelt ebaõigesti hinnatud tõendeid ja see võis oluliselt mõjutada
lahendit. Apellatsioonkaebus tuleb esitada Tallinna Ringkonnakohtule 30 päeva jooksul alates
                                                                                            1
                                                                                       2-16-80

otsuse kättetoimetamisest, kuid mitte hiljem kui viie kuu möödumisel esimese astme kohtu otsuse
avalikuld teatavakstegemisest. Apellatsioonkaebus võidakse lahendada kirjalikus menetluses, kui
kaebuses ei taotleta selle lahendamist istungil.

Selgitus menetlusabi taotlejale

Kui menetlusosaline taotleb menetlusabi kohtule esitatava kaebuse või taotluse koostamiseks
peab menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist (TsMS § 187 lg 6).

Hageja nõuded ja põhjendused

Hageja esitas 5. jaanuaril 2016 hagiavalduse elatise saamiseks. Hagiavalduse kohaselt on
hageja seadusliku esindaja XXXja kostja XXXühine laps XXXsündinud XXX. Hageja märgib,
et kostja keeldus vabatahtlikust elatise tasumisest detsembrist 2015. Hageja soovib saada
detsembrikuu eest 195 eurot ja edaspidi 1. jaanuarist 2016 elatist 215 eurot kuus.

Kostja vastuväited

Kostja märgib, et on andnud hagejale ülalpidamist regulaarselt. Detsembrikuu eest ei maksnud
kostja elatist seepärast, et hageja esindaja ei edastanud kostjale dokumente lapse
perekonnanime muutmise kohta. Kostja leiab, et hagejal puudus alus kohtusse pöördumiseks,
sest kostja on ülalpidamiskohustust nõuetekohaselt täitnud. Kostja on lisanud oma vastusele
arvelduskonto väljavõtte, mille kohaselt on hagejale tasutud elatist kuni 2015. a novembrini
195 eurot kuus ning jaanuari 2016. a eest 215 eurot.

Kohtuotsuse põhjendused ja selgitused

Kohus, tutvunud toimiku kõigi materjalidega, on seisukohal, et hagi tuleb rahuldada.

Käesoleva asja hind on 1935 eurot. Kohus leiab, et asja võib lahendada lihtmenetluses TsMS
§ 405 lg 1 alusel. TsMS § 405 lg 1 järgi menetleb kohus hagi oma õiglase äranägemise kohaselt
lihtsustatud korras, järgides üksnes käesolevas seadustikus sätestatud üldisi
menetluspõhimõtteid, kui tegemist on varalise nõudega hagiga ning hagihind ei ületa summat,
mis arvestatuna põhinõudelt vastab 2 000 eurole ja koos kõrvalnõuetega 4 000 eurole.

TsMS § 5 lg 1 kohaselt hagi menetletakse poolte esitatud asjaolude ja taotluste alusel, lähtudes
nõudest.

Perekonnaseaduse (PKS) §-dest 96 ja 97 tuleneb, et alaealine laps ja laps, kes täisealiseks
saanuna jätkab põhi- või keskhariduse omandamist põhikoolis, gümnaasiumis või
kutseõppeasutuses, kuid mitte kauem kui 21 aastaseks saamiseni, on õigustatud saama oma
vanematelt ülalpidamist, mida PKS § 100 lg 1 ja 4 kohaselt antakse üldjuhul raha perioodilise
maksmisega (elatis) iga kalendrikuu eest ette. PKS § 101 lg 1 tulenevalt ei või igakuine elatis
ühele lapsele olla väiksem kui pool Vabariigi Valitsuse kehtestatud kuupalga alammäära.
Vabariigi Valitsuse 28. novembri 2013. a määruse nr 166 alusel on 1. jaanuarist 2015. a töötasu
alammäär 390 eurot kuus, millest 1/2 on 195 eurot. Vabariigi Valitsuse 18. detsembri 2015. a

                                                                                              2
                                                                                          2-16-80

määruse nr 139 järgi on töötasu alammäär 1. jaanuarist 2016 430 eurot kuus, millest 1/2 on
215 eurot

Kohus loeb esitatud dokumentaalsete tõenditega tõendatuks, et XXXon XXXisa. Hageja
seadusliku esindaja XXXja kostja XXXühine laps XXXon sündinud XXX (tl 5, väljavõte Eesti
Rahvastikuregistrist). Hageja märgib, et kostja ei ole andnud ülalpidamist 2015. aasta
detsembrikuu eest. Hageja palub kostjalt välja mõista 2015. aasta detsembrikuu eest 195 eurot
ja alates 1. jaanuarist 215 eurot.

Kostja märgib, et on andnud hagejale regulaarselt ülalpidamist seadusjärgses määras, kuid
tasumata jäi üksnes detsembrikuu eest ja seda põhjusel, et hageja esindaja ei edastanud kostjale
dokumente lapse perekonnanime muutmise kohta.

Kohtu arvates tuleb elatise väljamõistmisel lähtuda eelkõige lapse põhjendatud vajadusest
tagamaks lapse arenguks piisavad vahendid. Hageja nõue on esitatud seadusega ettenähtud
elatise suuruse alammääras. Kostja on tasunud selles suuruses elatist ja on nõustunud selles
suuruses elatist tasuma ka edaspidi. Kohus on seisukohal, et sellises määras elatise
väljamõistmine tagab alaealise ülalpidamise sellisel määral, mis võimaldab tal normaalselt
kasvada ja areneda. Riigikohus on selgitanud, et tulenevalt PKS § 101 lg-s 1 sätestatud elatise
miinimumsuurusest, tuleb eeldada, et lapse ülalpidamiseks kulub kummagi vanema
ülalpidamiskohustust          arvestades        kahekordne          elatise       miinimummäär
(vt nt Riigikohtu 28. oktoobri 2015. a otsus tsiviilasjas nr 3-2-1-124-15, p 17) ja selles ulatuses
ei tule lapse vajaduste rahuldamise kulusid tõendada (vt nt Riigikohtu 29. aprilli 2015. a otsus
tsiviilasjas nr 3-2-1-21-15, p 14).

Tsiviilasja materjalidest nähtub, et kostja on tasunud elatist 25. novembril 2015 novembri eest
195 eurot ja 25. jaanuaril 2016 jaanuari eest 215 eurot (tl 18, pangakonto väljavõte). Tasumata
on jäänud detsembrikuu eest 195 eurot. Seda võlgnevust on hageja ka hagivalduses nõudnud.

Tuginedes kõigele eelnenule kohus leiab, et XXXhagi XXXvastu elatise nõudes on
põhjendatud ja tõendatud ning tuleb rahuldada. Kohus mõistab XXXlapse XXXkasuks välja
igakuise elatise 1. jaanuarist 2016 kuni tema täisealiseks saamiseni 215 eurot kuus. Samuti leiab
kohus, et põhjendatud on ka hageja nõue välja mõista kostjalt detsembrikuu eest 195 eurot.
Kohtule jääb selgusetuks kostja väide elatise mittetasumise kohta detsembris seoses sellega, et
hageja esindaja ei ole kostjale edastanud kostjale dokumente tütre perekonnanime muutmise
kohta.

Kohtuotsuse täitmisel tuleb arvestada sellega, et kostja on oma ülalpidamiskohustuse
jaanuarikuu eest vabatahtlikult täitnud.

Kõik kohtuotsuses käsitlemata menetlusosaliste väited ja esitatud tõendid hagiavalduse
läbivaatamisel kohtu arvates tähtsust ei oma ja seetõttu kohus neid lahendis ei käsitle.

Menetluskulude jaotus

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses. TsMS § 174 lg 1 kohaselt määrab menetluskulude rahalise
suuruse menetluskulude jaotuse alusel vajalikus ja põhjendatud ulatuses kindlaks asja menetlev
kohus samas tsiviilasjas, millega seoses kulud tekkisid. TsMS § 174 lg 2 kohaselt määrab
maakohus menetluskulude rahalise suuruse kindlaks kohtuotsuses. Riigilõivuseaduse § 22 lg 1
p 2 kohaselt ei nõuta elatise nõudmise hagi läbivaatamise eest riigilõivu.

                                                                                                 3
                                                                                       2-16-80

TsMS § 168 lg 6 alusel kannab hageja menetluskulud ise, kui kostja võtab hagi kohe õigeks
ning kui kostja ei ole oma käitumisega andnud põhjust hagi esitamiseks. Praeguses asjas leiab
kohus, et arvestades TsMS § 168 lg-s 6 märgitud asjaolude esinemist on põhjendatud jätta
menetluskulud hageja kanda.

Kostja on esitanud menetluskulu kandmist tõendava dokumendina kassa sissetulekuorderi
(tl 20). Asja materjalidest nähtub, et kostja esitatud vastuse on allkirjastanud kostja ise ning
tsiviilasja materjalidest ei nähtu, et kostjal oleks olnud tsiviilasja menetlemisel lepinguline
esindaja. Lepinguline esindaja on menetlusosalist menetluses esindav advokaat või muu
esindaja TsMS §-s 218 sätestatu kohaselt. Kuna kostjal puudub praeguses menetluses
lepinguline esindaja ning TsMS § 175 lg 2 järgi ei hüvitata nõustaja kulusid, ei kuulu kostja
kantud 50 eurot kostja kasuks menetluskuluna väljamõistmisele. Kuna tsiviilasja materjalidest
ei nähtu kostjal ka muude menetluskulude kandmine, puudub kohtu hinnangul vajadus
menetluskulude suuruse kindlaksmääramiseks.


/allkirjastatud digitaalselt/
Külli Puusep
kohtunik




                                                                                              4
