                           KOHTUOTSUS
                                EESTI VABARIIGI NIMEL


Kohus                           Viru Maakohus

Otsuse tegemise aeg ja koht     7. jaanuaril 2016 Jõhvi kohtumajas

Kriminaalasja number            1-15-10738 (14244000458)

Kohtunik                        Inna Kirsipuu
Kohtuistungi sekretär, tõlk     Merike Erisalu, tõlk Svetlana Hamaza
Kriminaalasi                    Sergei   Petrovi      süüdistuses  KarS   §    121    järgi
                                kokkuleppemenetluse korras
Prokurör                        Viru Ringkonnaprokuratuuri ringkonnaprokurör Liina Pikma
                                Sergei Petrov, isikukood 36409292227, kodakondsus puudub,
                                keskharidus, emakeel vene keel, töötu, xxx, elukoht xxx,
                                varem kriminaalkorras karistatud:
                                12.01.2000 Kohtla-Järve Linnakohtu otsusega KrK § 107 lg 1
Süüdistatav                     järgi vangistusega 1 aasta tingimisi katseajaga 1 aasta;
                                03.06.2002 Kohtla-Järve Linnakohtu otsusega KrK § 114 järgi
                                § 41 alusel vangistusega 1 aasta;
                                31.12.2014 Viru Maakohtu otsusega KarS § 424 järgi
                                vangistusega 6 kuud tingimisi katseajaga 1 aasta ja 6 kuud;
                                lisakaristusena mootorsõiduki juhtimisõiguse äravõtmine
                                5-ks kuuks
                                Tõkendit ei ole kohaldatud
Kaitsja                         vandeadvokaadi vanemabi Irina Gromtsev
RESOLUTSIOON                    Juhindudes KrMS § 249, kohus


O T S U S T A S:


SERGEI PETROV süüdi tunnistada KarS § 121 (alates 01.01.2015 KarS § 121 lg 2 p 2)
järgi.

Mõista karistuseks 6 (kuus) kuud vangistust.

KarS § 65 lg 1 alusel, liita mõistetavale karistusele Viru Maakohtu 31.12.2014 otsusega
mõistetud ja ärakandmata karistus 6 (kuus) kuud vangistust ning mõista Sergei Petrovile
lõplikuks karistuseks üksikkaristustest raskeima suurendamise teel 1 (üks) aasta vangistust.


                                                                                          1
KarS § 69 lg 1 alusel asendada vangistus 1 (üks) aasta vangistust üldkasuliku tööga ulatuses
365 (kolmsada kuuskümmend viis) tundi.

KarS § 69 lg 3 alusel määrata üldkasuliku töö tegemise tähtajaks 6 (kuus) kuud alates
kohtuotsuse jõustumisest.

Lähtudes KarS § 75 lg 1 p 1-6 tulenevalt kohustada Segei Petrovi üldkasuliku töö tegemise
ajal järgima järgmisi kontrollnõudeid:
1) elama kohtu määratud alalises elukohas – xxx
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Määrata Sergei Petrov üldkasuliku töö tegemise ajaks Viru Vangla kriminaalhooldusosakonna
juhataja poolt määartud kriminaalhooldusametniku järelevalve alla.

Rahuldada vandeadvokaadi vanemabi Irina Gromtsevi taotlus ja määrata tema poolt
kaitsealuse Sergei Petrovile osutatud õigusabi tasu suuruseks kohtulikus menetluses osalemise
eest 24 eurot (s.h kohtulikus kriminaalmenetluses osalemise 20 eurot, käibemaks 4 eurot).


Välja mõista Sergei Petrovilt riigituludesse kriminaalmenetluskulud:
24 eurot kaitsjatasu kohtulikus menetluses osutatud õigusabi eest;
96 eurot kaitsjatasu kohtueelses menetluses osutatud õigusabi eest.

KrMS § 180 lg 3 alusel määrata kohtukulude 120 eurot tasumine 6 (kuue) kuu jooksul alates
kohtuotsuse jõustumisest.

Menetluskulud tuleb Sergei Petrovil tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99915700094014 ning selgitus „Sergei Petrov 1-15-
10738 kriminaalmenetluse kulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas, teatades apellatsiooniõiguse kasutamise
soovist Viru Maakohtule kirjalikult seitsme päeva jooksul alates kohtuotsuse kuulutamisest.
Apellatsioon esitatakse Tartu Ringkonnakohtule kirjalikult viieteistkümne päeva jooksul
alates päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.


                                                                                           2
Kohtuotsus jõustub 15-päevase tähtaja möödumisel alates kohtuotsuse kättesaadavusest ehk
23.01.2016 juhul, kui ükski menetluspool ei ole kohtuotsuse peale apellatsiooni esitanud.


Kohtu tuvastatud asjaolud

Sergei Petrov on kohtu alla antud ja süüdistatakse KarS § 121 järgi kvalifitseeritava kuriteo
toimepanemises, mis seisnes selles, et 04.12.2014a. kella 23:30 paiku korteris, aadressil xxx,
lõi Sergei Petrov mitu korda rusikaga pea piirkonda elukaaslast xx xx, tekitades kannatanule
füüsilist valu.

Sel moel Sergei Petrov oma tegevusega tekitas xx xx füüsilist valu, millega pani toime
kuriteo, ettenähtud KarS § 121 järgi.

Süüdistatav tunnistas ennast täielikult süüdi ja jäi kokkuleppe juurde, mille kohaselt prokurör
taotleb kohtult Sergei Petrovi süüdimõistmist KarS 121 järgi (käesoleval ajal kvalifitseeritav
KarS § 121 lg 2 p 2 järgi) ning nõuab karistuseks 6 kuud vangistust. KarS § 65 lg 1 alusel
liita mõistetavale karistusele Viru Maakohtu Narva kohtumaja 31.12.2014.a. kohtuotsusega
mõistetud ja ärakandmata 6 kuud vangistust ning mõista Sergei Petrovile lõplikuks karistuseks
1 aasta vangistust. KarS § 69 lg 1 ja lg 3 alusel 1 aasta vangistust Sergei Petrovi suhtes
asendada 365 tunni üldkasuliku tööga tähtajaga 6 kuud Viru Vangla
kriminaalhooldusametniku järelevalve all. Vastavalt KarS § 69 lg-le 4 ja l kohustub
süüdistatav Sergei Petrov täitma KarS §-s 75 lg 1 sätestatud kontrollnõudeid.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.


Kohtu meetmed

Kohus leiab, et Sergei Petrov tuleb süüdi tunnistada KarS § 121 (alates 01.01.2015 KarS §
121 lg 2 p 2) järgi ja karistada teda vastavalt kokkuleppele.
Asitõendid ja tsiviilhagid puuduvad.
Rahuldada vandeadvokaadi vanemabi Irina Gromtsevi kaitsjatasu taotlus täielikult kohtulikus
menetluses osutatud õigusabi eest.
Menetluskulud tuleb jätta süüdistatava kanda. Lubada menetluskulude tasumine osade kaupa 6
kuu jooksul. Sundraha on välja mõistetud Viru Maakohtu 31.12.2014 kohtuotsusega.




/allkirjastatud digitaalselt/

Inna Kirsipuu
kohtunik




                                                                                             3
