                           KOHTUMÄÄRUS
Kohus                             Viru Maakohus

Määruse tegemise aeg ja koht      23. mai 2016 Jõhvi kohtumajas

Väärteoasja number                4-16-3393

Kohtunik                          Larissa Prokopenko

Kohtuistungisekretär              Ingrid Koddo

Kohtuasi                          Politsei- ja Piirivalveameti Põhja Prefektuuri taotlus
                                  Sergei Motruk´ile asenduskaristuse määramiseks
Võlgnik                           Sergei Motruk,       isikukood   38603114216,   elukoht
                                  teadmata

Asja arutamise kuupäev            16.05.2016, 20.05.2016
RESOLUTSIOON                      Juhindudes VTMS § 211 lg 3 ja KarS § 72, kohus


MÄÄRAS

Jätta rahuldamata Politsei- ja Piirivalveameti Põhja Prefektuuri taotlus Põhja
Prefektuuri 29.12.2014 otsusega väärteoasjas nr 2303,14,001089 määratud rahatrahv
580 eurot asendamiseks arestiga.

Määruse ärakiri edastada Politsei- ja Piirivalveameti Põhja Prefektuurile              ja
kohtutäitur Enno Kermik´ule.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Põhja Prefektuuri 29.12.2014 otsusega väärteoasjas nr 2303,14,001089 määrati Sergei
Motruk´ile LS § 201 lg 2 järgi karistuseks rahatrahv 145 trahviühiku ulatuses, s.o summas
580 EUR.

Täitemenetlus nr 180/2015/233 on võlgniku Sergei Motruk suhtes algatatud 21.05.2015 ning
täitmisteade on võlgnikule kätte toimetatud 17.06.2015. Võlgnik pole rahatrahvi tasunud.



                                                                                    1 (3)
Kohtutäitur on täitemenetluse jooksul teinud korduvad registripäringud vara ja sissetulekute
kohta. Võlgnikul puudub kinnisvara ja väärtuslik vallasvara. Kohtutäitur on kontrollinud
võlgniku vara olemasolu ning talle teadaolevatel andmetel puudub võlgnikul vara või ei ole
selle väärtus küllaldane, et katta vara realiseerimisega tekkivaid kulusid. Täitemenetluse
seadustiku § 201 lõike 1 alusel palub otsustada rahatrahvi asendamine.

Politsei- ja Piirivalveameti Põhja Prefektuur esitas 27.04.2016 Viru Maakohtule
avalduse asenduskaristuse määramiseks.

Avalduse kohaselt ei tasunud menetlusalune isik Sergei Motruk rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2303,14,001089. 05.04.2016
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2303,14,001089 rahatrahvi summas 580 eurot arestiga.

16.05.2016 kohtuistungile Sergei Motruk ei ilmunud, kohtukutset ei õnnestunud kätte
toimetada, kuna isik ei viibinud kohal.
Viru Maakohtu 17.05.2016 määrusega kohaldati Sergei Motruk suhtes sundtoomist
20.05.2016 kohtuistungile. Sundtoomine jäi täitmata, kuna isik ei viibinud oma elukohas.

Kohtu seisukoht

Kohus, tutvunud käesoleva asja materjalidega, leidis, et taotlus rahuldamisele ei kuulu.

Käesoleva asja materjalidest nähtub, et Põhja Prefektuuri 29.12.2014 otsusega
väärteoasjas nr 2303,14,001089 määrati Sergei Motruk´ile LS § 201 lg 2 järgi karistuseks
rahatrahv 145 trahviühiku ulatuses, s.o summas 580 EUR.

Kohtutäitur Enno Kermik 05.04.2016 teatest Põhja Prefektuurile nähtub, et rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Väärteomenetluse seadustiku § 211 lg 3 kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Kohus edastas kohtukutse aadressile xx, kuid kutset pole õnnestunud kätte anda. Sundtoomine
ei andnud tulemust. Võlgniku asukoht on teadmata.




                                                                                        2 (3)
Arvestades asjaolusid, et kohus kasutas kõiki võimalikke meetmeid isiku elukoha
kindlakstegemiseks, kuid see ei õnnestunud, siis leiab kohus, et käesoleval ajal ei ole võimalik
rahatrahvi asendamine aresti või üldkasuliku tööga võlgniku Sergei Motruk suhtes.

Tulenevalt VTMS § 211 lg 1¹ on asja sisuliseks arutamiseks menetlusaluse isiku osavõtt
kohtuistungist kohustustlik.

Kohus on seisukohal, et isiku puhul, kelle puhul ei ole tõsikindlalt võimalik veenduda tema
püsiva elukoha olemasolus ja seega tema elukohta kindlaks teha, tuleb järeldada, et see isik ei
ole kohtule kättesaadav. Ilma tema osavõtuta ei ole rahatrahvi asendamise sisuline arutamine
võimalik. Muid andmeid kohtule teada ei ole.

Lähtudes ülaltoodust kohus leiab, et Sergei Motruk´ile asenduskaristuse määramine
käesoleval ajal ei ole võimalik ning taotlus tuleb jätta rahuldamata.


/allkirjastatud digitaalselt/
Larissa Prokopenko
Kohtunik




                                                                                           3 (3)
