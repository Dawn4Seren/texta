                             KOHTUOTSUS
                                 EESTI VABARIIGI NIMEL


Kohus                            Pärnu Maakohus
Kohtukoosseis                    Kohtunik Ivika Sillaots
Otsuse avalikult teatavaks       30. august 2016 Pärnu Maakohtu Rüütli tänava kohtumaja
tegemise aeg ja koht             kantselei kaudu
Tsiviilasja number               2-16-5142
Tsiviilasi                       V.B. hagi G.B. vastu abielu lahutamise nõudes
Tsiviilasja hind                 3500 eurot
Menetlusosalised ja nende        Hageja: V.B., isikukood xxxxxxxxxxx, eluk. Xxxxxxxxxxx
esindajad                        ,lep.esindaja Andrei Yllö
                                 Kostja: G.B., isikukood xxxxxxxxxxx, eluk. Xxxxxxxxxxx
RESOLUTSIOON                     Rahuldada V.B. hagi.
                                 Lahutada V.B. (isikukood xxxxxxxxxxx) ja G.B. (isikukood
                                 xxxxxxxxxxx) abielu, mis registreeriti Pärnu linna RSK
                                 TK perekonnaseisuosakonnas xxxxxxxxxxx kande nr
                                 xxxxxxxxxxx all.
                                 Abielu lahutamisel jääb G.B. perekonnanimeks „B.“.
                                 Saata kohtuotsus 10 päeva jooksul peale jõustumist
                                 Pärnu Maavalitsuse perekonnaseisuosakonnale.

                                 26.08.2016
Kohtuistungi toimumise aeg

Menetluskulude jaotus            Menetluskulud jätta poolte endi kanda.
Edasikaebamise kord              Kohtuotsuse peale võib esitada apellatsioonkaebuse Tallinna
                                 Ringkonnakohtule 30 päeva jooksul alates otsuse apellandile
                                 kättetoimetamisest, kuid mitte hiljem kui viie kuu
                                 möödumisel kohtuotsuse avalikult teatavaks tegemisest.
                                 Taotledes menetlusabi, peab seaduses sätestatud tähtaja
                                 järgimiseks tegema tähtaja kestel ka menetlustoimingu, mille
                                 tegemiseks menetlusabi taotletakse, eelkõige esitama
                                 kaebuse.

Sisulised asjaolud
31.03.2016 esitas V.B. kohtule hagiavalduse G.B. vastu abielu lahutamise nõudes.
Hagiavalduse kohaselt on poolte abielu registreeritud Pärnus xxxxxxxxxxx. Ühiseid alaealisi
lapsi pooltel ei ole. Kooselu ajal tekkisid hageja ja kostja vahel pidevalt tülid. Pooled elavad
                                                                           Tsiviilasi nr 2-16-5142

praeguseni küll ühes korteris, kuid abielulised suhtes on lakanud 2006. aastast. Kostja ei ole
nõus abielu lahutamisega kokkuleppel.

20.04.2016 esitas kostja vastuse hagiavaldusele, milles palus anda täiendava tähtaja kuus kuud
leppimiseks.

26.08.2016 kohtuistungil hageja jääb esitatud avalduse juurde. Tema sõnul abielulised suhted
lõppesid umbes 10 aastat tagasi ja leppida ta ei soovi. Hageja kinnitab, et temal on uus naine.

26.08.2016 kohtuistungil kostja nõustus lahutusega ja leppida ei soovi. Kostja väitel lõppesid
abielulised suhted 5 aastat tagasi. Kostja soovib jätta peale lahutust perekonnanimeks „B.“.

Kohtuotsuse põhjendused
Perekonnaseaduse (PKS) § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on lõppenud, kui abikaasadel abielulist kooselu enam ei
ole ja on alust arvata, et abikaasad kooselu ei taasta. Abielusuhete lõppemist eeldatakse, kui
abikaasad on elanud eraldi vähemalt kaks aastat (PKS § 67 lg 2). Kohus peab tarvitusele võtma
abinõud poolte lepitamiseks, välja arvatud juhul, kui see on asjaoludest tulenevalt võimatu või
ebamõistlik (PKS § 67 lg 3).

Kohus, kuulanud ära poolte seletused, leiab, et nende abielusuhted on pöördumatult lõppenud
ja neid ei saa taastada, pealegi ei soovi pooled ise seda (kostja küll soovis seda vastuses hagile,
26.08.2016 kohtuistungil aga loobus sellest, kuna kolme kuu jooksul ei ole leppimist toimunud
ja leppida ta enam ei soovi. Poolte abielulised suhted on lõppenud aastaid tagasi. Hageja väitel
10 aastat tagasi ja kostja väitel 5 aastat tagasi. Perekonnaseisuasutuses ei olnud abilelu
võimalik lahutada põhjusel, et kostja ei olnud nõus abielu lahutamisega kokkuleppel. Kohtu
hinnangul puudub mõistlik põhjus abinõude tarvitusele võtuks abielu taastamiseks, seda eriti
veel olukorras, kus pooled on leppimise soovist loobunud. Alaealisi lapsi pooltel ei ole ja
puuduvad varalised nõuded teineteise vastu. Abielueelse perekonnanime taastamist kostja ei
soovinud. Seega rahuldab kohus hagi.

Tsiviilkohtumenetluse seadustiku § 164 lg 1 kohaselt tuleb menetluskulud hagilises abieluasjas
jätta poolte endi kanda.



/allkirjastatud digitaalselt/
Ivika Sillaots
Kohtunik




                                                                                              2 (2)
