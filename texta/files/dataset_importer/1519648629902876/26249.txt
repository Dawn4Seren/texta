                                                                   Kriminaalasi nr 1-15-10412




                            KOHTUOTSUS
                                 EESTI VABARIIGI NIMEL



Kohus                           Pärnu Maakohus

Otsuse tegemise aeg ja koht     14.jaanuar 2016.a., Kuressaare kohtumaja

Kriminaalasja number            1-15-10412 (15274000184)

Kohtukoosseis                   Kohtunik Kristel Pedassaar

Kohtuistungi sekretär           Janika Sarantšuk
                                Hubert Tinarist süüdistusasi kuriteos Karistusseadustiku
Kriminaalasi                    (KarS) § 424 järgi avalikul kohtuistungil
                                kokkuleppemenetluses
Prokurör                        Ringkonnaprokurör Agnes Ollema-Barndõk


Süüdistatav

                                HUBERT TINARIST, ik 36206190043,



                                Kohtueelses menetluses riigi õigusabi korras vandeadvokaadi
Kaitsja                         vanemabi Alla Raudsepp, kohtulikus menetluses loobus
                                kaitsjast
RESOLUTSIOON
1. Süüdi tunnistada Hubert Tinarist kuriteos KarS § 424 järgi ja mõista karistuseks
vangistus neli (4) kuud.

2. KarS § 73 alusel jätta Hubert Tinarist’ele mõistetud karistus kohaldamata tingimisi
katseajaga 18 (kaheksateist) kuud.

3. Katseaeg hakkab kulgema kohtuotsuse kuulutamisest, so. 14.jaanuarist 2016.a.

Mõistetud karistust ei pöörata täielikult või osaliselt täitmisele, kui Hubert Tinarist pane
kohtu poolt määratud katseajal toime uut tahtlikku kuritegu ning KarS §-i 73 lõigetest 4
ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2
sätestatule.
Kui uus kuritegu pandi toime ettevaatamatusest, võib kohus uuesti kohaldada
      1                                                                                        1
                                                                  Kriminaalasi nr 1-15-10412

liitkaristusest tingimisi vabastamist. Kui uus kuritegu pandi toime tahtlikult, võib kohus
uuesti kohaldada liitkaristusest tingimisi vabastamist koos käitumiskontrolliga,
allutades süüdlase elektroonilisele valvele KrMS § 75 lg 2 punktis 9 sätestatud korras.
Vangistuse täitmisele pööramise korral võib kohus asendada selle üldkasuliku tööga
KarS §-s 69 sätestatud korras.

4. Hubert Tinarist suhtes tõkendit ei kohaldatud.

5. Välja mõista Hubert Tinaristilt riigituludesse kriminaalmenetluse kulud:
sundraha 645 (kuussada nelikümmend viis) eurot.
kaitsjatasu 187 (ükssada kaheksakümmend seitse) eurot 60 senti;
toksikoloogiaekspertiisitasu 62 (kuuskümmend kaks) eurot 37 senti;
kokku menetluskulu 894 (kaheksasada üheksakümmend neli) eurot 97 senti

Väljamõistetud menetluskulu tuleb Hubert Tinarist’il tasuda igakuiste osamaksetena
kaheteist (12) kuu jooksul, igakuise makse suurus menetluskulul on esimesel 11 kuul 74,58
eurot ja viimasel kuul 74,59 eurot. Igakuine makse tuleb teostada hiljemalt kuu 30.–ks
kuupäevaks. Esimene menetluskulude osamakse teostada hiljemalt 29. veebruariks 2016.a.

Hubert Tinarist’il tuleb tasuda riigi kasuks välja mõistetud menetluskulud Maksu- ja
Tolliameti a/a nr: EE351010052031000004 SEB Pank AS-is või a/a nr:
EE502200221014193355 Swedbank AS-is või a/a nr: EE401700017002872300 Nordea Bank
Finland PLC Eesti filiaalis või a/a nr: EE873300333499990003 Danske Bank AS Eesti
filiaalis, kohustuslik on märkida maksekorraldusele viitenumber 99916700002652.
Selgituseks märkida: menetluskulu, Hubert Tinarist, kr asi 1-15-10412.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse
kohtuotsus kohtutäiturile täitmiseks täitemenetluse seadustikus kehtestatud korras ning
lisandub kohtutäituri tasu. Kui nõude tasub teine isik, siis selgitusse lisada, kelle eest
nõue tasutakse.
Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe (KrMS § 318 lg 4).
Apellatsioon esitatakse kirjalikult Tallinna Ringkonnakohtule 15 päeva jooksul arvates
kohtuotsuse kuulutamisest. Apellatsiooni võib otsuse teinud kohtule esitada ka faksi teel.

Apellatsioon jäetakse läbi vaatamata ja tagastatakse kohtumääruse alusel, kui
apellatsioonitähtaeg on mööda lastud.
Kriminaalmenetluse kulude hüvitamise otsustuse võib vaidlustada kohtuotsusest eraldi,
esitades selles osas määruskaebuse Pärnu Maakohtu Kuressaare kohtumajja 15 päeva
jooksul kohtuotsuse kuulutamisest.
Süüdistus.


     2                                                                                       2
                                                                     Kriminaalasi nr 1-15-10412

Hubert Tinaristi süüdistatakse selles, et tema vastava kategooria mootorsõiduki juhtimisõigust
omamata juhtis 25.juulil 2015 kella 20.00 ajal Saare maakonnas Kihelkonna vallas Pidula-Veere
maantee 5,1 kilomeetril enda seaduslikus valduses olevat mootorsõidukit -
bbbbbbbbbbbbbbbbbbb - isikuna, kelle ühest grammist verest leiti Eesti Kohtuekspertiisi
Instituudi ekspertiisiakti nr 151-I andmetel etanooli 2,31+-0,06 mg/grammi kohta, seega kellel
oli alkoholikontsentratsioon veres mitte vähem kui 2,25 mg/grammi kohta, mistõttu tulenevalt
Liiklusseaduse § 69 lõike 2 punktist 1, mille kohaselt loetakse mootorsõiduki juht alkoholijoobes
olevaks kui tema ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem, juhtis Hubert
Tinarist mootorsõidukit alkoholijoobes olles, millega rikkus Liiklusseaduse § 69 lg 1 nõudeid,
mille kohaselt juht ei tohi olla joobeseisundis, kusjuures põhjustas varalise kahjuga
liiklusõnnetuse, sest ei tulnud mootorsõiduki juhtimisega toime ja sõitis enda poolt juhitava
mootorrattaga teelt välja kraavi, mille tagajärjel sai ise mitteeluohtlikke lühemaajalisi
tervisekahjustusi ning tehnilisi vigastusi mootorsõiduk.
Sellise tegevusega Hubert Tinarist, juhtides mootorsõidukit joobeseisundis, pani toime
Karistusseadustiku § 424 järgi kvalifitseeritava kuriteo.

Prokuröri poolt kohtus Hubert Tinarist’ile nõutud karistus: KarS § 424 järgi
kvalifitseeritava kuriteo toimepanemise eest nõuab prokurör kohtus süüdistatavale karistuseks 4
(neli) kuud vangistust.
KarS § 73 sätete alusel vabastada süüdistatav tähtajalise vangistuse kandmisest tingimuslikult 18
(kaheksateistkümne) kuulise katseajaga.

Süüdistatav Hubert Tinarist andis kohtus ütlusi, et saab prokuröriga sõlmitud kokkuleppest aru
ja nõustub sellega. Karistuse iseloom ja olemus on arusaadavad. Kahetseb toimepandut. Palub
määrata väljamõistmisele kuuluva menetluskulu tasumisele ositi ühe aasta jooksul.

Prokurör ja kaitsja jäid kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid asjaolusid ei
esine. Kokkulepe on sõlmitud süüdistatava vabal tahtel ja on talle arusaadav. Kokkulepe sõlmiti
kaitsja juuresolekul. Kohus tunnistab Hubert Tinarist süüdi KarS § 424 järgi ning mõistab temale
kokkuleppes kokkulepitud karistuse. KarS § 56 alusel karistuse mõistmisel kohtu poolt
arvestatakse muuhulgas karistust kergendavaid ja raskendavaid asjaolusid. Hubert Tinarist’i
karistust kergendavaks asjaoluks on süü puhtsüdamlik kahetsus, raskendavad asjaolud puuduvad.

Tõkend – Hubert Tinarist suhtes tõkendit ei kohaldatud.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega kaasnev
sundraha. KrMS § 179 lg 2 kohaselt, kui isiku suhtes tehakse süüdimõistev kohtuotsus
karistusseadustiku mitme paragrahvi järgi, tuleb tal maksta sundraha, mis vastab raskeima
kuriteo astmele. Süüdimõistetu poolt toime pandud kuritegu on II raskusastme kuritegu (KarS §
4 lg 3). Sundraha suuruseks KrMS § 175 lg1 p 9, 179 kohaselt on II raskusastme kuriteos
süüdimõistmise korral 1,5 palgaalammäära. Palga alammääraks on alates 01.01.2016.a. 430.00
eurot ning seega on sundraha suuruseks 1,5x430 eurot = 645 EUR-i;
-toksikoloogiaekspertiisiga seotud tasu kokku 62,37 eurot (27+35,37) (tl.5,6);
- Määratud kaitsjale makstud tasu on vastavalt KrMS § 175 lg 1 p 4 menetluskulu, mis
KrMS § 180 lg1 alusel kuulub väljamõistmisele süüdistatavalt. Hubert Tinarist’ilt riigi õigusabi
      3                                                                                       3
                                                                   Kriminaalasi nr 1-15-10412

korras määratud kaitsja taotluse alusel on kohus kaitsjatele arvestanud kohtueelses menetluses
tasuks kokku 187,60 eurot, mis kuulub süüdistatavalt riigituludesse väljamõistmisele.
KrMS § 180 lg3 alusel süüdistatava taotlusel määrab kohus menetluskulu tasumisele ositi 12 kuu
jooksu.

/allkirjastatud digitaalselt/
Kristel Pedassaar
Kohtunik




      4                                                                                    4
