                            KOHTUOTSUS
                               EESTI VABARIIGI NIMEL
Kohus                              Harju Maakohus
Kohtunik                           Tiia Mõtsnik
Otsuse tegemise aeg ja koht        4.mai 2016, Tallinn, Kentmanni kohtumaja
Tsiviilasja number                 2-15-12821
Tsiviilasi                         Osaühing XXXX hagi AKTSIASELTS XXXX vastu
                                   võlgnevuse väljamõistmiseks ja kohustuse rikkumise
                                   lõpetamiseks
Tsiviilasja hind                   28 500 eurot
Menetlusosalised ja nende          Hageja: Osaühing XXXX (registrikood XXX, asukoht
esindajad                          XXXX)
                                   Hageja lepinguline esindaja: vandeadvokaadi abi Viktoria
                                   Ivanova (e-post viktoria@jaroslavski.ee)
                                   Kostja: AKTSIASELTS XXXX (registrikood XXXX,
                                   asukoht XXXX, e-post XXXX)
                                   Kostja lepinguline esindaja: Lea XXXX (e-post XXXX)
Menetlustoimingu tegemise viis     Kohtuistungi toimumise aeg 28.märts 2016
RESOLUTSIOON
1. Jätta Osaühing XXXX hagi AKTSIASELTS XXXX vastu võlgnevuse väljamõistmiseks
ja kohustuse rikkumise lõpetamiseks rahuldamata.
2. Jätta AKTSIASELTS XXXX 15.04.2016 taotlus kohtuistungi protokolli parandamiseks
rahuldamata.
Menetluskulude jaotus
Menetluskulud jätta Osaühing XXXX kanda.


Edasikaebamise kord

Kohtuotsusele võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavaks tegemisest.
Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu,
mille tegemiseks ta menetlusabi taotleb, eelkõige esitama kaebuse. Kaebuse põhjendamiseks
või riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või
tähtaja pikendamise eesmärgil. See ei välista menetlustähtaja ennistamist.

Hageja nõue

Osaühing XXXX esitas 28.08.2015 Harju Maakohtule hagi AKTSIASELTS XXXX vastu
võlgnevuse väljamõistmiseks ja kohustuse rikkumise lõpetamiseks. Hagiavalduse kohaselt
osutas hageja kostjale töövõtulepingu alusel teenust ning teenuse osutamiseks oli hageja
omakorda sõlminud võlaõiguslikud lepingud äriühingutega XXXX OÜ (registrikood XXXX),
XXXXOÜ (registrikood XXXX), XXXX OÜ (registrikood XXXX) ning füüsiliste isikutena
osutasid reaalselt kostjale teenust eelnimetatud äriühingute juhatuse liikmed XXXX, XXXX,
XXXX. Hageja märgib, et kostja on rikkunud hageja ja kostja vahel sõlmitud töövõtulepingut,
kuivõrd on võtnud tööle XXXX, XXXX ja XXXX. Hageja selgitab, et töövõtulepingu
rikkumine seisneb sätte rikkumisel, mis on sõnastatud järgmiselt:
„Pooltel/Töövõtjal on keelatud sõlmida töö- või muid võlaõiguslikke lepinguid töö
tegemiseks või teenuse osutamiseks teise Poole töötajatega või teisele Poolele muu
võlaõigusliku lepingu alusel Lepingu täitmiseks tööd tegevate või teenust osutavate füüsiliste
isikutega Lepingu kehtivuse ajal ja ühe aasta jooksul peale Lepingu lõppemist.“ Hageja palub
kostjalt välja mõista töövõtulepingu p 7.1 ja 8.1 rikkumisest tulenevalt leppetrahvi summas
18 000 eurot ja kohustada kostjat lõpetama igasugused töö- või muud võlaõiguslikud
lepingud XXXX, XXXX ja XXXX.

Kostja vastuväited
Kostja kirjalike vastuväidete kohaselt hagi ei tunnista. Hageja viidatud keelu sisuks on
kohustus mitte sõlmida lepingut füüsiliste isikutega, kostja on sõlminud lepingud juriidiliste
isikutega. On iseenesestmõistetav, et juriidiliste isikute nimel täidavad lepingut füüsilised
isikud, kes on lepingus nimetatud. Seega puudub poolte vahel kohustus, mida kostja oleks
saanud rikkuda hageja kirjeldatud viisil. Hageja nõuet kohustada kostjat lõpetama igasugused
töö- või muud võlaõiguslikud lepingud XXXX, XXXX ja XXXX ei saa rahuldada, kuna
kostja ei ole neid sõlminud. Hagejal puudub õiguslik huvi nõuda pooltevahelise lepingu
täitmist kirjeldatud viisil. Kostja palub jätta hagi rahuldamata.


Kohtuotsuse põhjendused

Kohus, kuulanud kohtuistungil ära poolte seisukohad ja uurinud seadusest juhindudes kõiki
tõendeid igakülgselt, täielikult ja objektiivselt, asub seisukohale, et hagi tuleb jätta
rahuldamata.

Pooltel puudub vaidlus selles, et poolte vahel oli 03.10.2013 sõlmitud töövõtuleping nr 3-
2/2013/14 ja detsembris 2013 sõlmitud töövõtuleping. Teenuse osutamiseks oli hageja
omakorda sõlminud võlaõiguslikud lepingud äriühingutega XXXX OÜ (registrikood XXXX),
XXXXOÜ (registrikood XXXX), XXXX OÜ (registrikood XXXX) ning füüsiliste isikutena
osutasid reaalselt kostjale teenust eelnimetatud äriühingute juhatuse liikmed XXXX, XXXX,
XXXX.



                                                                                            2
Hageja nõue tugineb asjaolule, et kostja on rikkunud töövõtulepingu sätet, mis näeb ette
teatud isikute töölevõtmise keelu. Hageja nõue tuleneb poolte vahel 03.10.2013 sõlmitud
töövõtulepingu nr 3-2/2013/14 punktidest 7.1. ja 7.2 ning 2013. a detsembris sõlmitud
töövõtulepingu punktidest 8.1. ja 8.2. Pooled vaidlevad antud lepingupunktide sisu üle.

Vaidlusalused lepingusätted sõnastatud alljärgenevalt: „Pooltel/Töövõtjal on keelatud sõlmida
töö- või muid võlaõiguslikke lepinguid töö tegemiseks või teenuse osutamiseks teise Poole
töötajatega või teisele Poolele muu võlaõigusliku lepingu alusel Lepingu täitmiseks tööd
tegevate või teenust osutavate füüsiliste isikutega Lepingu kehtivuse ajal ja ühe aasta jooksul
peale Lepingu lõppemist.“

TsMS § 5 lg 1 kohaselt menetletakse hagi poolte esitatud asjaolude ja taotluste alusel,
lähtudes nõudest. Nimetatud sätte lg 2 kohaselt on pooltel võrdne õigus ja võimalus oma
nõuet põhjendada ja vastaspoole esitatu ümber lükata või sellele vastu vaielda. Pool määrab
ise, mis asjaolud ta oma nõude põhjendamiseks esitab ja milliste tõenditega neid asjaolusid
tõendab. TsMS § 231 lg 2 järgi poolte faktilise asjaolu kohta esitatud väide ei vaja tõendamist,
kui vastaspool võtab selle omaks ning lg 4 järgi omaksvõttu eeldatakse, kui vastaspool ei
vaidlusta faktilise asjaolu kohta esitatud väidet selgesõnaliselt ja vaidlustamise tahe ei ilmne
ka poole muudest avaldustest.

Kohus leiab, et nimetatud punktides sisaldub eespool toodud sõnastuses teise poole töötajate
värbamise keeld ning vastava keelu rikkumise korral õigus nõuda leppetrahvi. Lähtudes
eespool märgitud töövõtulepingute nö värbamiskeelu sõnastusest saab selle keelu rikkumisest
rääkida juhul, kui kostja on sõlminud töö- või muu võlaõigusliku lepingu hageja töötajaga või
hagejale võlaõigusliku lepingu alusel lepingu täitmiseks tööd tegevate või teenust osutavate
füüsiliste isikutega. Pooltel puudub vaidlus selles, et hageja oli sõlminud seoses teenuse
osutamisega lepingud äriühingutega XXXX OÜ (registrikood XXXX), XXXXOÜ
(registrikood XXXX), XXXX OÜ (registrikood XXXX) ning XXXX, XXXX ja XXXX ei ole
hageja töötajateks.
Kostja on esitanud tõendid selle kohta, et kostja on sõlminud lepingud äriühingutega XXXX
OÜ (registrikood XXXX), XXXXOÜ (registrikood XXXX), XXXX OÜ (registrikood
XXXX). Seega on kostja sõlminud lepingud äriühingute, mitte füüsiliste isikutega, mistõttu ei
nõustu kohus hageja seiskohaga, et tegemist on värbamiskeelu rikkumisega. Juriidilised
isikud ei saa olla töötajateks töölepingu seaduse § 1 lg 1 alusel ning äriühinguid ei saa
samastada füüsiliste isikutega.
Kohus on seisukohal, et eristada tuleb juriidilisi ja füüsilisi isikuid ning ka olukorras, kus
juriidilisel isikul on üks füüsiline isik nii ainuosanikuks kui ka ainukeseks juhatuse liikmeks,
ei saa juriidilist isikut ja füüsilist isikut samastada. Tsiviilseadustiku üldosa seaduse (TsÜS) §
7 ja § 24 järgi eristatakse õiguskäibes füüsilist isikut (ehk inimene) juriidilist isikut, kes on
seaduse alusel loodud õigussubjekt ja kes tegutseb oma juhtimisorganite kaudu. Kostja
selgitas, et antud sätete eesmärk oli vältida teise poole töötajate värbamist. Vastavalt on
sõnastatud ka vaidlusaluste lepingupunktide osa pealkiri: Töötajate värbamise keeld. Hageja
ei ole kohtule veenvalt selgitanud, miks pooled ei sõnastanud ülalnimetatud vaidlusaluseid
lepingupunkte selliselt, et nendest oleks võimalik olnud aru saada, et teisel poolel on keelatud
ka lepingu sõlmimine ühe poolega lepingulises suhtes oleva äriühinguga. Eeltoodu tõttu leiab
kohus, et kui poolte tahe oleks olnud suunatud ka nimetatule, siis tulnuks seda ka vastavalt
selgesõnaliselt lepingus sätestada.




                                                                                                3
TsMS § 230 lg 1 kohaselt peab kumbki pool hagimenetluses tõendama neid asjaolusid,
millele tuginevad tema nõuded ja vastuväited. Kohus leiab, et hageja oma väiteid tõendanud
ei ole.

Kuivõrd kohtus ei ole tõendamist leidnud kostjapoolne lepingu rikkumine, puudub alus ka
kostja suhtes leppetrahvi kohaldamiseks. Samuti puudub alus hageja nõude rahuldamiseks
kohustada kostjat lõpetama igasugused töö- või muud võlaõiguslikud lepingud XXXX,
XXXX ja XXXX, kuivõrd pooltel puudub vaidlus selles, et nimetatud isikutega kostja
lepingulises suhtes ei ole. Kostjal on sõlmitud lepingud juriidiliste isikutega, mitte füüsiliste
isikutega. Seega ei saa ka nõuda lepingu, mida sõlmitud ei ole, lõpetamist.

Eeltoodud põhjendustel tuleb hagi jätta täies ulatuses rahuldamata.

Kostja esitas 15.04.2016 taotluse kohtuistungi protokolli parandamiseks. TsMS 53 lg 4
kohaselt käesoleva paragrahvi lõikes 2 nimetatud protokolli parandamise taotlusega
nõustumise korral teeb kohus protokollis parandused. Vastuväited, millega kohus ei nõustu,
kantakse protokolli või lisatakse protokollile. Vastavalt TsMS § 50 lg 1 peab protokoll
kajastama menetlustoimingu olulist käiku ja muud asja lahendamise või võimaliku
edasikaebamise seisukohalt olulist. Sama paragrahvi lõige 1 p 8 kohaselt peab protokollis
olema kirjas menetlusosaliste nõuete ja vastuväidete põhisisu ulatuses, milles see ei ole
kajastatud kohtule esitatud kirjalikes dokumentides. Kohus leiab, et antud juhul ei ole
tegemist asja lahendamise või võimaliku edasikaebamise seisukohalt oluliste protokolli
muudatustega. Põhisisu osas on kostja seisukohad protokollis piisavalt kajastatud, samuti on
kostja seisukohad kajastatud kirjalikes dokumentides. Protokoll ei ole kohtuistungi
stenogramm ja seega puudub vajadus protokollis poolte sõnavõttu täpsustada. Kooskõlas
TsMS § 53 lg-ga 4 jääb taotlus protokolli parandamiseks asja materjalide juurde.


Menetluskulud

TsMS § 162 lg 1 järgi kannab hagimenetluse kulud pool, kelle kahjuks otsus tehti. Hagi
rahuldamata jätmise tõttu jäävad menetluskulud hageja kanda.

TsMS § 174 lg 1 sätestab, et menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. Sama sätte lõige 2 kohaselt määrab
maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist.

TsMS § 138 lg 1 ja lg 2 kohaselt on menetluskulud menetlusosaliste kohtukulud ja
kohtuvälised kulud. Kohtukulud on riigilõiv, kautsjon ning asja läbivaatamise kulud. TsMS §
143 p 1 kohaselt on asja läbivaatamise kulud muu hulgas tunnistaja-, eksperdi- ja tõlgikulud
ning kohtuekspertiisiseaduse alusel hüvitatavad menetlusvälisel isikul seoses ekspertiisi
tegemisega tekkinud kulud.

Kuivõrd kostja avaldas kohtistungil, et tal menetluskulud puuduvad, ei ole vajadust
menetluskulude rahalise suuruse kindlaksmääramiseks.


                                                                                               4
/allkirjastatud digitaalselt/
Tiia Mõtsnik
Kohtunik




                                5
