                        KOHTUMÄÄRUS
Kohus                              Harju Maakohus, Tartu mnt kohtumaja
Kohtunik                           Peeter Pällin
Määruse tegemise aeg ja koht       15.06.2016, Tallinn; kirjalik menetlus
Tsiviilasja number                 2-16-4782
Tsiviilasi                         Osaühingu XXXXsundlõpetamine
Menetlustoiming                    avalduse läbivaatamine
Menetlusosalised ja nende          puudutatud isik Osaühing XXXX(registrikood
esindajad                          XXXX; registrijärgne aadress XXXX);
                                   puudutatud isiku juhatuse liige XXXX(isikukood
                                   XXXX)

RESOLUTSIOON

   1. Sundlõpetada Osaühing XXXX(registrikood 11484455);
   2. Likvideerimismenetlust mitte läbi viia ja kustutada Osaühing XXXX äriregistrist
      käesoleva kohtumääruse alusel.
   3. Lugeda sundlõpetatud Osaühing XXXX dokumentide hoidjaks ning märkida
      dokumentide hoidjana äriregistrisse XXXX(isikukood XXXX).
   4. Käesolev kohtumäärus kehtib ja kuulub täitmisele alates jõustumisest.
   5. Toimetada käesoleva kohtumääruse ärakiri kätte puudutatud isikutele ning saata
      pärast jõustumist täitmiseks Harju Maakohtu registriosakonnale.
Menetluskulude jaotus
Jätta puudutatud isiku Osaühing XXXX menetluskulud tema enda kanda.


Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul määruse kättetoimetamisest arvates.




Asjaolud ja menetluse käik
                                                                                    2-16-4782

28.03.2016 on Harju Maakohtu registriosakonna poolt kohtunikule edastatud Osaühing
XXXXregistridokumendid TsMS § 595 lg 2 p 5 alusel. Registriosakonna kaaskirja kohaselt ei
vasta äriühingu netovara äriseadustiku (ÄS) §-s 136 sätestatud nõuetele.
Kohus avaldas 11.05.2016 ametlike teadaannete kaudu Osaühing XXXX juhatuse liikmele
Aga Rzajevile menetlusse võtmise määruse ja kirja, milles palus edastada vastavasisuline
nõusolek Osaühing XXXX likvideerija ülesannete täitmise kohta või põhjendatud vastuväited
enda likvideerijaks määramise kohta, 15 päeva jooksul arvates käesoleva kirja kättesaamisest.
Samuti palus kohus sama tähtaja jooksul teatada, kui puudutatud isik soovib, et kohus ta enne
osaühingu sundlõpetamise otsustamist täiendavalt ära kuulaks. Kohus loeb menetlusse
võtmise määruse ja kirja XXXX kättetoimetatuks 26.05.2016. XXXX jättis kohtule
vastamata. Käesoleva määruse tegemise hetkeks osaühingu netovara ÄS §-ga 136 vastavusse
viidud ei ole.


Kohtu põhjendused
Vastavalt ÄS § 203 lg 1 p-le 1 lõpetatakse osaühing kohtumäärusega muu hulgas juhul, kui
osanikud ei ole vastu võtnud ühtegi ÄS §-s 176 ettenähtud otsust või kui nimetatud otsuste
tegemiseks ei ole osanike koosolekut kokku kutsutud. Lähtudes ÄS § 203 lg-st 2 võib kohus
osaühingu sundlõpetamise otsustada ka omal algatusel, kui seadusest ei tulene teisiti. TsMS §
595 lg 2 p 5 kohaselt peab kohtunikuabi juriidilise isiku sundlõpetamise otsustamise korral
andma määruse või kande tegemise pädevale kohtunikule. Kooskõlas TsMS § 629 lg-ga 2
kuulab kohus enne sundlõpetamist võimaluse korral ära juriidilise isiku juhtorganite liikmed.
Registriosakonna poolt kohtule edastatud materjalidest nähtub, et Osaühing XXXX netovara
on vähem kui ÄS §-s 136 nimetatud kohustusliku osakapitali suurus ning osanik ei ole võtnud
vastu ühtegi ÄS §-s 176 nimetatud otsust. Seega esinevad alused osaühingu sundlõpetamiseks
vastavalt ÄS § 203 lg 1 p-le 1. Äriregistri elektroonilisest teabesüsteemist nähtuvalt on
Osaühing XXXX alates 2012 majandusaasta aruandest netovara puudused kõrvaldamata.
Sundlõpetamise aluseks olevat puudust ei ole kõrvaldatud, vaatamata kohtu registriosakonna
poolt selleks antud tähtajale. Lähtudes eeltoodust, tuleb Osaühing XXXX sundlõpetada.
Vastavalt TsMS § 629 lg-le 3 määrab kohus sundlõpetamise määruses ka juriidilisele isikule
likvideerijad, järgides TsMS §-des 602-606 sätestatut. Vastavalt TsMS § 603 lg-le 1 võib
kohus likvideerijaks määrata iga isiku, kes vastab seaduses nimetatud nõuetele ning on kohtu
hinnangul võimeline oma ülesandeid vajalikul tasemel täitma. TsMS § 603 lg 3 kohaselt on
isiku määramiseks vajalik tema nõusolek. TsMS § 604 lg 2 teisest lausest tuleneb samas, et
kui sundlõpetatud eraõiguslikule juriidilisele isikule ei õnnestu määrata likvideerijat ja
mõistliku aja jooksul ei ole algatatud ka eraõigusliku juriidilise isiku pankrotimenetlust,
määrab kohus ühtlasi, et isiku likvideerimismenetlust läbi ei viida ja juriidiline isik
kustutatakse registrist. Ka Riigikohus on 16.12.2003.a tsiviilasjas nr 3-2-1-142-03 tehtud
otsuse punktis 20 selgitanud, et kui ei leita isikut, kes vastaks likvideerijale esitatavatele
nõuetele ja oleks nõus likvideerijaks hakkama ning avaldaja ei suuda kohtu määratud tähtaja
jooksul ühtki sobivat kandidaati kohtule esitada, siis likvideerimist korraldada ei saa. Sel
juhul tuleb äriühing registrist kustutada likvideerimismenetlust korraldamata, kui võlausaldaja
ei taotle võlgniku suhtes pankrotimenetluse algatamist.
Käesoleval juhul ei ole kohtule teada isikuid (likvideerija kandidaate), kes vastaksid seaduses
sätestatud nõuetele ja oleksid nõus Osaühing XXXX likvideerija ameti vastu võtma. Kohtul ei
ole teavet äriühingu võlausaldajate kohta. Seetõttu puuduksid eeldatavalt vahendid kohtu
määratavale likvideerijale tasu maksmiseks ning kulutuste hüvitamiseks (TsMS § 605), isegi
kui sobiv likvideerija kandidaat leitaks. Ka ei ole kohtule teadaolevalt käesoleva määruse
tegemise hetkeks algatatud Osaühing XXXX pankrotimenetlust. Lähtudes eeltoodust ja

                                                                                             2
                                                                                 2-16-4782

juhindudes TsMS § 604 lg-st 2, peab kohus põhjendatuks Osaühing XXXX
likvideerimismenetlust mitte läbi viia ning kustutada äriühing registrist käesoleva
kohtumääruse alusel.


Kohaldades seaduse analoogia alusel ÄS § 513 lg-s 5 sätestatut, tuleb sundlõpetatud Osaühing
XXXX dokumentide hoidjaks lugeda XXXX ning märkida ta dokumentide hoidjana
äriregistrisse.
Käesolev määrus kehtib ja kuulub täitmisele alates jõustumisest (TsMS § 629 lg 4).
Juhindudes TsMS § 455 lg-st 2, saadab kohus käesoleva määruse täitmiseks äriregistri
pidajale.
TsMS § 172 lg 6 alusel jätab kohus puudutatud isiku menetluskulud tema enda kanda.



/allkirjastatud digitaalselt/
Peeter Pällin
kohtunik




                                                                                          3
