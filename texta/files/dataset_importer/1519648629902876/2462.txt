                         KOHTUOTSUS
                              EESTI VABARIIGI NIMEL

Kohus                          Tartu Maakohus Tartu kohtumaja

Otsuse tegemise aeg ja koht    18. november 2016. a Tartus, Kalevi 1

Kriminaalasja number           1-16-9429

Kohtukoosseis                  kohtunik Rutt Teeveer

Kohtuistungi sekretär          Helju Rebane

Kriminaalasi                   PAVEL KUTŠINSKI
                               süüdistus KarS § 4231 järgi kokkuleppemenetluses
Prokurör                       Lõuna Ringkonnaprokuratuuri abiprokurör Mariken Arro

Süüdistatav                    Pavel Kutšinski

                               Isikukood või sünniaeg: XXX
                               Kodakondsus: Eesti Vabariigi kodakondsus
                               Elu- või asukoht ja aadress: XXX
                               Emakeel: vene keel (eesti keelt valdab kõnes ja kirjas)
                               Haridus: keskharidus
                               Töökoht või õppeasutus: XXX
                               Perekonnaseis: vallaline, alaealisi ülalpeetavaid ei ole
                               Kontaktandmed: tel: XXX
                               Karistatus:‒ 1 kehtiv väärteokaristus; kriminaalkorras karistamata
                               Tõkend:30.09.-02.10.2016. a
                               riigi poolt määratud korras advokaat Anne Vissak, kohtuistungile
Kaitsja
                               kaitsjat ei soovinud

RESOLUTSIOON
Süüdi tunnistada PAVEL KUTŠINSKI KarS § 4231 järgi ja karistuseks mõista 2 (kaks) kuud
vangistust.
KarS § 68 lg 1 alusel arvata karistusaja hulka 3 (kolm) päeva, s.o 30.09.-02.10.2016. a, millal
Pavel Kutšinski oli kahtlustatavana kinnipeetud, ja ärakandmisele kuuluvaks karistuseks
mõista 1 (üks) kuu 27 (kakskümmend seitse) päeva vangistust.
KarS § 73 lg-te 1, 3 alusel määrata, et tingimisi jäetakse mõistetud vangistus kohaldamata ja
seda ei pöörata täielikult täitmisele, kui Pavel Kutšinski 1 (ühe) aasta pikkuse katseaja jooksul
ei pane toime uut tahtlikku kuritegu.
KarS § 78 p 1 alusel hakkab katseaeg kulgema kohtuotsuse kuulutamisest.

KrMS §-de 175 lg 1 p-de 4, 9; § 179 lg 1 p 2, 180 lg 1 alusel mõista Pavel Kutšinskilt välja
menetluskuluna sundraha 645 (kuussada nelikümmend viis) eurot ja kaitsjatasu 72
(seitsekümmend kaks) eurot, kokku 717 (seitsesada seitseteist) eurot.
KrMS § 180 lg 3, § 313 lg 1 p-de 7, 12 alusel määrata, et Pavel Kutšinskil on õigus tasumisele
kuuluv menetluskulu tasuda vabatahtlikult 1 (ühe) aasta jooksul alates kohtuotsuse
jõustumisest.

Menetluskulu makseinfo
Menetluskulud 717,00 €
Maksetähtaeg 04.12.2017
Viitenumber 99916700083480
Selgitus Menetluskulud kriminaalasjas nr 1-16-9429
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses määratud tähtaja jooksul. Kui rahaline
kohustus pole tähtaegselt tasutud suunatakse nõue täitemenetluse läbiviimiseks kohtutäiturile
täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.

KOHTUOTSUSE PÕHIOSA
I Kokkuleppe sisu
Kuriteo asjaolud: Pavel Kutšinskit süüdistatakse selles, et tema juhtis 30.09.2016. a kella 18:35 paiku
Tartumaal Elva linnas Jaan Kärneri tänaval Lootuse tänava suunas mootorsõidukit Volkswagen Bora
registreerimismärgiga XXX, omamata vastava kategooria mootorsõiduki juhtimise õigust ja pannes
teo toime süstemaatiliselt, kuna Pavel Kutšinski on 13.11.2015. a ja 10.09.2016. a juhtinud
mootorsõidukit selleks vastava kategooria juhtimise õigust omamata.
Pavel Kutšinski rikkus kuriteo toimepanemise ajal kehtinud liiklusseaduse § 90 lg 1 p 1 nõuet, mille
kohaselt ei tohi mootorsõidukit juhtida isik, kellel ei ole vastava kategooria või alamkategooria
mootorsõiduki juhtimisõigust;
Sellega pani Pavel Kutšinski toime KarS § 4231 järgi kvalifitseeritava kuriteo, s.o sõiduki
süstemaatilise juhtimise juhtimisõiguseta isiku poolt.
Kuriteo kvalifikatsioon: KarS § 4231
Kuriteoga tekitatud kahju laad ja suurus: puudub.


                                                                                              2
Karistuse liik ja määr:
KarS §-s 4231 ettenähtud kuriteo toimepanemise eest küsib prokurör kohtus Pavel Kutšinskile
karistuseks 2 (kaht) kuud vangistust.
KarS § 68 lg 1 alusel arvata karistusaja hulka 3 (kolm) päeva, s.o 30.09.-02.10.2016. a, millal Pavel
Kutšinski oli kahtlustatavana kinnipeetud, ja ärakandmisele kuuluvaks karistuseks mõista 1 (üks) kuu
27 (kakskümmend seitse) päeva vangistust.
KarS § 73 lg 1, 3 alusel tingimisi jätta karistuseks mõistetud vangistus kohaldamata ja täielikult
täitmisele pööramata, kui Pavel Kutšinski ei pane 1 (ühe) aasta pikkuse katseaja jooksul toime uut
tahtlikku kuritegu.
Asitõendid või äravõetud või konfiskeerimisele kuuluv vara: puuduvad.
KrMS § 180 lg 1 alusel süüdistatava poolt hüvitatavad kriminaalmenetluse kulud kokku 717,00 eurot,
     millest
KrMS § 175 lg 1 p 4 alusel määratud kaitsja tasu kohtueelses menetluses 72,00 eurot;
KrMS § 175 lg 1 p 9 ja § 179 lg 1 p 2 alusel teise astme kuriteos süüdimõistva kohtuotsusega kaasnev
sundraha 645,00 eurot.
KrMS § 180 lg 3 alusel lubada Pavel Kutšinskil menetluskulud hüvitada ositi 12 kuu jooksul alates
kohtuotsuse jõustumisest.
Menetluskulude tasumiseks vajalikud andmed: saaja, pankade loetelu, konto numbrid, viitenumbrid
ja selgitused on kirjas kohtuotsuses.
Süüdistatavale on selgitatud, et menetluskulude tähtaegselt tasumata jätmisel edastatakse kohtuotsuse
ärakiri menetluskulu sissenõudmiseks kohtutäiturile KrMS § 423, § 417 lg 2 ja § 412 lg 3 alusel.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Prokurör jäi sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepe järgides KrMS §-de 239-
245 sätteid. Kohus on veendumusel, et süüdistatav on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Pavel Kutšinski süüdi tunnistada KarS
§ 4231 järgi ja mõista talle karistus vastavalt kokkuleppele.

III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
Menetluskulud on kajastatud kohtuotsuse resolutiivosas. KrMS § 180 lg 3 alusel peab kohus
põhjendatuks anda süüdimõistetule võimaluse vastavalt kokkuleppele tasuda menetluskulu
vabatahtlikult 1 aasta jooksul kohtuotsuse jõustumisest.


/allkirjastatud digitaalselt/
Rutt Teeveer
Kohtunik




                                                                                             3
