                                                                                  2-16-108028




                              KOHTUOTSUS
                                 EESTI VABARIIGI NIMEL
                                       Tagaseljaotsus

Kohus                              Viru Maakohus
Kohtunik                           Tarmo Tina
Otsuse tegemise aeg ja koht        10. oktoober 2016, Jõhvi kohtumaja
Tsiviilasja number                 2-16-108028

Tsiviilasi, hageja nõue            OÜ Crystal de Luxe hagi A. G.i vastu võlgnevuse nõudes
Tsiviilasja hind                   979, 92 eurot
Menetlusosalised ja nende          Hageja: OÜ Crystal de Luxe (RK 12320879, asukoht
esindajad                          Toome pst 12 - 38, 31024 Kohtla-Järve)
                                   Hageja seaduslik esindaja: Roman Tsiunel (e-post
                                   podzalog.ee@gmail.com )
                                   Kostja: A. G. (IK xxx, elukoht xxx)

Asja lahendamise viis              Kirjalik menetlus

RESOLUTSIOON

   1. Rahuldada hagi tagaseljaotsusega osaliselt.
   2. Välja mõista A. G.ult OÜ Crystal de Luxe kasuks 26.11.2015 sõlmitud laenulepingu
      nr 490 võlgnevus 506, 33 eurot, sh. põhiosa 300 eurot, intress 71, 96 eurot, lepingutasu
      118 eurot ja viivis 16, 37 eurot perioodi 26.12.2015-29.08.2016 eest.
   3. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine
  4. Jätta hageja menetluskuludest 52% kostja kanda ja 48% hageja kanda.
  5. Välja mõista A. G.ult OÜ Crystal de Luxe kasuks menetluskulud s.o. menetluses
      tasutud riigilõivust 91 eurot.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Kaebus esitatakse Tartu Ringkonnakohtule 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses ei
taotleta selle lahendamist istungil. Tartu Ringkonnakohus võib apellatsioonkaebuse lahendada
kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda esialgsel
esitamisel maakohtule, arvestades kaebuse ulatust.

                                                                                          1/3
                                                                                          2-16-108028
Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Asjaolud

Hageja esitas hagi kostja vastu võlgnevuse nõudes. Kohus võttis hagi 30.08.2016 määrusega
menetlusse ja andis tähtaja kirjaliku vastuse esitamiseks. Kostja sai hagimaterjalid kätte isiklikult
allkirja vastu.

Kohtuotsuse põhjendused

Kohus, tutvunud hagiavalduse ja toimiku materjalidega, leiab, et hagi on kostja suhtes õiguslikult
põhjendatud ja kuulub tsiviilkohtumenetluse seadustiku (TsMS) § 407 lg 1 alusel rahuldamisele
tagaseljaotsusega. TsMS § 407 lg-te 1 ja 3 kohaselt võib kohus hageja taotlusel või omal algatusel
hagi tagaseljaotsusega rahuldada ilma kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud, isegi kui hagi toimetati kostjale kätte avalikult. Sel juhul
loetakse hageja esitatud faktilised väited kostja poolt omaksvõetuks.

Kostja sai hagimaterjalid kätte isiklikult allkirja vastu 19.09.2016 (tl. 38). Vastuse esitamise
tähtajaks oli 03.10.2016. Kostja ei ole hagile tähtaegselt vastanud ega taotlenud vastamise tähtaja
pikendamist.

TsMS § 444 lg 4 alusel kirjeldava ja põhjendava osa võib välja jätta ka tagaseljaotsusest ja kostja
õigeksvõtul põhinevast otsusest, sõltumata hagihinnast. Tagaseljaotsuse puhul võib põhjendavas
osas piirduda ka üksnes õigusliku põhjenduse märkimisega.

Kohus leiab, et hagi on tõendatud kostja omaksvõtuga ning õiguslikult põhjendatud
võlaõigusseaduse (VÕS) §-ga 76 lg 1, 100, 101 lg 1 p-d 1 ja 6, 108 lg 113 lg 1 ja 402 lg 1 ja 415 lg
1 kohaselt ja kuulub rahuldamisele osaliselt. Poolte vahel sõlmiti 26.11.2015 laenuleping summas
300 eurot, intress 4% kuus. Kostja kohustus tagastama laenu koos intresside ja lepingutasuga
summas 489, 96 eurot (põhiosa 300 eurot, intress71, 96 eurot ja lepingutasu 118 eurot) igakuiselt
81, 66 eurot kuus alates 26.12.2015-26.05.2016. Laenusaaja kohustus maksma viivist 20 % kuus
(240% aastas) ehk 0, 65% päevas (lepingu p 8.3). Hageja palub välja mõista kostjalt laenu
sissenõudmisega seotud kulu 64 eurot (lepingu p. 8.4.5), põhinõude 489, 96 eurot ja kõrvalnõuded
489, 96 eurot (64+220, 35+205, 61).

Hageja arvestas perioodil 26.12.2015-16.04.2015 viivist 220, 35 eurot (300*0, 65%*113) ja alates
17.04.2016—29.08.2016 viivist 205, 61 eurot.

                                                                                                2/3
                                                                                      2-16-108028

Kuna tegemist on tarbijakrediidilepinguga, siis ei või või tarbijalt võlgnetavate maksete
tasumisega viivitamisel nõuda kõrgemat viivist kui VÕS § 113 lg 1 sätestatud viivise määr (VÕS §
415 lg 1). Perioodil 26.12.2015-26.05.2016 oli seadusjärgne viivisemäär 0, 022% päevas (8,
05/365). Hageja arvestas viivist 0, 65% päevas. Seega tuleb viivisenõue rahuldada osaliselt ja välja
mõista kostjalt seadusjärgne viivis VÕS § 113 lg 1 sätestatud määras. Kuna hageja ei ole esitanud
sissenõudmiskulu tõendavaid dokumente, jätab kohus selles osas hagi rahuldamata. Tulenevalt
eeltoodust rahuldab kohus hagi osaliselt ja mõistab välja kostjalt hageja kasuks 506, 33 eurot sh
põhiosa 300 eurot, intress 71, 96 eurot, lepingutasu 118 eurot ja sissenõutavaks muutunud viivise
perioodi 26.12.2015-29.08.2016 eest 16, 37 eurot (300*0, 022%*248päeva).

Menetluskulude jaotus ja kindlaksmääramine

TsMS § 163 lg 1 kohaselt hagi osalise rahuldamise korral kannavad pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või ei
jäta menetluskulusid täielikult või osaliselt poolte endi kanda. Menetluskulude jaotus tuleb
kohtulahendis märkida ka siis, kui menetlusosalised seda ei taotle (TsMS § 173 lg 2).

Kuna kohus rahuldab hagi osaliselt so 52% ulatuses (506, 33/979, 92 ), jaotatakse menetluskulud
võrdeliselt hagi rahuldamise ulatusega. Kohus jätab hageja menetluskuludest 52 % kostja kanda ja
48 % hageja kanda.

Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid (TsMS § 174 lg 1).

TsMS § 138 lg-te 1 ja 2 alusel on menetluskulud menetlusosaliste kohtukulud ja kohtuvälised
kulud. Kohtukulud on riigilõiv, kautsjon ning asja läbivaatamise kulud.

Hageja palub välja mõista kostjalt menetluskulud s.o. menetluses tasutud riigilõivu 175 eurot.
Hageja tasus 17.04.2016 maksekäsu kiirmenetluses riigilõivu 45 eurot, 29.08.2016 hagi esitamisel
täiendavalt 130 eurot. Välja mõista A. G.ult OÜ Crystal de Luxe kasuks menetluskulud 91 eurot
(175*52%).

Viivitamatu täitmine
Vastavalt TsMS § 468 lg 1 p 2 tunnistab kohus omal algatusel tagatiseta viivitamata täidetavaks
tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.


Tarmo Tina
Kohtunik
/allkirjastatud digitaalselt/




                                                                                               3/3
