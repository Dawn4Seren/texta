                                     KOHTUMÄÄRUS
Kohus                            Pärnu Maakohus
Kohtunik                         Ingrid Niinemägi
Määruse tegemise aeg ja koht     15.jaanuar 2016.a. Paide kohtumajas
Tsiviilasja number               2-15-11406
Tsiviilasi                       LR`i ja RR`i hagi HR´i vastu elatise nõudes
Hagihind                         3510 [(195 x 9) + (195 x 9)] eurot
Menetlusosalised ja nende        Hageja 1: LR, isikukood xxxxxxxxxxx
esindajad                        Hageja 2: RR, isikukood xxxxxxxxxx
                                 Hagejate elukoht xxxxxxxx xxxxx xxxx xxxxx xxxx xxxxx
                                 xxxxxxx
                                 Hagejate seaduslik esindaja: EA, isikukood xxxxxxxxxx, elukoht
                                 xxxxxxxx xxxxxx xxxx xxxxx xxxx xxxxx xxxxxxx, e-post: x
                                 Hagejate seadusliku esindaja lepinguline esindaja: Merle Albrant,
                                 e-post: x
                                 Kostja: HR, isikukood xxxxxxxxxxx, elukoht xxxx xx
                                 xxxxxxxxxxx xxxx xxxxxxxxxx xxxx xxxxx xxxxxxx, e-post: x
                                 Kostja lepinguline esindaja: Suido Västra, e-post: x
Mille kohta määrus tehakse       Menetluse lõpetamine kompromissi kinnitamisega

RESOLUTSIOON
1. Lõpetada menetlus tsiviilasjas nr 2-15-11406 seoses kompromissi sõlmimisega ja kinnitada
LR`i ja RR`i seadusliku esindaja EA`i ja HR`i vahel sõlmitud kompromiss järgnevas:
1.1. HR maksab tagasiulatuvalt elatist perioodi eest 01.08.2014-30.07.2015.a. st 12 kuu eest
LR`ile ja RR`ile ülalpidamise eest kokku 2400 eurot. HR tasub tagasiulatuva elatise 40 kuu
jooksul alates veebruarist 2016.a., igakuiselt 60 eurot kuus kahe lapse eest kokku. Tagasiulatuva
elatise kohustuse täidab HR hiljemalt 30.06.2019.a.
1.2. Kostja maksab LR`ile perioodi eest 01.02.2016.a. kuni LR`i täisealiseks saamiseni elatist
summas 100 eurot kuus.
1.3. Kostja maksab RR`ile perioodi eest 01.02.2016.a. kuni RR`i täisealiseks saamiseni elatist
summas 100 eurot kuus.
1.4. HR on kohustatud maksma tagasiulatuvat elatist ja jooksvat elatist iga kuu 10. kuupäevaks
laste LR`i ja RR`i        seadusliku esindaja (vanem) EA`i Swedbank arveldusarvele nr
xxxxxxxxxxxxxxxxx, märkides selgitusse „Laste elatusraha“.
1.5. HR on teadlik, et kompromissi rikkumise korral on LR`il ja RR`il õigus seadusliku esindaja
kaudu pöörduda täitemenetluse seadustiku kohaselt kohtutäituri poole võlgnetava elatise võla
sundkorras sissenõudmiseks.
1.6. Menetluskulud jäävad poolte endi kanda.
1.7. Pooled on kokku leppinud määruskaebuse esitamise tähtaja 3 päeva.
1.8. HR ja EA on teadlikud TsMS sätestatud menetluse lõpetamise tagajärgedest.

MENETLUSKULUD
Kummagi poole menetluskulud jäävad tema enda kanda.

EDASIKAEBAMISE KORD
Käesoleva määrusele võib esitada määruskaebuse Tallinna Ringkonnakohtule Pärnu Maakohtu Paide
kohtumaja kaudu vastavalt poolte kokkuleppele 3 (kolm) päeva jooksul käesoleva kohtumääruse
kättesaamisest arvates.

MENETLUSE KÄIK
Pärnu Maakohtu Paide kohtumaja menetluses on LR`i ja RR`i hagi HR´i vastu elatise nõudes.
13.01.2016 esitasid pooled kohtuistungil kohtule kompromissilepingu, millest lähtuvalt on pooled
kokku leppinud elatise suuruses, maksmise viisis ja tähtaegades ning milles sisaldusid muuhulgas ka
poolte taotlused kompromissi kinnitamiseks ja tsiviilasja menetluse lõpetamiseks.

KOHTU SEISUKOHT
TsMS § 206 lg 2 kohaselt on vaidluse lõpetamine kompromissi sõlmimisega poolte seadusest tulenev
õigus. Pooled kinnitasid ja kohus ei tuvastanud vastupidist, et kompromiss ei ole vastuolus heade
kommete ega seadusega, ei riku avalikku huvi ning seda on võimalik täita.
Kohus korrigeerib kompromissi selguse ja üheselt mõistetavuse huvides selle sõnastust, jättes
kompromissi sisu muutmata, kinnitab poolte vahel sõlmitud kompromissi ja lõpetab tsiviilasja
menetluse.
TsMS § 432 sätestatu kohaselt kui kohus lõpetab menetluse kompromissiga, ei saa hageja uuesti
pöörduda kohtusse hagiga sama kostja vastu vaidluses samal alusel sama hagieseme üle.
Kompromissi vabatahtliku mittetäitmise korral või mittenõuetekohase täitmise korral on hagejal õigus
nõuda kompromissi sundtäitmist Täitemenetluse seadustikus ettenähtud korras.
TsMS § 168 lg 3 kohaselt kannavad pooled kompromissi sõlmimisel oma menetluskulud ise, kui nad ei
ole kokku leppinud teisiti. Antud juhul teistsugune kokkulepe puudub.
Menetluse lõpetamise määruse peale võib TsMS § 433 lg 1 ja § 661 lg 2 alusel esitada määruskaebuse
15 päeva jooksul määruse määruskaebuse esitajale kättetoimetamisest alates. Pooled on
kompromissiga lühendanud edasikaebetähtaega 3 (kolme) päevani (TsMS § 661 lg 4).

/allkirjastatud digitaalselt/
Ingrid Niinemägi
Kohtunik
