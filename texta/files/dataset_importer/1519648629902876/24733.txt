                                                               Kriminaalasi nr 1-10-4743




                          KOHTUMÄÄRUS

Kohus                            Tartu Maakohus

Määruse tegemise aeg ja koht     01. veebruar 2015. a Jõgeva kohtumaja

Kriminaalasja number             1-10-4743

Kohtunik                         Liivi Loide

Kohtuistungi sekretär            Viivi Kalme

Kriminaalasi                     Tarvi Trei, Dmitri Jelagini, Maario Saare, Andero Voitk
                                 süüdistuses KarS § 263 p 1 ja 4 järgi
                                 kokkuleppemenetluses
Taotlus                          Riigi Tugiteenuste Keskuse       taotlus   Tarvi   Treile
                                 asenduskaristuse määramiseks
Süüdimõistetu                    TARVI TREI

                                 isikukood         38705302752,          elukoht:
                                 xxxxxxxxxxxxxxxxxxxxxxxxxxxxxxxxxxxxxxxxxxxxx
RESOLUTSIOON

KarS § 70 lg 1, 2 alusel asendada Tarvi Treile 14.04.2010. a otsusega kriminaalasjas nr
1-10-4743 karistuseks mõistetud rahaline karistus summas 766,94 eurot, s.o 240
päevamäära, millele vastab 80 päeva vangistust, 80 (kaheksakümmend) tunni
üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 3 (kolm) kuud alates
käesoleva kohtumääruse jõustumisest.

KarS § 69 lg 4 alusel on Tarvi Trei kohustatud üldkasuliku töö tegemisel järgima KarS
§ 75 sätestatud kontrollnõudeid ja kohustusi:
    1) elada kohtu määratud alalises elukohas – xxxxxxxxxxxxxxxxxxxxxxx
    2) ilmuda        kriminaalhooldaja         määratud       ajavahemike         järel
       kriminaalhooldusosakonda registreerimisele;
    3) alluda kriminaalhooldaja kontrollile oma elukohas ja esitada talle andmeid oma
       kohustuste täitmise ja elatusvahendite kohta;
    4) saada kriminaalhooldusametnikult eelneva loa elukohast lahkumiseks kauemaks
       kui 15 päevaks;


                                                                                     1 (3)
    5) saada kriminaalhooldusametnikult eelneva loa elu-, töö- või õppimiskoha
       vahetamiseks;
    6) saada kriminaalhooldusametnikult eelneva loa Eesti territooriumilt lahkumiseks
       ja väljaspool Eesti territooriumi viibimiseks.
Käitumiskontrolli teostamiseks määrata Tarvi Trei üldkasuliku töö tegemise tähtajaks
Tartu Vangla kriminaalhooldusosakonna Jõgeva talituse kriminaalhooldaja järelevalve
alla.

Kohtumäärus tuleb saata täitmiseks Tartu Vangla kriminaalhooldusosakonna Jõgeva talitusele
ning teadmiseks Riigi Tugiteenuste Keskusele ja Tarvi Treile.

Edasikaebamise kord
Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.

TAOTLUSE SISU JA MENETLUSE KÄIK
Tarvi Trei on süüdi tunnistatud Tartu Maakohtu 14.04.2010. a kohtuotsusega kriminaalasjas
nr 1-10-4743 KarS § 263 p 1 ja 4 järgi ja karistuseks mõistetud rahaline karistus 240
päevamäära s.o 12000 krooni, mis on 766,94 eurot. KarS § 66 lg 1 ja 3 alusel määrati rahaline
karistus tasumisele osade kaupa 1 aasta jooksul. Kohtuotsus jõustus 21.04.2010. a.

14.12.2015. a esitas Eesti Vabariik (Riigi Tugiteenuste Keskuse kaudu) avalduse Tartu
Maakohtule Tarvi Treile asenduskaristuse määramiseks. Asjas ei ole toimunud ühtegi
laekumist. Tasumata on ka sama kriminaalasja raames riigi kasuks väljamõistetud muud
rahalised nõuded ning nõuded kahes teises kohtuasjas. Avalduse kohaselt on kohtutäitur
kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane katmaks vara realiseerimisega tekkivaid kulusid.
Võlgnikul on kokku 2133,24 euro ulatuses tasumata riiginõudeid.

01.02.2016. a kohtuistungil avaldas Tarvi Trei, et tal on kokku 10000 euro ringis tasumata
rahalisi nõudeid, tema ülalpidamisel on ka kaks alaealist last. Istungil selgus, et Tarvi Trei
töötab oma ettevõttes OÜ Biango ehitajana ja sellest kuust alates hakkab alles palka saama
(600 eurot kuus). Süüdimõistetu arvas, et leiab võimaluse võlgnevuse tasumiseks kahe kuu
jooksul. Rahalise karistuse asendamisel on ta nõus tegema ka üldkasulikku tööd. Tarvi Trei
selgitas, et käib praegu tööl Tallinnas, kuid tuleb varsti Laiuse taha tööle ning kinnitas, et
leiab aja üldkasuliku töö tegemiseks.

KOHTU SEISUKOHT
KarS § 70 lg 1 sätestab, et kui süüdlane ei tasu talle mõistetud rahalise karistuse summat,
asendab kohus rahalise karistuse vangistusega või süüdlase nõusolekul üldkasuliku tööga
käesoleva seadustiku §-s 69 sätestatud korras või käesoleva seadustiku §-s 692 sätestatud
narkomaanide sõltuvusraviga.
Tarvi Trei ei ole suutnud käesoleva ajani alustada talle karistuseks mõistetud rahalise
karistuse tasumist. Kohtuotsus rahalise karistuse mõistmise kohta tehti juba rohkem kui 5
aastat tagasi. Kohtuistungil selgitas Tarvi Trei, et tasumata rahalisi kohustusi on tal kokku
10000 eurot. Kuigi Tarvi Trei oli arvamusel, et ta suudab rahalise karistuse tasuda kahe kuu
jooksul, ei ole kohtu hinnangul tasumise tähtaja pikendamine siiski põhjendatud. Võttes
arvesse, et Tarvi Trei prognoositavaks sissetulekuks on 600 eurot, tal on tasumata väga suures
summas rahalisi nõudeid ning ka seda, et tema ülalpidamisel on kaks last, ei ole tõenäoline, et
Tarvi Trei oleks võimeline karistust ka edaspidi nõuetekohaselt täitma.


                                                                                          2 (3)
Eeltoodu põhjal leiab kohus, et Tarvi Treile karistuseks mõistetud rahaline karistus tuleb
asendada vangistusega. Kuna Tarvi on kohtuistungil andnud nõusoleku üldkasuliku töö
tegemiseks, siis tulenevalt KarS § 69 lg 1 on võimalik vangistus asendada üldkasuliku tööga.

Tarvi Treile on karistuseks mõistetud rahaline karistus 240 päevamäära ulatuses. KarS § 70 lg
2 kohaselt vastab rahalise karistuse kolmele päevamäärale üks päev vangistust, s.o 80 päeva
vangistust, millele vastab 80 tundi üldkasulikku tööd.
Kohus võtab üldkasuliku töö tegemise tähtaja määramisel arvesse, et Tarvi Trei käib praegu
igapäevaselt põhitööl elukohast eemal. Selleks, et tagada käesoleva karistuse nõuetekohane
täitmine määrab kohus KarS § 69 lg 3 alusel üldkasuliku töö tegemise tähtajaks 3 kuud alates
käesoleva kohtumääruse jõustumisest. Kohus märgib, et üldkasuliku töö tähtajaks sooritamata
jätmisel tuleb süüdlasel minna vangistust kandma.
KarS § 69 lg 4 alusel on Tarvi Trei kohustatud üldkasuliku töö tegemisel järgima KarS § 75
sätestatud kontrollnõudeid ja kohustusi.

/allkirjastatud digitaalselt/
Kohtunik




                                                                                        3 (3)
