                                      KOHTUMÄÄRUS

Kohus                            Pärnu Maakohus
Kohtunik                         Ingrid Niinemägi
Määruse tegemise aeg ja koht     09.veebruar 2016.a. Paide kohtumajas
Tsiviilasja number               2-15-113360
Tsiviilasi                       OÜ Aktiva Finants hagi Monika Ergle vastu võlgnevuse nõudes
Hagihind                         198.99 eurot
Menetlusosalised ja nende        Hageja: OÜ Aktiva Finants, registrikood 10746479, asukoht
esindajad                        A.Weizenbergi 20 Tallinn 10150
                                 Hageja lepinguline esindaja: Kadri Timuska, OÜ Julianuse
                                 Õigusbüroo, e-post x
                                 Kostja: Monika Ergle, isikukood xxxxxxxxxxx, elukoht xxxx x
                                 xxxxxx, e-post: x
Menetlustoiming                  Menetluse lõpetamine kompromissi kinnitamisega
Menetlus                         Kirjalik menetlus

RESOLUTSIOON
1. Lõpetada menetlus tsiviilasjas nr 2-15-113360 ja kinnitada OÜ Aktiva Finants ja Monika Ergle
vahel sõlmitud kompromiss, mille kohaselt:
1.1. Kostja kohustub tasuma hagejale hagi aluseks oleva põhivõla katteks 99,62 eurot, viivise võla
katteks 70,00 eurot, hageja õigusabikulude katteks 100,00 eurot ning hageja tasutud riigilõivu
katteks 37,50 eurot (1/2 hageja poolt tasutud riigilõivust), kokku 307,12 eurot alljärgneva
maksegraafiku alusel:
Kuupäev               Kuumakse              Jääk
10.02.2016           25,60 eurot        281,52 eurot
10.03.2016           25,60 eurot        255,92 eurot
10.04.2016           25,60 eurot        230,32 eurot
10.05.2016           25,60 eurot        204,72 eurot
10.06.2016           25,60 eurot        179,12 eurot
10.07.2016           25,60 eurot        153,52 eurot
10.08.2016           25,60 eurot        127,92 eurot
10.09.2016           25,60 eurot        102,32 eurot
10.10.2016           25,60 eurot        76,72 eurot
10.11.2016           25,60 eurot        51,12 eurot
10.12.2016           25,60 eurot        25,52 eurot
10.01.2017           25,52 eurot        0,00 eurot
Kokku                307,12 eurot
1.2. Kostja kohustub võlgnevuse tasuma Julianus Inkasso OÜ arveldusarvele
xxxxxxxxxxxxxxxxxx viitenumbriga xxxxxxxxx.
1.3. Kostja poolt käesolevast kompromissilepingust tuleneva maksega viivitamisel on OÜ-l Aktiva
Finants õigus koheselt sisse nõuda kogu võlgnevuse jääk ja kostja kohustub alluma kohesele
sundtäitmisele võlgnevuse jäägi ulatuses.
1.4. Pooled kinnitavad, et nad on teadlikud TsMS § 432 sisust, et poolte kompromissi kinnitamine
kohtus võtab hagejalt õiguse pöörduda kohtusse hagiga kostja vastu vaidluses sama hagi eseme
üle samal alusel.
1.5. TsMS § 661 lg 4 alusel loobuvad pooled määruskaebuse esitamise õigusest.
1.6. Kuna hageja ja kostja sõlmivad asja lahendamiseks kompromissilepingu, siis tulenevalt TsMS
§ 150 lg 2 p 1 palub hageja kohtul talle tagastada pool menetluses tasutud riigilõivust summas
37,50 eurot Julianus Inkasso OÜ arveldusarvele xxxxxxxxxxxxxxxxxxxx
2. Määrus saata pooltele.

MENETLUSKULUD
1.Menetluskulud on jaotatud poolte vahel kompromisslepinguga, muud menetluskulud jäävad
poolte endi kanda.
2.Tagastada hagejale pooles ulatuses riigilõiv, s.o. 37,50 (kolmkümmend seitse eurot ja 50 senti) eurot
Julianus Inkasso OÜ arveldusarvele xxxxxxxxxxxxxxxxxxxx.

EDASIKAEBAMISE KORD
Vastavalt poolte kokkuleppele ei saa käesolevale määrusele määruskaebust esitada.

MENETLUSE KÄIK
15.09.2015 saabus Pärnu Maakohtu Paide kohtumajale Harju Maakohtust kohtualluvuse korras
maksekäsu kiirmenetluse avaldus, milles sisaldus OÜ Aktiva Finants nõue Monika Ergle vastu
menetluse jätkamiseks hagimenetluses.
01.10.2015 esitas hageja kohtule TsMS § 487 lg 1 kohaselt hagiavalduse Monika Ergle vastu võlgnevuse
nõudes. Kohus võttis hagi menetlusse ja väljastas hagiavalduse koos lisadega kostjale. Kohus tegi
pooltele ettepaneku asja lahendamiseks kompromissiga.
08.02.2016 on pooled esitanud kohtule kompromissilepingu, paludes kohtul kompromiss kinnitada ja
tsiviilasja menetluse lõpetada.

KOHTU SEISUKOHT
Kohus leiab, et vaidluse lõpetamine kompromissi sõlmimisega on poolte seadusest tulenev õigus (TsMS
§ 206 lg 2). Poolte sõlmitud kompromiss ei ole vastuolus heade kommete ega seadusega, ei riku avalikku
huvi ning seda on võimalik täita.
Kohus korrigeerib kompromissi selguse ja üheselt mõistetavuse huvides selle sõnastust, jättes
kompromissi sisu muutmata, kinnitab poolte vahel sõlmitud kompromissilepingu ja lõpetab tsiviilasja
menetluse.
Kompromissi vabatahtliku mittetäitmise korral või mittenõuetekohase täitmise korral on hagejal õigus
nõuda kompromissi sundtäitmist Täitemenetluse seadustikus sätestatud korras.
TsMS § 168 lg 3 kohaselt kannavad pooled kompromissi sõlmimisel oma menetluskulud ise, kui nad ei ole
kokku leppinud teisiti. Pooled on kompromisslepingus kokku leppinud hageja õigusabi kulude summas
100,00 eurot ja riigilõivu summas 37,50 eurot jätmises kostja kanda, ülejäänud menetluskulude osas
kokkulepe puudub, mistõttu jäävad need poolte endi kanda.
Lepingupooled taotlevad seoses kompromissi sõlmimisega TsMS § 150 lg 2 p 1 alusel poole menetluses
tasutud riigilõivust, st. summa 37,50 eurot tagastamist hagejale. TsMS § 150 lg 2 p 1 kohaselt pool
menetluses tasutud riigilõivust tagastatakse, kui pooled sõlmivad kompromissi. Kuna pooled sõlmisid
kompromissi, on taotlus riigilõivu tagastamiseks pooles ulatuses, s.t. summas 37,50 eurot, põhjendatud
ja tuleb rahuldada. Julianus Inkasso OÜ on tasunud maksekäsu kiirmenetluses Rahandusministeeriumi
arveldusarvele riigilõivu 45 eurot ja hagiavalduse esitamisel riigilõivu 30 eurot. Tagastatav riigilõiv
tuleb kanda taotleja poolt nimetatud arveldusarvele.
Menetluse lõpetamise määruse peale võib TsMS § 433 lg 1 ja § 661 lg 2 alusel esitada määruskaebuse
15 päeva jooksul määruse määruskaebuse esitajale kättetoimetamisest alates. Pooled on kompromissiga
loobunud määruskaebuse esitamise õigusest (TsMS § 661 lg 4).

/allkirjastatud digitaalselt/
Ingrid Niinemägi
Kohtunik
