                        KOHTUMÄÄRUS
Kohus                                Tallinna Halduskohus
Kohtunik                             Kaupo Kruusvee
Määruse tegemise aeg ja koht         07.03.2016, Tallinn
Haldusasja number                    3-16-435
Haldusasi                            M.O.i kaebus ümberpaigutamise keelamiseks
Menetlustoiming                      Kaebuse tagastamine ja esialgse õiguskaitse taotluse la-
                                     hendamine

RESOLUTSIOON

1.   Tagastada M.O.i kaebus.
2.   Jätta M.O.i esialgse õiguskaitse taotlus rahuldamata.


EDASIKAEBAMISE KORD
Määruse resolutsiooni p 1 peale saab esitada Tallinna Halduskohtu kaudu määruskaebuse Tal-
linna Ringkonnakohtule 15 päeva jooksul määruse kättetoimetamisest arvates (halduskohtume-
netluse seadustiku (HKMS) § 121 lg 4, § 204 lg-d 1 ja 2).

Määruse resolutsiooni p 2 peale saab esitada määruskaebuse otse Tallinna Ringkonnakohtule
15 päeva jooksul määruse kättetoimetamisest arvates (HKMS § 252 lg 7, § 204 lg 2).

ASJAOLUD JA MENETLUSE KÄIK

1. M.O. on paigutatud justiitsministri 25.03.2008 määruse nr 9 „Täitmisplaan“ (täitmisplaan)
§ 5 lg 2 p 1 alusel karistust kandma Tallinna Vanglasse. 14.02.2016 jõustus täitmisplaani muu-
datus, mille § 5 lg 1 p 4 kohaselt elukoha järgi Tallinna Vanglasse paigutamisele kuuluv mees-
soost kinnipeetav, kes kannab karistust narkootikumidega seotud kuriteo eest või kes riskihin-
damise tulemusel on põgenemiskalduvustega või kõrg- või üliohtlik, paigutatakse Tartu Vang-
lasse või Viru Vanglasse sõltuvalt vangla koormusest. M.O.it on 22.05.2015 koostatud indivi-
duaalse täitmiskava kohaselt peetud kõrgohtlikuks.

2. Tallinna Halduskohtusse saabus 29.02.2016 M.O.i keelamiskaebus koos esialgse õigus-
kaitse taotlusega. M.O. palub kohtul keelata tema ümberpaigutamine Tartu või Viru Vanglasse
vähemalt talle tehtava uue riskihindamiseni Tallinna Vanglas. M.O. põhjendab oma taotlust
sellega, et teda külastab Tallinna Vanglas kaks korda kuus tugiisik M. Velström, kes kaebajat
koolitab ja viib läbi kaebajale määratud individuaalseid sotsiaalprogramme. Tartu või Viru
Vanglas selline koolituse võimalus puudub või tunnid ei toimu vajaliku sagedusega. Kuna teis-
test vanglatest asenduseks pakutav tugiisik sama koolituse jätkamist pakkuda ei suuda, viiks
                                                                                        3-16-435

kaebaja ümberpaigutamine teise vanglasse ohtu kaebaja taasühiskonnastamise. Lisaks eelne-
vale leiab kaebaja, et aprillis 2016 läbiviidava riskihindamise käigus on enam kui tõenäoline,
et tema riskitaset ei hinnata enam kõrgohtlikuks.

3. Tallinna Halduskohtu 29.02.2016 määrusega rahuldati M.O.i esialgse õiguskaitse taotlus
ja keelati M.O.i ümberpaigutamine kuni 07.03.2016. Sama määrusega kohustas kohus Tallinna
Vanglat esitama hiljemalt 04.03.2016 seisukoht M.O.i esialgse õiguskaitse taotluse kohta.

4. Tallinna Vangla esitas 04.03.2016 kohtule seisukoha, milles palub jätta M.O.i esialgse õi-
guskaitse taotlus rahuldamata või läbi vaatamata, kuna kaebajal puudub esialgse õiguskaitse
vajadus. Tulenevalt vangistusseaduse (VangS) § 19 lg-st 2 kinnitab kinnipeetava ümberpaigu-
tamise korra valdkonna eest vastutav minister. Ümberpaigutamist reguleerib VangS § 19 lg 1
ja täitmisplaani § 5 lg 1 p 4. Täitmisplaani seletuskirjast nähtub, et arvestades Tallinna Vangla
üldist seisukorda ning asjaolu, et tegemist on ühiselamu tüüpi vanglaga, ei ole otstarbekas viia
kõrg- ja üliohtlike kinnipeetavate vangistust täide Tallinna Vanglas. Kõrg- ja üliohtlike kinni-
peetavate üle järelevalve teostamine on tõhusam kambervangla tüüpi Viru Vanglas ja Tartu
Vanglas. Täitmisplaan on vanglale täitmiseks kohustuslik. VangS § 11 lg 1 kohaselt kinnipee-
tava paigutamine vanglasse toimub täitmisplaani alusel, arvestades reaalselt kandmisele kuu-
luva karistusaja pikkust, kinnipeetava vanust, sugu, tervise seisundit ning iseloomuomadusi.
Kinnipeetaval puudub subjektiivne õigus valida endale karistuse kandmiseks konkreetset vang-
lat.

Tallinna Vangla hinnangul ei tooks M.O.i karistuse kandmine Viru või Tartu Vanglas kaasa
tema taasühiskonnastamise protsessi katkemist. Viru ja Tartu Vanglas on samuti spetsialistid,
kes igapäevaselt töötavad kinnipeetavatega ja tegelevad spetsiifiliste probleemidega ning kes
on suutelised aitama kaasa ning toetama M.O.it taasühiskonnastamise protsessis. Tallinna
Vangla inspektor-kontaktisik vestles 15.02.2016 kaebaja tugiisikuga ning viimane ei välistanud
kinnipeetava külastamist Tartu Vanglas, kuna ta liigub seoses muude tööülesannete täitmisega
ka Tartu linna piirkonnas. M.O.i eelistus vanglate osas ei saa antud juhul olla ümberpaigutamata
jätmise aluseks. Asjaolusid, mis välistaksid M.O.i paigutamise Tartu või Viru Vanglasse, Tal-
linna Vanglale teada ei ole. M.O.i väide, et tema riskitaset tõenäoliselt langetatakse käesoleva
aasta aprillis, on isiku subjektiivne ja ennatlik seisukoht. Lisaks M.O.i väide distsipliinirikku-
mise puudumise kohta on käesolevaks hetkeks ebaõige, kuna Tallinna Vangla inspektor-kon-
taktisiku 04.03.2016 käskkirjaga nr 5-2/250 on kaebajale määratud distsiplinaarkaristus.

KOHTU PÕHJENDUSED

Kaebuse tagastamine

5. Kohus leiab, et käesoleval juhul ei ole kaebusega võimalik saavutada kaebuse eesmärki,
mistõttu tuleb kaebus HKMS § 121 lg 2 p 2 alusel tagastada.

6. VangS § 19 lg 1 sätestab, et kinnipeetava võib ümber paigutada ühest kinnisest vanglast
teise või ühest avavanglast teise, kui see on vajalik kinnipeetava individuaalse täitmiskava el-
luviimiseks, vangistuse täideviimise eesmärkide saavutamiseks või julgeoleku kaalutlustel.
Kinnipeetaval puudub subjektiivne õigus valida endale karistuse kandmiseks konkreetset vang-
lat ning kinnipeetava ümberpaigutamine ei eelda kinnipeetava nõusolekut (vt Riigikohtu
14.02.2011 otsus asjas nr 3-3-1-76-10). Samas on Riigikohtu halduskolleegium 02.06.2010 ot-
suses nr 3-3-1-30-10 märkinud, et välistatud pole kinnipeetava õigus pöörduda ümberpaiguta-
mise taotlusega vangla direktori poole, kui ümberpaigutamine on kinnipeetava arvates vajalik


                                                                                             2(4)
                                                                                       3-16-435

tema põhiõiguste tagamiseks, näiteks õiguse elule või tervise kaitsele, aga ka perekonna põ-
hiõiguse tagamiseks. Halduskolleegium märkis ka seda, et kinnipeetava põhiõiguste tagamine
võib olla võimalik ka muude meetmete abil, mistõttu ei ole ümberpaigutamine tema õiguste
kaitsmiseks alati vajalik.

7. Kohus ei pea põhjendatuks kaebaja väiteid selle kohta, et ümberpaigutamine seaks ohtu
tema taasühiskonnastamise protsessi. Sisuliselt on vangla igasuguse tehtava töö eesmärgiks kin-
nipeetava taasühiskonnastamine. Vangla on kinnitanud, et ka Viru ja Tartu Vanglas on spetsia-
listid, kes igapäevaselt töötavad kinnipeetavatega ja tegelevad spetsiifiliste probleemidega ning
kes on suutelised aitama kaasa ning toetama M.O.i taasühiskonnastamist. Ka ei ole kaebusest
ja Tallinna Vangla vastusest tulenevalt välistatud, et kaebaja praegune tugiisik hakkab kaebajat
edaspidiselt külastama. Tallinna Vangla vastusest tulenevalt ei esine M.O.i puhul erandlikke
asjaolusid, mis välistaksid tema ümberpaigutamise. Eeltoodut arvestades, leiab kohus, et käeso-
leval juhul ei esine asjaolusid, mis annaks alust pidada kaebaja ümberpaigutamist õigusvasta-
seks või riivaks kaebaja põhiõigusi ebaproportsionaalselt.

8. Täitmisplaani muudatused jõustusid 14.02.2016. Täitmisplaani § 5 lg 1 p 1 sätestab, et
elukoha järgi Tallinna Vanglasse paigutamisele kuuluv meessoost kinnipeetav, kes kannab ka-
ristust narkootikumidega seotud kuriteo eest või kes riskihindamise tulemusel on põgenemis-
kalduvustega või kõrg- või üliohtlik, paigutatakse Tartu Vanglasse või Viru Vanglasse sõltuvalt
vangla koormusest. Täitmisplaani § 232 lg 3 kohaselt kinnipeetava, kes kannab karistust Tal-
linna Vanglas ja on riskihindamise tulemusel kõrg- või üliohtlik, paigutab vangla hiljemalt
2016. aasta 30. aprilliks ümber Tartu Vanglasse või Viru Vanglasse sõltuvalt vangla koormu-
sest. Kuna M.O. on 22.05.2015 koostatud individuaalse täitmiskava kohaselt kõrgohtlik, tuleb
Tallinna Vanglal paigutada M.O. Tartu Vanglasse või Viru Vanglasse hiljemalt 30.04.2016.
M.O.i subjektiivne hinnang, et tema riskitaset võidakse järgmise riskihindamise käigus lange-
tada, ei ole aluseks isiku Tartu või Viru Vanglasse ümberpaigutamata jätmisele. Kui tulevase
riskihindamise käigus peaks see hinnang muutuma, saab kaebaja taotleda enda ümberpaiguta-
mist tagasi Tallinna Vanglasse.

9. Eeltoodud põhjendustel leiab kohus, et kaebaja esitatud keelamiskaebus on ilmselgelt pers-
pektiivitu. Tallinna Vanglas karistust kandva kinnipeetava, keda on individuaalses täitmiskavas
peetud kõrgohtlikuks, ümberpaigutamine Tartu Vanglasse või Viru Vanglasse on täitmisplaani
14.02.2016 jõustunud muudatuste kohaselt kohustuslik. Kuna kaebusega ei ole võimalik saa-
vutada kaebuse eesmärki, tuleb kaebus M.O.ile tagastada HKMS § 121 lg 2 p 2 alusel.

10. Kaebaja on tasunud kaebuse ja esialgse õiguskaitse taotluse esitamisel riigilõivu kokku 15
eurot. Vastavalt riigilõivu seaduse § 60 lg-tele 1 ja 6 kuulub kaebuse esitamisel tasumisele rii-
gilõiv 15 eurot ning esialgse õiguskaitse taotluse esitamisel samuti 15 eurot. Kuna kohtu hin-
nangul kuulub kaebus tagastamisele, ei pea kohus põhjendatuks täiendava riigilõivu tasumise
nõudmist kaebajalt. Tasutud riigilõivu 15 eurot loeb kohus tasutuks esialgse õiguskaitse taotlu-
selt.

Esialgse õiguskaitse taotluse lahendamine

11. Kohus leidis eelnevalt, et M.O.i kaebus on ilmselgelt perspektiivitu ning kuulub tagasta-
misele. Samas ei ole määrus kaebuse tagastamist puudutavas osas veel jõustunud, mistõttu ei
saa esialgse õiguskaitse taotlust läbi vaatamata jätta ning tuleb lahendada sisuliselt.

12. HKMS § 249 lg 1 kohaselt võib kohus kaebaja põhjendatud taotluse alusel või omal alga-
tusel teha igas menetlusstaadiumis määruse kaebaja õiguste esialgse kaitse kohta, kui vastasel

                                                                                            3(4)
                                                                                       3-16-435

juhul võib kaebaja õiguste kaitse kohtuotsusega osutuda oluliselt raskendatuks või võimatuks.
Esialgse õiguskaitse määruse tegemisel arvestab kohus avalikku huvi ja puudutatud isiku õigusi
ning hindab kaebuse perspektiive ja esialgse õiguskaitse määruse ettenähtavaid tagajärgi
(HKMS § 249 lg 3).

13. M.O.i eesmärgiks on see, et teda ei paigutataks Tallinna Vanglast Tartu Vanglasse või Viru
Vanglasse vähemalt kuni uue riskihindamiseni Tallinna Vanglas. Arvestades 14.02.2016 jõus-
tunud täitmisplaani muudatusi ning asjaolu, et kaebajat on 22.05.2015 individuaalse täitmis-
kava kohaselt peetud kõrgohtlikuks, on tõenäoline, et kaebaja paigutatakse hiljemalt
30.04.2016 Tartu või Viru Vanglasse. Samas ei nähtu kohtule, et esialgse õiguskaitse kohalda-
mata jätmisega tekivad kaebajale tagajärjed, mille kõrvaldamine oleks hiljem võimatu või eba-
mõistlikult raskendatud. Kaebajal on ümberpaigutamise korral võimalik taotleda enda ümber-
paigutamist tagasi Tallinna Vanglasse, kui selleks on mõjuvad põhjused. Ainuüksi asjaolu, et
kaebaja koolitamist ei pruugi jätkata teises vanglas sama tugiisik, ei ole piisav esialgse õigus-
kaitse kohaldamiseks.

14. Kohus leiab, et antud juhul ei saaks pidada kaebaja huvi säilitada oma senist vanglakesk-
konda, sh jätkata täpselt samade koolitustega ja tugiisikuga, ülekaalukamaks avalikust huvist
täitmisplaani täitmise vastu. Avalikuks huviks seejuures on tagada riskihindamise tulemusel
kõrgohtlikuks tunnistatud kinnipeetavate äraviimine Tallinna Vanglast, mis on laagertüüpi ja
vananenud vangla ning seetõttu kõrg- ja üliohtlike kinnipeetavate kinnipidamiseks julgeoleku-
kaalutlustel vähem sobiv kui Tartu Vangla või Viru Vangla.

15. Esialgse õiguskaitse kohaldamist ei saa pidada põhjendatuks ka seetõttu, et kohtu hinnan-
gul on kaebus ilmselgelt perspektiivitu (vt käesoleva määruse punktid 5-9).

16. Eeltoodud põhjustel ei pea kohus võimalikuks esialgse õiguskaitse kohaldamist ning
M.O.i esialgse õiguskaitse taotlus tuleb jätta rahuldamata.


/allkirjastatud digitaalselt/

Kaupo Kruusvee
Kohtunik




                                                                                            4(4)
