                       KOHTUMÄÄRUS


Kohus                           Harju Maakohus

Määruse tegemise aeg ja koht    29.02.2016.a Tallinn, Liivalaia kohtumaja

Kohtuasja nr                    1-09-18287

Kohtunik                        Eha Popova

Kohtuistungisekretär            Julia Senkevitš

Tõlk                            Natalia Senkevitš

Kaitsja                         Silver Reinsaar

Kohtuasi                         Vangla materjalid Dmitri Krasnovi tingimisi enne
                                tähtaega vangistusest vabastamiseks elektroonilise valve
                                alla

Süüdimõistetu                   Dmitri Krasnov (ik 38411164217) viibib Vanglas

Kohtuistungi toimumise aeg,     22.02.2016.a Tallinn     Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Dmitri Krasnov karistuse kandmisest tingimisi enne tähtaega katseajaga
kuni 12.01.2018.a, millest esimeseks 4 (neljaks) kuuks kohaldada tema suhtes
elektroonilist valvet ning määrata ta Vangla Ida-Harju kriminaalhooldusosakonna
juhataja poolt määratud kriminaalhooldusametniku järelevalve alla.
                                                                                         2

2. KarS § 76 lg 5 alusel allutada Dmitri Krasnov katseajal 14 (neljateistkümneks) kuuks
KarS §-s 75 sätestatud käitumiskontrollile ning kohustada teda järgima KarS § 75 lg 1 p
1 - 6 sätestatud kontrollnõudeid:
    1) elama kohtu määratud alalises elukohas – XXX;
    2) ilmuma          kriminaalhooldaja          määratud      ajavahemike        järel
        kriminaalhooldusosakonda registreerimisele;
    3) alluma kriminaalhooldaja kontrollile oma elukohas ning esitama talle andmeid
        oma kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
        vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks
        ja väljaspool Eesti territooriumi viibimiseks.

3. Kohustada Dmitri Krasnovi käitumiskontrolli ajal täitma KarS § 75 lg 2 p 4, 7 ja 9
sätestatud kohustusi:
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- mitte suhelda talle teadaolevalt kriminaalkorras karistatud või narkootilisi aineid
tarvitavate isikutega;
- alluda elektroonilisele valvele tähtajaga 4 (neli) kuud alates elektroonilise valveseadme
paigaldamisest.

4. Dmitri Krasnovile määratud katseaja ja käitumiskontrolli kulgemist arvestada alates
kohtumääruse jõustumisest.

5. Dmitri Krasnov vabastada määruse jõustumisel.

6. Määrus saata teadmiseks Vanglale, prokurörile,          kaitsjale,   Vangla Ida-Harju
kriminaalhooldusosakonnale ja Dmitri Krasnovile.

KrMS § 180 alusel mõista Dmitri Krasnovilt välja menetluskuluna tasu õigusabi
osutamise eest summas 48 (nelikümmend kaheksa) eurot, mis tuleb tasuda 30 päeva
jooksul    kohtumääruse    jõustumisest    rahandusministeeriumi     arveldusarvele
EE891010220034796011       SEB,      EE932200221023778606        Swedbank       või
EE403300333416110002 Danske Bank AS Eesti filiaal, märkides ära viitenumbri
2800049777 ja selgituse: „Dmitri Krasnov, kohtuasi nr 1-09-18287, kaitsjatasu”. Kui
menetluskulu tähtajaks ei ole tasutud, pööratakse määrus tasumata osas täitmisele
kohtutäituri kaudu.


Edasikaebamise kord

Määrusele saab esitada 15 päeva jooksul määruskaebuse Harju Maakohtule.



                                                                                         2
                                                                                             3



Asjaolud ja kohtumääruse põhjendused

 Vangla esitas Harju Maakohtule materjalid kinnipeetava Dmitri Krasnovi tingimisi enne
tähtaega vangistusest vabastamiseks.

Harju Maakohtu 31.01.2012.a otsuse alusel mõisteti Dmitri Krasnov süüdi ja karistati KarS §
209 lg 2 p 1; § 209 lg 2 p 1,3 - § 22 lg 2 järgi 1 aasta ja 6 kuu pikkuse vangistusega; KarS §
345 lg 1 - § 22 lg 2 järgi 4 kuu pikkuse vangistusega; KarS § 349 järgi 3 kuu pikkuse
vangistusega. KarS § 64 lg 1 alusel loeti kergemad karistused kaetuks raskemaga ning
liitkaristuseks mõisteti 1 aasta ja 6 kuu pikkune vangistus. KarS § 65 lg 2 ja § 74 lg 5 alusel
liideti mõistetud ja ärakandmisele kuuluvale karistusele Pärnu Maakohtu 15.01.2007.a
otsusega mõistetud ärakandmata karistus - 3 aasta 4 kuu ja 29 päeva pikkune vangistus -
ning liitkaristuseks mõisteti 4 aastat 4 kuud ja 29 päeva vangistust.

Ringkonnakohtu 02.05.2012.a otsusega jäeti Harju Maakohtu 31.01.2012.a otsus muutmata.

Riigikohtu 22.02.2013.a otsusega tühistati Ringkonnakohtu 02.05.2012.a ja Harju Maakohtu
31.01.2012.a otsused osas, millega Dmitri Krasnov tunnistati süüdi KarS § 209 lg 2 p 1,3 - §
22 lg 2 järgi ning talle mõisteti KarS § 345 lg 1-§ 22 lg 2 järgi karistuseks vangistus 4 kuud.
KarS § 63 lg 1 alusel luges Riigikohus Dmitri Krasnovi karistuseks KarS § 209 lg 2 p 1 ja §
345 lg 1-§ 22 lg 2 järgi vangistuse 1 aastaks ja 6 kuuks. Dmitri Krasnovile KarS § 64 lg 1; §
65 lg 2 alusel mõistetud liitkaristused jäeti muutmata. Samuti tühistas Riigikohus
Ringkonnakohtu 02.05.2012. a otsuse osas, millega ringkonnakohus jättis muutmata
maakohtu otsuse rahuldada OÜ XXX ja AS XXX (pankrotis) tsiviilhagid ja saatis
tsiviilhagide    lahendamist      puudutavas    osas    kriminaalasja     uueks    arutamiseks
Ringkonnakohtule teises kohtukoosseisus.           D. Krasnovi osas jõustus kohtuotsus
Ringkonnakohtu 03.12.2013.a otsusega.
Harju Maakohtu 26.01.2015.a määrusega vabastati Dmitri Krasnov Pärnu Maakohtu
15.01.2007.a otsusega KarS § 199 lg 2 p 4 - § 25 lg 1 ja KarS § 349 järgi mõistetud
karistustest. Pärnu Maakohtu 15.01.2007.a otsusega mõistetud liitkaristus jäeti kohaldamata
ning D. Krasnovile mõisteti KarS § 200 lg 2 p 7, 8, 9 järgi uueks karistuseks 3 aasta pikkune
vangistus. KarS § 68 lg 1 alusel arvestati karistusaja hulka eelvangistuses viibitud aeg
(17.07.2005;14.12.2004-16.12.2004; 20.12.2006-15.01.2007) 31 päeva ning mõisteti uueks
lõplikuks karistuseks 2 aasta 10 kuu ja 29 päeva pikkune vangistus. Määrus jõustus
27.04.2015.a.

Karistuse kandmise algus oli 14.02.2014.a ja lõpp on 12.01.2018.a.

Dmitri Krasnovi kohta kinnipidamisasutuses koostatud iseloomustusest nähtub, et
kinnipeetav on kriminaalkorras üheksal korral karistatud, kehtivaid karistusi on neli.
Kinnipeetav osaleb tööhõives, sooritas riikliku eesti keele B1 taseme eksami. Kinnipeetaval
on 4 distsiplinaarkaristust. Vangla toetab kinnipeetava tingimisi enne tähtaega vabastamist
elektroonilise valve alla.

Dmitri Krasnovi kohta kriminaalhoolduses koostatud arvamusest nähtub, et tal on
vabanemisel olemas kindel elukoht XXX, s, elukoht vastab elektroonilise valve nõuetele.
Korteri omanik on kinnipeetava ema, korteris elab kinnipeetava elukaaslane, kes mõlemad
andsid nõusoleku valveseadmete paigaldamiseks. Kinnipeetav soovib vabanemisel asuda


                                                                                             3
                                                                                            4

tööle OÜ-s XXX, tööandja kinnitas, et D. Krasnov võib asuda peale vabanemist tööle
osaühingusse abitöölise ametikohale.

Dmitri Krasnov taotleb kohtult tingimisi ennetähtaegset vanglast vabastamist, on nõus
elektroonilise järelevalve ja lisakohustustega. Elama asub elukaaslae juurde, aadressil XXX,
s.
Kaitsja taotleb kinnipeetava      vabastamist tingimisi enne tähtaega. Vangla ja prokurör
toetavad tema vabastamist. Kinnipeetaval on olemas kindel elu -ja töökoht ning toetav
perekond. Riskid saab maandada käitumiskontrolli lisakohustustega, seetõttu oleks tema
tingimisi enne tähtaega vabastamine efektiivsem kui lõpuni karistuse kandmine.

Abiprokurör Silja Seeder edastas kirjalikult arvamuse, mille kohaselt abiprokurör toetab
Dmitri Krasnovi tingimisi ennetähtaegset vabastamist elektroonilise järelevalve alla. Dmitri
Krasnovit on kriminaalkorras karistatud 9 korda, praegu kannab karistust kelmuste
toimepanemise eest, karistusest on kantud 2 aastat ja kanda on jäänud veel 2 aastat. Taunitav
on varasemate distsiplinaarkaristuste olemasolu karistuse kandmise ajal, vangla
iseloomustusest nähtub, et viimane distsiplinaarkaristus oli 21.10.2015 - noomitus. Positiivne
asjaolu on töötamine vangistuse ajal. Vabaduses on garanteeritud töökoht XXXOÜ-s ja
perekonna toetus. Vabaduses asub elama XXX asuvasse korterisse koos elukaaslase ja
lapsega, eluase on sobilik elektroonilise valveseadme paigaldamiseks ja omaniku nõusolek
olemas. Juhul kui kohus otsustab Dmitri Krasnovi vabastada ennetähtaegselt, siis prokurör
nõustub kriminaalhooldaja taotletud kohustustega.

Kohus, tutvunud esitatud materjalidega ja prokuröri kirjaliku arvamusega ning ära kuulanud
süüdimõistetu ja kaitsja arvamuse, leiab, et Dmitri Krasnovi võib vabastada tingimisi enne
tähtaega vangistusest.

Katseajaga tingimisi enne tähtaega vangistusest vabastamise otsustamisel arvestab kohus
kuriteo toimepanemise asjaolusid, süüdimõistetu isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdimõistetule
kaasa tuua tingimisi enne tähtaega karistusest vabastamine. Seega võtab kohus taotluse
läbivaatamisel arvesse kõik Dmitri Krasnovi isikut iseloomustavad andmed – tema käitumist
nii kuriteo toimepanemisele eelnenud ajal, sellel ajal ning sellele järgnenud perioodil.

Tingimisi ennetähtaegse vabanemise võimalus elektroonilise valve kohaldamisega avanes
Dmitri Krasnovil 29.01.2016.a.

Kohus arvestab, et kinnipeetava püüdlemist õiguskuuleka elu poole kinnitab tema
resotsialiseeriv tegevus vangistuse ajal – osalemine tööhõives ja riigikeele kursustel. Samuti
võib sellest järeldada, et vangistus on pannud Dmitri Krasnovi mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on
enda õigusvastasest käitumisest ka vajalikud järeldused teinud. Kohus leiab, et kinnipeetavale
võib anda võimaluse näidata, et ta on suuteline õiguskuulekalt käituma. Kohus usub, et
vastavat tuge saab kinnipeetav ka läbi kriminaalhoolduse, kuna kriminaalhooldusseaduse § 1
lg 1 kohaselt valvatakse kriminaalhoolduse käigus kriminaalhooldusaluse käitumise ja temale
kohtu või prokuröri poolt pandud kohustuste täitmise järele ning soodustatakse
kriminaalhooldusaluse sotsiaalset kohanemist eesmärgiga mõjutada teda hoiduma kuritegude
toimepanemisest. Kohtu hinnangul võimaldab Dmitri Krasnovi tingimisi ennetähtaegne
vabastamine ühes elektroonilise valvega kohaldada tema üle käitumiskontrolli ning seeläbi

                                                                                            4
                                                                                          5

teostada järelevalvet väljaspool kinnipidamisasutust, kindlustamaks positiivseid muutusi,
andes samas Dmitri Krasnovile võimaluse tõestada, et ta on asunud paranemise teele ning on
võimeline edaspidi järgima seaduskuulekat eluviisi.        Katseajal on võimalik hinnata
kinnipeetava püüdlusi oma elu korraldamisel, samuti kehtivate tavade ja reeglite järgimisel.

Pärast vabanemist on Dmitri Krasnovil olemas kindel elu- ja töökoht ning lähedaste toetus
ning kriminaalhooldusega on nõustunud ka D. Krasnov, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul
kaasa kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.
Kinnipeetava ennetähtaegset vabastamist toetavad ka prokurör ja vangla.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                          5
