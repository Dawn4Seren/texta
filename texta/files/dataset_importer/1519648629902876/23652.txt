                                                                                    4-15-10807




                              KOHTUMÄÄRUS
Kohus                               Viru Maakohus

Määruse tegemise aeg ja koht        15. veebruar 2016, Narva kohtumaja

Toimiku number                      4-15-10807 (930014001984)

Kohtunik                            Astrid Asi

Kohtuistungi sekretär               Jelena Muttonen

Tõlk                                Irina Ogurova

Avalduse esitaja                    Maksu- ja Tolliamet
                                    asukoht Lõõtsa 8a, 15176 Tallinn
Taotlus                             Taotlus rahatrahvi asendamiseks arestiga Dmitri Seledkovi
                                    suhtes
Istungil osalenud isikud            võlgnik: Dmitri Seledkov (ik 37703243715, elukoht xxx)



Kohtuistungi toimumise aeg           15.02.2016

RESOLUTSIOON

Rahuldada Maksu- ja Tolliameti 03.12.2015 taotlus asendada Dmitri Seledkovile määratud
rahatrahv arestiga.

Asendada Dmitri Seledkovile Maksu-ja Tolliameti alljärgneva otsusega määratud
rahatrahv 2 (kahe) päeva arestiga:
Maksu-ja Tolliameti tollikorralduse osakonna 06.11.2014 üldmenetluse otsusega
väärteoasjas nr 930012000633 määratud rahatrahv 20 trahviühikut, so 80
(kaheksakümmend) eurot.

KarS § 69 lg 1 alusel asendada Dmitri Seledkovile määratud arest üldkasuliku tööga.
Dmitri Seledkov on kohustatud sooritama 5 (viis) tundi üldkasulikku tööd.

KarS § 69 lg 3 alusel määrata üldkasuliku töö tegemise tähtajaks 4 (neli) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Kui süüdlane hoiab üldkasulikust tööst kõrvale, võib kohus KarS § 69 lg 6 kohaselt
politseiasutuse taotluse alusel pöörata süüdlasele mõistetud aresti täitmisele. Aresti täitmisele
                                                                                            1(3)
                                                                                      4-15-10807
pööramisel arvestatakse karistusest kantuks süüdlase tehtud üldkasulik töö, mille üks tund võrdub
ühe päeva arestiga.
Määrus edastada Dmitri Seledkovile, Maksu-ja Tolliametile ning Politsei- ja Piirivalveameti Ida
Prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Dmitri Seledkovi karistati Maksu- ja Tolliameti 06.11.2014 üldmenetluse otsusega väärteoasjas
nr 930014001984 tolliseaduse § 73 lg 1 järgi rahatrahviga 20 trahviühikut, so 80 eurot.
Kohtuvälise menetleja otsus on jõustunud.

Maksu- ja Tolliamet esitas 03.12.2015 Viru Maakohtule avalduse nimetatud rahatrahvi
asendamiseks arestiga. Avalduse kohaselt palub sissenõudja Eesti Vabariik (Maksu- ja
Tolliameti kaudu, edaspidi maksuhaldur) otsustada väärteomenetluse seadustiku § 211 lg 1
alusel maksuhalduri 06.11.2014 trahviotsusega nr 930014001984 määratud rahatrahvi
asendamine arestiga. Trahviotsus on võlgnikule VTMS § 70 lg-st 4 tulenevalt kättetoimetatuks
loetud 06.11.2014. Võlgnikul on maksuhalduri ees 03.12.2015 seisuga tasumata rahatrahvi nõue
summas 80,00 eurot. Rahatrahvi ei ole määratud ajaks tasutud, samuti ei ole pikendatud tasumise
tähtaega. Maksuhaldur on kontrollinud võlgniku vara olemasolu – võlgnikule kuulub 1997. aasta
Volkswagen Transporter Kombi (registreerimismärgiga xxx). Sõidukile on seatud maksuhalduri
poolt käsutamise keelumärge. Eesti Liikluskindlustuse Fondi avalikust päringust selgub, et
sõidukil puudub kehtiv liikluskindlustuspoliis. Maksuhalduri hinnangul ei ole rahatrahvi
edastamine kohtutäiturile otstarbekas, kuna mittesõidukorras sõiduki realiseerimine on
ebatõenäoline. Võlgniku pangakontod on arestitud alates 08.12.2014, kuid arestimise tulemusena
laekumisi rahatrahvi nõude katteks toimunud ei ole. Maksukohustuslaste registri andmetel
võlgnik 03.12.2015 seisuga ametlikult ei tööta. Maksuhaldur on varasemalt isikuga
kontakteerunud ja andnud võimaluse vabatahtlikult tasumiseks. Isik antud võimalust kasutanud
ei ole. Samuti on isikule varasemalt määratud trahve, mille suhtes on Narva kohtumaja määranud
asenduskaristuse. Sellest tulenevalt on maksuhaldur seisukohal, et nimetatud rahatrahvi nõude
täitmine eelpool toodud põhjustel võimatu.


Menetlusosaliste seisukohad kohtuistungil

Kohtuistungil Dmitri Seledkov seletas, et tal puuduvad rahalised vahendid määratud trahvi
tasumiseks. Ta on nõus asendada rahatrahv üldkasuliku tööga.


Kohtu seisukoht
Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud


                                                                                             2(3)
                                                                                4-15-10807
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohus leiab, et Maksu-ja Tolliameti taotlus võlgnikule Dmitri Seledkovile määratud rahatrahvi
asendamiseks on põhjendatud ja kuulub rahuldamisele, sest võlgnikul puuduvad rahalised
vahendid, et rahatrahvi tasuda.

Kohus on seisukohal, et Dmitri Seledkovile Maksu-ja Tolliameti 06.11.2014 üldmenetluse
otsusega määratud rahatrahv summas 80 eurot ehk 20 trahviühikut tuleb asendada üldkasuliku
tööga vastavalt KarS §-le 72. Rahatrahvi kümnele trahviühikule vastab üks päev aresti,
rahatrahvi arestiga asendamise korral on aresti alammäär üks päev (KarS § 72 lg 2,3), seega
kujuneb aresti pikkuseks 2 päeva. Kuna Dmitri Seledkov on nõus tegema üldkasulikku tööd ning
KarS § 69 lg 1 kohaselt vastab ühele päevale arestile üks tund üldkasulikku tööd ning
üldkasulikku tööd ei määrata vähem kui 5 tundi, siis tuleb Dmitri Seledkovil teostada 5 tundi
üldkasulikku tööd.



(allkirjastatud digitaalselt)

Astrid Asi
Kohtunik




                                                                                         3(3)
