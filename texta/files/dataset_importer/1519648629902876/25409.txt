                                                                             1-10-9189




                             KOHTUMÄÄRUS
Kohus                            Viru Maakohus

Määruse tegemise aeg ja koht     25. jaanuar 2016, Narva kohtumaja

Kriminaalasja number             1-10-9189 (10233000244)

Kohtunik                         Innokenti Menšikov

Kohtuistungi sekretär            Uljana Juganson

Tõlk                             Irina Galnykina

Avalduse esitaja                 Riigi Tugiteenuste Keskus
                                 asukoht Sõbra 56, 51013 Tartu
Kohtutäitur                      Narva kohtutäitur Andrei Krek
                                 büroo asukoht Puškini 14, 20308 Narva
Võlgnik                          Aivo Obet
                                 isikukood 36204082766, elukoht xxx
Avaldus                          Rahalise karistuse asendamiseks         täitemenetluse
                                 seadustiku § 206 lg 2 alusel
Täiteasi                         066/2011/2343

Istungil osalenud isikud         Võlgnik                     Aivo Obet

Kohtuistungi toimumise aeg       25.01.2016

RESOLUTSIOON

Rahuldada Riigi Tugiteenuste Keskuse avaldus Aivo Obetile asenduskaristuse
kohaldamiseks.
Asendada Aivo Obetile Viru Maakohtu Narva kohtumaja 15.07.2010 kohtuotsusega
kriminaalasjas nr 1-10-9189 mõistetud rahalise karistuse jääk 55 päevamäära ulatuses
ehk summas 714 (seitsesada neliteist) eurot 07 senti, 18 (kaheksateistkümne) tunni
üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 4 (neli) kuud alates
kohtumääruse jõustumisest.

Kohustada KarS § 69 lg 4 alusel Aivo Obeti üldkasuliku töö tegemisel järgima
kontrollnõudeid ning täitma talle pandud kohustusi vastavalt käesoleva seadustiku §-s
75 sätestatule:
   1) elama aadressil xxx, ilmuma kriminaalhooldaja määratud ajavahemike järel
      kriminaalhooldusosakonda registreerimisele;
   2) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   3) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   4) saama kriminaalhooldusametnikult eelneva loa elu-, töö- või õppimiskoha
      vahetamiseks;
   5) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

Antud määrus edastada täitmiseks Aivo Obetile, Viru Vangla Kriminaalhooldaosakonna
Narva talitusele ning teadmiseks Riigi Tugiteenuste Keskusele, Narva kohtutäitur Andrei
Krekile.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Maakohus tuvastas

Viru Maakohtu Narva kohtumaja 15.07.2010 kohtuotsusega kriminaalasjas nr 1-10-9189
tunnistati Aivo Obet süüdi KarS § 424 järgi ja mõisteti karistuseks rahaline karistus 60
päevamäära ulatuses, so summas 12060 (kaksteist tuhat kuuskümmend) krooni (770,77
eurot). Viru Maakohtu Narva kohtumaja 15.07.2010 kohtuotsus jõustus 03.08.2010.

17.11.2015 saabus Viru Maakohtu Narva kohtumajja Riigi Tugiteenuste Keskuse avaldus
Aivo Obeti suhtes asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada Täitemenetluse seadustiku § 206 lg 2 sätete alusel avalduses toodud rahalise
karistuse asendamine. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 714,07 € ulatuses tasumata riiginõudeid.
Asjas on toiminud mõned laekumised enam kui 4 aastat tagasi. Täituri sõnul on tegemist
varatu isikuga. Pole tõenäoline, et isik tasuks nõuded tähtaegselt.

Menetlusosaliste seisukohad kohtuistungil

Kohtuistungil avaldas võlgnik Aivo Obet, et ta on nõus sellega, et rahaline karistus
asendatakse üldkasuliku tööga.

Maakohtu seisukoht

Kohus, vaadanud läbi esitatud avalduse, kuulanud ära Aivo Obeti arvamuse, leiab, et Riigi
Tugiteenuste Keskuse avaldus asenduskaristuse määramiseks on põhjendatud ning kuulub
rahuldamisele.

Kriminaalmenetluse seadustiku (edaspidi KrMS) § 417 lg 3 alusel kui süüdimõistetu ei ole
tasunud rahalist või varalist karistust määratud tähtpäevaks või osastatud rahalise karistuse
tähtaegu ei ole järgitud ja rahalise või varalise karistuse tasumise tähtaega ei ole käesoleva
                                                                                            2
seadustiku §-s 424 sätestatud korras pikendatud ega ajatatud ning süüdimõistetul ei ole vara,
millele sissenõuet pöörata, teatab kohtutäitur hiljemalt kolme aasta möödumisel rahalise või
varalise karistuse kohtutäituri menetlusse võtmisest, kuid hiljemalt seitsme aasta möödumisel
kohtuotsuse jõustumisest maakohtule täitmise võimatusest. Kui puuduvad karistuse
asendamist välistavad asjaolud, otsustab täitmiskohtunik rahalise või varalise karistuse
asendamise karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Karistusseadustiku (edaspidi KarS) § 70 lg 1 kohaselt kui süüdlane ei tasu talle mõistetud
rahalise karistuse summat, asendab kohus rahalise karistuse vangistusega või süüdlase
nõusolekul üldkasuliku tööga käesoleva seadustiku §-s 69 sätestatud korras või käesoleva
seadustiku §-s 692 sätestatud narkomaanide sõltuvusraviga. KarS § 70 lg 2 kohaselt rahalise
karistuse kolmele päevamäärale vastab üks päev vangistust.

Viru Maakohtu Narva kohtumaja 15.07.2010 kohtuotsusega kriminaalasjas nr 1-10-9189
tunnistati Aivo Obet süüdi KarS § 424 järgi ja mõisteti karistuseks rahaline karistus 60
päevamäära ulatuses, so summas 12060 (kaksteist tuhat kuuskümmend) krooni (770,77
eurot). Täitemenetluse käigus on isikult saadud 56,70 eurot. Tasumata jääk on 714,07 eurot
(ehk 55 trahviühikut). Võlgnikul puudub ametlik töökoht ja vallasvara, millele sissenõuet
pöörata. Samuti ta ei taotlenud rahalise karistuse tasumise tähtaja pikendamist või ajatamist.
Ta on nõus, et karistus asendatakse üldkasuliku tööga.

Kohus leiab, et Riigi Tugiteenuste Keskuse avaldus Aivo Obetile määratud rahalise karistuse
asendamiseks ÜKT-ga on põhjendatud ja kuulub rahuldamisele, kuna võlgnikul puuduvad
rahalised vahendid, et rahalist karistust tasuda.

Arvestades eeltoodut ning asjaolusid, et Aivo Obeti ei ole taotlenud rahalise karistuse
tasumise tähtaja pikendamist või ajatamist, tal puudub töökoht ja vara, millele sissenõuet
pöörata ning ta on nõus rahalise karistuse üldkasuliku tööga asendamisega, asub kohus
seisukohale, et Viru Maakohtu Narva kohtumaja 15.07.2010 kohtuotsusega nr 1-10-9189
mõistetud rahaline karistuse jääk 55 päevamäära, summas 714,07 eurot, tuleb asendada 18
päeva vangistusega.
KarS § 70 ja § 69 alusel tuleb vangistus asendada omakorda 18 tunni üldkasuliku tööga.

Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

/allkirjastatud digitaalselt/

Innokenti Menšikov
Kohtunik




                                                                                             3
