                             KOHTUMÄÄRUS
Kohtu nimetus                      Harju Maakohus
Kohtunik                           Toomas Ventsli
Kohtujurist                        Allar Kirikmäe
Määruse tegemise aeg ja koht       29. aprill 2016. a, Tallinn, Kentmanni kohtumaja
Tsiviilasja number                 2-15-18494
Tsiviilasi                         OÜ XXX(likvideerimisel) pankrotiavaldus
Menetlustoiming                    Pankrotiavalduse menetluse lõpetamine pankrotti välja
                                   kuulutamata raugemise tõttu
Menetlusosalised ja nende
esindajad
Avaldaja (võlgnik)                 OÜ XXX(likvideerimisel, registrikood XXX, aadress XXX)
                                   Seaduslik esindaja likvideerija Ly Müürsoo (elektronpost
                                   lyy.myyrsoo@mail.ee)
Ajutine pankrotihaldur             Indrek Lepsoo (isikukood 37611282726, aadress Roseni 7,
                                   10111 Tallinn, elektronpost indrek@pankrotihaldur.ee)
Kohtuistungi toimumise aeg või     Kohtuistung 18.03.2016.a.
viide kirjalikule menetlusele
Kohtumääruse resolutsioon:
   1. Lõpetada OÜ XXX(likvideerimisel, registrikood XXX) pankrotiavalduse menetlus
      pankrotti välja kuulutamata raugemise tõttu.
   2. Ajutine pankrotihaldur Indrek Lepsoo likvideerib OÜ XXX(likvideerimisel, registrikood
      XXX) kahe kuu jooksul menetluse lõpetamise määruse jõustumisest arvates
      likvideerimismenetluseta (PankrS § 29 lg 8).
   3. Vabastada ajutine pankrotihaldur Indrek Lepsoo alates OÜ XXX(likvideerimisel,
      registrikood XXX) äriregistrist kustutamisest.
   4. Määrata OÜ XXX(likvideerimisel, registrikood XXX) dokumentide hoidjaks
      XXX(isikukood XXX).
   5. Määrata ajutise pankrotihalduri Indrek Lepsoo            tasu suuruseks 640 (kuussada
      nelikümmend) eurot, millele lisandub käibemaks 128 (ükssada kakskümmend kaheksa)
      eurot ja kulutuste hüvitise suuruseks 56 (viiskümmend kuus) eurot, mis sisaldab
      käibemaksu.
   6. Välja mõista OÜ-lt XXX(likvideerimisel, registrikood XXX) osaühingu INC Partner
      (registrikood 11008111) kasuks ajutise pankrotihalduri tasu 640 (kuussada nelikümmend)
      eurot, millele lisandub käibemaks 128 (ükssada kakskümmend kaheksa) eurot ja kulutuste
      hüvitis 56 (viiskümmend kuus) eurot, mis sisaldab käibemaksu.
   7. Hüvitada riigi vahenditest ajutisele pankrotihaldurile Indrek Lepsoole (Lepsoo, isikukood
      37611282726) ajutise pankrotihalduri tasu 397 (kolmsada üheksakümmend seitse) eurot
      (sealhulgas seaduses ettenähtud maksud, välja arvatud käibemaks), millele lisandub
      käibemaks 79,40 (seitsekümmend üheksa koma nelikümmend) eurot ning kanda hüvitatav
                                                                                           1 (4)
         summa osaühingu INC Partner (registrikood 11008111) pangakontole nr
         EE662200221024695063.
     8. Avaldada teade menetluse lõpetamise kohta raugemise tõttu väljaandes Ametlikud
         Teadaanded.
     9. Edastada kohtumäärus viivitamata Tartu Maakohtu registriosakonnale.
     10. Toimetada kohtumäärus kätte võlgnikule ja ajutisele haldurile.
     11. Saata kohtumäärus pärast jõustumist täitmiseks Riigi Tugiteenuste Keskusele (registrikood
         70007340).
 Edasikaebamise kord
 Kohtumääruse peale võivad võlgnik ja võlausaldaja esitada määruskaebuse Tallinna
 Ringkonnakohtule Harju Maakohtu kaudu 15 päeva jooksul alates määruse kättetoimetamisest.
 Võlausaldaja, kes ei esitanud pankrotiavaldust, võib esitada määruskaebuse Tallinna
 Ringkonnakohtule Harju Maakohtu kaudu 15 päeva jooksul alates menetluse lõpetamise kohta
 raugemise tõttu teate avaldamisest väljaandes Ametlikud Teadaanded.
 Määruskaebust ei saa esitada viie (5) kuu möödumisel määruse tegemisest, kui seaduses ei ole
 sätestatud teisiti.
 Kohus selgitab, et seaduses sätestatud tähtaja järgimiseks peab menetlusabi taotleja tegema tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
 Kaebuse põhjendamiseks või riigilõivu tasumiseks või kaebuses esineva sellise puuduse
 kõrvaldamiseks, mis on seotud menetlusabi taotlemisega, annab kohus mõistliku tähtaja pärast
 menetlusabi andmise taotluse lahendamist, kui nimetatud taotlus ei olnud esitatud põhjendamatult
 või tähtaja pikendamise eesmärgil. See ei välista menetlustähtaja ennistamist (TsMS § 187 lg 6 ja
 § 442 lg 6).

I.     Asjaolude kirjeldus

1.      OÜ XXX(avaldaja, võlgnik) esitas 08.12.2015 Harju Maakohtule pankrotiavalduse. Kohus
võttis 22.12.2015 määrusega avalduse menetlusse ja nimetas ajutiseks halduriks Indrek Lepsoo.

2.      Ajutine haldur esitas 12.01.2016 ajutise halduri aruande koos lisadega. Aruande kohaselt on
võlgnik püsivalt maksejõuetu ja see seisund ei ole võlgniku majanduslikust olukorrast tulenevalt
ajutine.

Ajutise halduri hinnangul võlgnikul vara puudub. Võlgnikul on kohustusi vähemalt 89 844,09 euro
ulatuses. Ajutise halduri aruandest nähtub, et võlgnik on käesoleval ajal maksejõuetu, tema vara ei
kata tema kohustusi ja selline seisund ei ole tema majanduslikust olukorrast tulenevalt ajutine. Ajutine
haldur teeb ettepaneku anda võlausaldajatele, võlgnikule ja kolmandatele isikutele võimaluse tasuda
pankrotimenetluse kulude katteks deposiidina selleks ettenähtud summa (ajutise halduri ettepanekul
vähemalt 2000 eurot) võlgniku pankroti väljakuulutamiseks ja pankrotimenetluse jätkamiseks. Juhul,
kui deposiidina selleks ettenähtud summat ei tasuta, lõpetada võlgniku pankrotimenetlus pankrotti
välja kuulutamata raugemise tõttu. Ajutine haldur palub võlgniku dokumentide hoidjaks määrata
XXX.

3.     Kohus tegi 08.04.2016 kohtumäärusega pankrotimenetlusest huvitatud isikutele
pankrotimenetluse raugemise vältimiseks ettepaneku tasuda kohtu deposiiti ettemaks 2000 eurot
pankrotimenetluse kulude katteks. Ettemaksu tasumise tähtpäev oli 18.04.2016. Kohtu määratud
tähtpäevaks kohtu deposiiti kohtu määratud summat ei tasutud.

4.     18.03.2016 toimus kohtuistung. Kohus ei koosta istungi toimumise kohta protokolli. Kohus
märgib menetlustoimingu käigu asja lahendavas kohtumääruses. Kohtuistungil osales ajutine haldur.
Kohus määras istungil pankrotiavaldust lahendava määruse teatavaks tegemise tähtaja 29.04.2016.

                                                                                                   2 (4)
5.     Ajutine haldur on palunud kohtul määrata kindlaks ajutise halduri tasu 768 eurot (sh
käibemaks) ja vajalikud kulud summas 56 eurot (sh käibemaks). Ajutisel halduril on kulunud
ülesannete täitmisele aega 8 tundi. Ajutise halduri töötunni maksumus on 80 eurot, millele lisandub
käibemaks.

II.    Kohtumääruse põhjendused ja õigusaktid, millest kohus juhindus

6.     Pankrotiseaduse (PankrS) § 29 lg 1 sätestab, et kohus lõpetab määrusega menetluse pankrotti
välja kuulutamata raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda, sealhulgas
puudub võimalus esitada nõue juhtorgani liikme vastu.

Kohus tuvastab ajutise halduri aruande põhjal, et võlgnikul puudub vara pankrotimenetluse kulude
katteks ning puuduvad vara tagasivõitmise või tagasinõudmise võimalused. Kolmandad isikud ei ole
pankrotimenetluse kulude katteks tasunud kohtu deposiiti kohtu määratud ettemaksu. Eeltoodust
tulenevalt esinevad alused pankrotiavalduse menetluse lõpetamiseks pankrotti välja kuulutamata
raugemise tõttu. Kohus lõpetab pankrotiavalduse menetluse pankrotti välja kuulutamata.

7.      PankrS § 29 lg 8 esimene lause sätestab, et kui juriidilisest isikust võlgniku pankrotimenetlus
lõpetatakse raugemise tõttu, likvideerib ajutine haldur juriidilise isiku kahe kuu jooksul menetluse
lõpetamise määruse jõustumisest arvates likvideerimismenetluseta. Ajutine haldur likvideerib PankrS
§ 29 lg 8 alusel võlgniku kahe kuu jooksul menetluse lõpetamise määruse jõustumisest arvates
likvideerimismenetluseta.

8.     Äriseadustiku (ÄS) § 58 lg 4 sätestab, et pankrotimenetluse raugemisel pankrotti välja
kuulutamata on juriidilisest isikust pankrotivõlgniku juhatuse liige pärast juriidilise isiku registrist
kustutamist dokumentide hoidjaks ja märgitakse sellena registrisse, kui pole teisiti kokku lepitud või
kohtulahendi alusel teisiti määratud. Juriidilise isiku viimane juhatuse liige oli XXX. Ajutine haldur
palub võlgniku dokumentide hoidjaks määrata XXX. Kohus määrab võlgniku dokumentide hoidjaks
võlgniku viimase juhatuse liikme XXX.

9.      PankrS § 23 lg 1 sätestab, et ajutisel halduril on õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist. Tasu suuruse määramisel arvestab kohus ajutise halduri ülesannete mahtu ja keerukust
ning ajutise halduri kutseoskusi. Kohus kontrollib ajutise halduri ülesannete täitmiseks tehtud
kulutuste põhjendatust ja kinnitab vajalike ning põhjendatud kulutuste suuruse. PankrS § 23 lg 2
sätestab, et tasu suuruse arvestamise aluseks on ülesannete täitmisele kuluv aeg. Ajutine haldur esitab
kohtule tööaja arvestuse andmed ja taotluse kulutuste hüvitamiseks koos käesoleva seaduse § 22
lõikes 5 nimetatud aruandega. Kulutuste hüvitamise taotluses märgib haldur kulutuse suuruse,
tekkimise põhjuse või aluse ja tekkimise aja. PankrS § 23 lg 3 sätestab, et ajutise halduri tunnitasu
ülemmäär on 96 eurot.

Ajutisel halduril on kulunud oma ülesannete täitmiseks 8 tundi, milline aeg on kohtu hinnangul
ülesannete täitmiseks vajalik ja põhjendatud. Ajutise halduri tunnitasu 80 eurot, millele lisandub
käibemaks, jääb seadusega sätestatud ülemmäära piiresse. Kohus määrab ajutise halduri tasuks 768
eurot (sh käibemaks). Kohus arvestab ajutise halduri töö mahtu, keerukust ja kutseoskusi ning määrab
sellest lähtuvalt ajutise halduri tasuks 768 eurot (sh käibemaks) ja vajalikud kulud summas 56 eurot
(sh käibemaks).

10.    PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulutused välja võlgnikult, kuid võib määrata nende
hüvitamise riigi vahenditest. Riigi vahenditest ei hüvitata ajutise halduri tasu ja kulutusi suuremas
                                                                                                   3 (4)
summas kui 397 eurot (sealhulgas seaduses ettenähtud maksud, välja arvatud käibemaks). Kohus
mõistab ajutise halduri tasu välja võlgnikult. Ajutise halduri tasu väljamõistmine võlgnikult ei anna
alust jätta kohaldamata PankrS § 23 lg 4, sest ajutise halduri tasu ja kulutuste riigi vahenditest
hüvitamise eelduseks on võlgniku vara ebapiisavus. Võlgnikul ei ole piisavalt vara, et hüvitada ajutise
halduri tasu. Kohus määrab seetõttu riigi vahenditest ajutisele haldurile ajutise halduri tasu
hüvitamise 397 euro ulatuses, millele lisandub käibemaks.

11.    PankrS § 29 lg 4 sätestab, et kohus avaldab teate menetluse lõpetamise kohta raugemise tõttu
väljaandes Ametlikud Teadaanded. Kohus määrab käesolevast kohtumäärusest väljavõtte avaldamise
väljaandes Ametlikud Teadaanded.

12.     PankrS § 39 lg 1 sätestab, et kui võlgnik on kantud äriregistrisse või mittetulundusühingute ja
sihtasutuste registrisse, edastab pankroti välja kuulutanud kohus võlgniku asu- või elukohajärgsele
kohtu registriosakonnale Tartu Maakohtu registriosakonnale viivitamata ärakirjad enda ja
kõrgemalseisva kohtu lahenditest, mis on tehtud käesoleva seaduse § 29 lõike 1, § 31, § 68 lõike 3, §
91 lõigete 2 ja 3, § 130 lõigete 2 ja 7, § 158 lõike 4, § 163 lõike 3, § 183 lõike 1, § 190 lõike 1 ja §
192 lõike 2 alusel. Kanne registrisse tehakse kohe pärast määruse edastamist registriosakonnale. ÄS
§ 58 lg 1 p 1 kohaselt kantakse kohtumääruse alusel äriregistrisse pankrotimenetluse raugemine
pankrotti välja kuulutamata.

Kohus tegi lahendi PankrS § 29 lg 1 alusel. Võlgnik on kantud äriregistrisse. Eeltoodust tulenevalt
määrab kohus PankrS § 39 lg 1 alusel käesoleva määruse viivitamata saatmise registriosakonnale.

/allkirjastatud digitaalselt/

Toomas Ventsli
kohtunik




Kohtuistungi sekretär Kristi Aarde (telefon (+372)6200195, elektronpost kristi.aarde@kohus.ee). Kohtujurist
Allar Kirikmäe (elektronpost allar.kirikmae@kohus.ee). Harju Maakohtu Kentmanni kohtumaja kantselei
(Kentmanni 13, 10116 Tallinn, telefon (+372)6200120, faks (+372)6200191, elektronpost menetlusdokumentide
saatmiseks hmkkentmanni.menetlus@kohus.ee).




                                                                                                              4 (4)
