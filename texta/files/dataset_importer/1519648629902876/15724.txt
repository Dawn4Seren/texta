                          KOHTUMÄÄRUS
Kohus                              Harju Maakohus
Kohtunik                           Merit Helm
Määruse tegemise aeg ja koht       12.05.2016.a, Tallinn, Tartu mnt kohtumaja
Tsiviilasja number                 2-16-1085
Tsiviilasi                         Tallinna kohtutäitur Kaja Lilloja asendaja Piret
                                   Altosaare avaldus Xxx kohustamiseks vara nimekirja
                                   esitamiseks ja vandega kinnitamiseks
Menetlustoiming                    Menetluse lõpetamine
Menetlusosalised     ja    nende Avaldaja: Tallinna kohtutäitur Kaja Lilloja, Jõe 3, 10151
esindajad                        Tallinn. E-post: kaja.lilloja@taitur.just.ee
                                 Avaldaja       esindaja:       Piret     Altosaar, e-post:
                                 piret.altosaar@taituriabi.just.ee
                                 Sissenõudja: Plusplus Legal OÜ (registrikood 12752805),
                                 Jõe 3 – II korrus, 10151 Tallinn. E-post:
                                 menetlus@plusplus.ee
                                 Võlgnik: Xxx(isikukood XXX), XXX. E-post: XXX
Asja läbivaatamine                 12.05.2016.a kohtuistung
Istungil osalenud isikud           võlgnik Xxx, kohtutäituri asendaja Piret Altosaar


RESOLUTSIOON
   1. Lõpetada tsiviilasjas nr 2-16-1085 menetlus.
   2. Edastada kohtutäiturile Xxx poolt 12.05.2016.a esitatud materjalid.
   3. Lugeda aresti kestus lõppenuks võlgniku vande andmise ajaga 12.05.2016.a.
      Vabastada Xxx käesoleva määruse tegemisega koheselt 20.04.2016.a määrusega
      kohaldatud aresti alt
   4. Jätta menetluskulud menetlusosaliste enda kanda.

Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu Tartu
mnt kohtumaja kaudu 15 päeva jooksul määruse kättetoimetamisest alates.

Asjaolud ja menetluse käik
1. Harju Maakohtu menetluses on Tallinna kohtutäitur Kaja Lilloja asendaja Piret Altosaare
   avaldus Xxx kohustamiseks vara nimekirja esitamiseks ja vandega kinnitamiseks.
2. Kohus saatis Xxx 28.01.2016.a koostatud määruse, milles teatas kohtutäituri taotluse
   menetlusse võtmisest ning kohustas ühtlasi võlgnikku esitama vara ja kohustuste
   nimekirja, samuti ilmuma kohtuistungile 15.02.2016 kell 16.00. Võlgnik on
   menetlusdokumendid isiklikult allkirja vastu kätte saanud 09.02.2016.a. Võlgnik ei
   esitanud kohtule vara ja kohustuste nimekirja ega ilmunud ka kohtuistungile. Kohus
   hoiatas, et mitteilmumisel võib kohus võlgnikku trahvida või kohaldada sundtoomist või
   aresti

3. Kohus saatis 23.03.2016 Xxx uue istungi kutse 20.04.2016 toimuvale kohtuistungile.
   Võlgnik võttis kutse vastu isiklikult allkirja vastu 13.04.2016. a. Võlgnik ei esitanud
   kohtule vara ja kohustuste nimekirja ega ilmunud ka kohtuistungile. Kohus hoiatas, et
   mitteilmumisel võib kohus võlgnikku trahvida või kohaldada sundtoomist või aresti.

4. Kohus kohaldas 20.04.2016.a määrusega Xxx suhtes sundtoomist ja aresti kestusega kuni
   30 päeva.

5. 11.05.2016.a peeti Xxx politsei poolt kinni ning toimetati 12.05.2016.a kohtusse.
   Kohtuistungil esitas võlgnik varade ja kohustuste nimekirja ja andis võlgniku vande.

Kohtu seisukoht ja kohtumääruse põhjendused
6. Tsiviilkohtumenetluse seadustiku (TsMS) § 477 tulenevalt vaatab kohus hagita asja läbi
   hagimenetluse sätete kohaselt, arvestades hagita menetluse kohta sätestatud iseärasusi.
   TsMS § 428 lg 2 kohaselt lõpetab kohus menetluse ka muul seaduses sätestatud alusel.

7. Kohus on seisukohal, et kuivõrd võlgnik on täitnud TMS § 61 sätestatud vande andmise ja
   vara nimekirja esitamise kohustuse, on sellega kohtutäituri poolt kohtule esitatud nõue
   täidetud, mistõttu tuleb asja menetlus lõpetada. Kohus edastab võlgniku vande ja vara
   nimekirja kohtutäiturile.

8. TMS § 62 lg 2 punkti 3 kohaselt tuleb arestimääruses näidata aresti kestus, määrates aresti
   kestuse lõppenuks kas võlgniku vande andmise ajaga või määratud aresti ärakandmisega.
   Kohus peab põhjendatuks lugeda aresti kestus lõppenuks võlgniku vande andmise ajaga
   12.05.2016.a ja vabastada Xxxkoheselt 20.04.2016.a määrusega kohaldatud aresti alt
   12.05.2016.a, kuna Xxx esitas 12.05.2016.a varade ja kohustuste nimekirja ning kinnitas
   selle võlgniku vandega.

9. TsMS § 172 lg 1 esimese lause kohaselt kannab hagita menetluses menetluskulud isik,
   kelle huvides lahend tehakse. Arvestades kohtule esitatud nõuet ning avalduse aluseks
   olevaid asjaolusid, leiab kohus, et menetluskulud tuleb jätta menetlusosaliste enda kanda.



/allkirjastatud digitaalselt/
Merit Helm
kohtunik
