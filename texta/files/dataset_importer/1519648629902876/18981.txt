                             KOHTUMÄÄRUS
                       kriminaalhooldaja erakorralise ettekande kohta


Kohus                               Pärnu Maakohus

Määruse tegemise aeg                07.aprill 2016.a. Rapla, kirjalikus menetluses

Kriminaalasja number                1-15-3828

Kohtunik                            Indrek Saar

Kriminaalasi                        Tallinna Vangla Pärnu kriminaalhooldusosakonna Rapla
                                    talituse kriminaalhooldusametnik Olga Lobjak erakorraline
                                    ettekanne Merje Purgi kohta.

                                    Merje Purgi, isikukood 47411295229, elukoht xxxxxx
Süüdimõistetu
                                    maakond xxxxxxx vald xxxxxx küla xxx talu

Kohaldatud menetlusnormid           KrMS §§ 387 lg 1, 427 ja 432 lg 1


RESOLUTSIOON

Kehtestada Merje Purgi lisakohustuseks osaleda kuni katseaja lõpuni igal laupäeval Raplas
anonüümsete alkohoolikute koosolekutel.

Määrus saata süüdimõistetule ja kriminaalhooldajale.

Edasikaebamise kord

Määruse peale võib süüdimõistetu esitada määruskaebuse Tallinna Ringkonnakohtule 15 päeva
jooksul, arvates määruse kättesaamisele järgnevast päevast. Määruskaebus tuleb esitada maakohtu
kaudu.

Asjaolud

Merje Purgi on süüdi mõistetud Pärnu Maakohtu poolt 05.juunil 2015.a. KarS § 424 järgi ja
karistatud üheksa (9) kuulise vangistusega, mida vähendati ühe kolmandiku võrra s.o. kuue (6)
kuuni. KarS § 65 lg 2 ja 69 lg 6 kohaselt suurendati karistust eelmise kohtuotsusega mõistetud
vangistuse võrra ja liitkaristuseks kahe kohtuotsuse alusel mõisteti üks (1) aasta kolm (3) kuud ja
kakskümmend kuus (26) päeva vangistust, millest loeti kantuks kaheksa (8) kuud ja kaheksa (8)
                                              2

päeva ning vangistuse kandmata osaks jäi seitse (7) kuud ja kaheksateist (18) päeva. Harju
Maakohtu 21.septembri 2015.a. määrusega vabastati M.Purgi vangistuse kandmiselt tingimisi enne
tähtaega kuue 86)       kuulise katseajaga. Kohtu määrusega on pandud M. Purgile lisaks
käitumiskontrolli nõuetele kohustused mitte tarvitada katseajal alkoholi ja narkootikume, pöörduda
vanglast vabanemisel ühe kuu jooksul psühhiaatri poole ja läbida alkoholismivastane ravi ja mitte
suhelda kriminaalkorras karistatud isikutega.

Kriminaalhooldaja ettekande kohaselt on M. Purgi senise katseaja jooksul täitnud kontrollnõudeid ja
teinud koostööd. Vaatamata koostööle on lühikese katseaja jooksul kaks korda             tuvastatud
lisakohustuse rikkumine: 19.oktoobril 2015. olid M.Purgil alkoholi tarvitamise tunnused ja M.
Purgi tunnistas kriminaalhooldajale alkoholi tarvitamist eelmisel päeval. Ka 06.novembril 2015.a.
tunnistas M.Purgi kriminaalhooldajale eelmisel päeval alkoholi tarvitamist, kuigi indikaatorvahend
alkoholi tarvitamise tunnuseid ei näidanud. Kriminaalhooldaja tegi lisakohustuse rikkumise kohta
M. Purgile kirjaliku hoiatuse. 16.novembril 2015.a käis M. Purgi esmasel psühhiaatri
konsultatsioonil, et läbida alkoholivastane ravikuur. Pärast seda on M. Purgi käinud psühhiaatri
vastuvõtul korduvalt ja alates 17.novembrist osaleb sotsiaalprogrammis „VÕIDA“, milles toimuvad
kohtumised kord nädalas ja kestab katseaja lõpuni. Sotsiaalprogrammi eesmärgiks on õpetada
naistele mõistma, kuidas olukorrad ja sündmused üksteist mõjutavad, õpetada sotsiaalseid oskusi ja
kuidas riskiolukordadega toime tulla ning elada ilma kuritegevuseta. M. Purgi ei ole katseaja
jooksul toime pannud uut süütegu. Tema sissetulekuks on töövõimetuspension 118 eurot kuus.

Kriminaalhooldusametnik leiab, tegemist on isikuga, kel on tagasilangused ja kes vajaks toetavat
sotsiaalvõrgustikku, mille leiaks anonüümsete alkohoolikute koosolekutel. Seepärast teeb
kriminaalhooldaja ettepaneku määrata M. Purgile vastav lisakohustus. Anonüümsete alkohoolikute
koosolek on Raplas igal laupäeval. 14.märtsil 2016.a andis M. Purgi koosolekutel osalemise kohta
kirjaliku nõusoleku.

Kohtu seisukoht

Kohus leiab, et kriminaalhooldajal oli alus erakorralise ettekande esitamiseks, sest Merje Purgi on
kohtu poolt pandud kohustust rikkunud. KarS § 74 lg 4 kohaselt võib kohus juhul, kui süüdimõistetu
ei allu kontrollnõuetele või ei täida kohtu poolt pandud kohustusi, pikendada kriminaalhooldaja
erakorralise ettekande alusel katseaega, määrata täiendavaid kohustusi või pöörata vangistus
täitmisele. Kohus leiab, et kõige rangema abinõu kohaldamine ei ole antud juhul vajalik, sest
käitumiskontrolli nõuete täitmise osas M. Purgile etteheiteid ei ole. Vangistuse kandmine ilmselgelt
alkoholisõltuvusest vabanemisele kaasa ei aita. Kohtul puudub alus kahelda kriminaalhooldaja
hinnangus koosolekutel osalemise vajalikkuse kohta.


(allkirjastatud digitaalselt)


Indrek Saar
kohtunik
