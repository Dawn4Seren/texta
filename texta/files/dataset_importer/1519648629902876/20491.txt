                               KOHTUOTSUS
                               EESTI VABARIIGI NIMEL


Kohus                            Harju Maakohus

Kohtukoosseis                    Kohtunik Sirje Õunpuu

Otsuse tegemise aeg ja koht      23. märts 2016.a, Tallinn, Tartu mnt kohtumaja

Tsiviilasja number               2-15-17593

Tsiviilasi                       Xxx hagi Xxx vastu elatise nõudes
Tsiviilasja hind                 1 350 eurot
Menetlusosalised ja nende        Hageja Xxx(isikukood xxx; elukoht XXX; e-post XXX)
esindajad                        Kostja Xxx (isikukood XXX; elukoht XXX; e-post XXX)

Kohtuistungi toimumise aeg       22. märts 2016.a

RESOLUTSIOON
    1. Hagi rahuldada.
    2. Välja mõista Xxx Xxx tema ülalpidamiseks elatise võlgnevus tagasiulatuvalt
       kuni 31.12.2015.a kogusummas 750 eurot.
    3. Välja mõista Xxx igakuine elatis Xxx(sündinud XXX.a) tema ülalpidamiseks
       alates 01.01.2016.a summas 150 eurot kuus kuni Xxx 21-aastaseks saamiseni
       tingimusel, et Xxx omandab põhi-, kesk- või kõrgharidust või õpib kutseõppe
       tasemeõppes.
        4. Väljamõistetud elatis tuleb kanda    Xxx                  arveldusarvele      nr
           XXXXXXXXXXXXXXXXXX, selgitusega „Elatis“.

Menetluskulude jaotus
Menetluskulud jätta poolte endi kanda.

Edasikaebamise kord
Pooltel on õigus esitada kohtuotsuse peale apellatsioonkaebus Tallinna Ringkonnakohtule 30
päeva jooksul kohtuotsuse kättesaamisest. Apellatsioonikaebus võidakse lahendada kirjalikus
menetluses, kui kaebuses ei taotleta selle lahendamist istungil.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi
taotleja tegema tähtaja kestel ka menetlustoimingu, mille tegemiseks ta menetlusabi taotleb,
                                                                                       1(3)
eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab
kohus mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Hageja nõue ja põhjendused
Xxx esitas 23.11.2015.a Harju Maakohtule hagiavalduse Xxx vastu elatise väljamõistmiseks.
Pärast hageja täisealiseks saamist 13.11.2014.a kostja enam pojale elatist nõuetekohaselt
maksnud ei ole (aasta jooksul on maksnud kokku vaid 450 eurot). Taotleb elatise
väljamõistmist kuni kooli (õpib 11.b klassis) lõpetamiseni või kuni 21-aastaseks saamiseni
summas 150 eurot kuus alates novembrist 2014.a.
Hageja oma vastuses kostja vastuväidetele on teatanud, et kokkulepe enam ei kehti, kuna
kostja ei pidanud sellest kinni. Viimane makse summas 150 eurot on kostjalt laekunud 2014.a
oktoobrikuu eest novembris. Seega elatise võlgnevus on seisuga 05.01.2016.a 1 425 eurot.

Kostja vastuväited
Kostja arvestuste kohaselt on ta tasunud aasta jooksul elatist kokku summas 525 eurot, aga
mitte 450 eurot nagu väidab hageja. Kostjal on hagejaga 13.11.2014.a sõlmitud kokkulepe
elatisraha maksmise kohta, mille kohaselt elatise summa on 100 eurot kuus ja maksmine
toimub kuni kooli lõpetamiseni. 28.12.2016.a seisuga elatise võlg 618,34 eurot.
Istungil võttis kostja omaks, et oli 150 eurose elatise puhul võlgu 1425 eurot. 29.01.2016.a
maksis 675 eurot hagejale. Seega on võla jääk 750 eurot ja alates 01.01.2016.a on nõus
maksma elatist 150 eurot kuus.

Kohtuotsuse põhjendused

Tulenevalt perekonnaseaduse (PKS) § 97 lg 2 on ülalpidamist õigustatud saama laps, kes
täisealisena omandab põhi-, kesk- või kõrgharidust või õpib kutseõppe tasemeõppes, kuid
mitte kauem kui 21-aastaseks saamiseni. PKS § 108 kohasel võib õigustatud isik nõuda
ülalpidamiskohustuse täitmist tagasiulatuvalt kuni ühe aasta eest enne elatisehagi kohtule
esitamist.
Xxxon 13.11.1996.a sündinud Xxxisa. Xxxsai täisealiseks 13.11.2014.a, elab isast eraldi ja
õpib . Taotleb elatise võlga tagasiulatuvalt kuni 2015.a lõpuni summas 1425 eurot ja alates
01.01.2016.a summas 150 eurot kuus.
Kostja on kohtuistungil tõendanud, et on võlgnevusest hüvitanud 675 eurot 29.jaanuaril
2016.a., millest tulenevalt on võla jääk 750 eurot. Muus osas nõustus kostja hageja nõuetega.
Eeltoodu tõttu mõistab kohus kostjalt hageja kasuks välja tagasiulatuva elatise võlgnevuse
summas 750 eurot ja alates 01.01.2016.a summas 150 eurot. Elatise summas 150 eurot kuus
mõistab kohus välja vastavalt PKS § 97 lg 2 sätestatule ehk siis kuni hageja 21-aastaseks
saamiseni tingimusel, et hageja omandab põhi-, kesk- või kõrgharidust või õpib kutseõppe
tasemeõppes.
Hagi on põhjendatud ja kuulub rahuldamisele.
Kohus jätab menetluskulud poolte endi kanda.



                                                                                        2(3)
/allkirjastatud digitaalselt/
Sirje Õunpuu
Kohtunik




                                3(3)
