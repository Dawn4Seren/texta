                         KOHTUMÄÄRUS
 Kohus                               Tallinna Halduskohus

 Kohtunik                            Elle Kask

 Määruse tegemise aeg ja koht        15.06.2016, Tallinn

 Haldusasja number                   3-16-791

 Haldusasi                           ATT OÜ kaebus Maksu- ja Tolliameti 06.11.2015 korralduse nr
                                     12.2-3/034878-4 tühistamise nõudes.

 Menetlusosalised                    Kaebuse esitaja: ATT OÜ
                                     Esindaja: Tanel Tulk
 Menetlustoiming                     Kaebuse tagastamine

 RESOLUTSIOON                        1. Tagastada ATT OÜ kaebus läbivaatamatult.
                                     2. Edastada käesolev kohtumäärus kaebaja esindajale.

 Edasikaebamise kord                 Kohtumääruse peale on õigus esitada määruskaebus Tallinna
                                     Ringkonnakohtule Tallinna Halduskohtu kaudu 15 päeva
                                     jooksul arvates määruse kättetoimetamisest.
ASJAOLUD

22.10.2015 koostas Maksu- ja Tolliamet ATT OÜ-le korralduse nr 12.2-3/034878-3 dokumentide
esitamiseks ja teabe andmiseks. 06.11.2015 koostas Maksu- ja Tolliamet ATT OÜ-le korralduse nr
12.2-3/034878-4, millega kohustati ATT OÜ-d tasuma sunniraha 640 eurot.
22.01.2016 alustati väärteoasjas ning 22.02.2016 koostas Maksu- ja Tolliamet väärteoasjas otsuse.
06.03.2016 esitas ATT OÜ Harju Maakohtule kaebuse Maksu- ja Tolliameti 22.02.2016 otsusele
väärteoasjas nr 9300,15,002301 ning 06.11.2015 korraldusele nr 12.2-3/034878-4.
Harju Maakohtu 06.04.2016 otsusega jäeti Maksu- ja Tolliameti 22.02.2016 otsus väärteoasjas
muutmata ning saadeti ATT OÜ kaebuse punktis 2 sätestatud tühistamisnõude menetlemiseks Tallinna
Halduskohtule. ATT OÜ taotleb kaebuse punktis 2 märgitud Maksu- ja Tolliameti 06.11.2015
korralduse nr 12.2-3/034878-4 tühistamist.
11.05.2016 kohtumäärusega jättis kohus ATT OÜ kaebuse käiguta ning määras tähtaja kaebuses
esinevate puuduste kõrvaldamiseks. Kaebaja esindaja sai 11.05.2016 kohtumääruse kätte 02.06.2016.
Kaebaja ei ole käesoleva ajani kohtule vastanud ega kaebuses esinevaid puudusi kõrvaldanud.

KOHTU PÕHJENDUSED

Vastavalt Halduskohtumenetluse seadustiku (HKMS) §-le 121 lg 1 p 2 kohus tagastab kaebuse
määrusega selle esitajatele, kui kaebus ei vasta käesoleva seadustiku §-de 37-39 nõuetele, kaebaja ei
                                                                                            1
ole kohtu poolt määratud tähtaja jooksul puudusi kõrvaldanud ja puudused takistavad asja
läbivaatamist.

Kaebaja sai 11.05.2016 kohtumääruse kätte 02.06.2016. Seega oli puuduste kõrvaldamise tähtpäevaks
13.06.2016. Kaebaja ei ole kohtule vastanud ega kaebuses esinevaid puudusi kõrvaldanud. Kuna
kaebuses esinevad puudused, mis takistavad asja läbivaatamist, kaebaja ei ole nimetatud puuduseid
kõrvaldanud määratud tähtajaks ega ole taotlenud puuduste kõrvaldamise tähtaja pikendamist, tagastab
kohus kaebuse määrusega.

HKMS § 104 lg 5 p 2 kohaselt tasutud riigilõiv tagastatakse kui kohus tagastab kaebuse selle esitajale,
välja arvatud juhul, kui see toimub käesoleva seadustiku § 121 lõike 2 alusel. 11.05.2016
kohtumäärusega määrati kaebajale tähtaeg muuhulgas kaebuselt riigilõivu tasumiseks. Kaebaja ei ole
kaebuselt riigilõivu tasunud.

HKMS § 43 lg 2 kohaselt kaebuse tagastamine ja läbi vaatamata jätmine ei võta õigust pöörduda uuesti
kohtusse. Kaebuse tagastamisel või läbi vaatamata jätmisel loetakse, et kaebus ei ole kohtu menetluses
olnud.




/allkirjastatud digitaalselt/

Elle Kask
Kohtunik




                                                                                              2
