                         KOHTUMÄÄRUS

 Kohus                         Viru Maakohus
 Määruse aeg ja koht           26. september 2016, Rakvere kohtumajas
 Kohtuasja number              1-15-2428
 Kohtunik                      Anu Ammer

 Kohtuistungi sekretär         Kätlin Koidumäe
 Prokurör                      Elle Karm
 Tõlk                          Svetlana Tarasova
 Kohtuasi                      Viru Vangla materjalid Alexander Nazarovi
                               vangistusest tingimisi enne tähtaega vabastamiseks
 Süüdimõistetu                 ALEXANDER NAZAROV, i.k. 38412283735, kannab
                               karistust Viru Vanglas, elukoht vabanemisel: xxxx
                               Karistuse kandmise algus 04.05.2015 ja lõpp 04.03.2017.
 Kohtuasja läbivaatamise aeg 21.09.2016, avalikul videokohtuistungil
 Kohtumääruse õiguslik alus    KarS § 76; KrMS § 426, § 383, § 384 ja § 387.

RESOLUTSIOON
Vabastada Alexander Nazarov tingimisi enne tähtaega temale Tartu Ringkonnakohtu
03.06.2016 otsusega mõistetud karistuse kandmisest katseajaga kuus (6) kuud ja määrata
tema katseajaks Viru Vangla Kriminaalhooldusosakonna juhataja poolt määratava
kriminaalhooldusametniku järelevalve alla kohustades teda katseajal järgima KarS § 75
lg 1 p 1 - 6 sätestatud kontrollnõudeid:
     1) elama kohtu määratud elukohas aadressil: xxxx;
     2) ilmuma kriminaalhooldaja määratud ajavahemike järel kriminaalhooldus-
     osakonda registreerimisele;
     3) alluma kriminaalhooldaja kontrollile oma elukohas ning esitama talle andmeid
     oma kohustuste täitmise ja elatusvahendite kohta;
     4) saama kriminaalhooldusametnikult eelneva loa elukohast lahkumiseks kauemaks
     kui viieteistkümneks päevaks;
     5) saama kriminaalhooldusametnikult eelneva loa elu-, töö- või õppimiskoha
     vahetamiseks;
     6) saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.
Kohaldada Alexander Nazarovi suhtes käitumiskontrolli ajaks KarS 75 lg 2 p 2 ja 4 alusel
järgmised kohustused:

                                           1
       1) katseaja jooksul mitte tarvitada alkoholi;
       2) asuda tööle või võtta end Töötukassas arvele kahe nädala jooksul peale vanglast
       vabanemist.
Alexander Nazarov vabastada tingimisi alates käesoleva kohtumääruse jõustumisest.
Kohtumääruse väljatrükk saata Viru Vanglale, prokurörile ja Alexander Nazarovile.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Asjaolud

Viru Vangla esitas 25.08.2016 Viru Maakohtule materjalid kinnipeetava Alexander Nazarovi
vangistusest tingimisi enne tähtaega vabastamiseks.

Alexander Nazarov on süüdi tunnistatud Viru Maakohtu 16.06.2016 otsusega KarS § 121 järgi
ning Tartu Ringkonnakohtu 03.06.2016 otsusega mõistis kohus talle karistuseks 1 aasta
vangistust. KrMS § 238 lg 2 alusel vähendas ringkonnakohus mõistetud karistust ühe
kolmandiku võrra ning mõistis karistuseks 8 kuud vangistust. KarS § 65 lg 2 alusel suurendas
ringkonnakohus mõistetud karistust Viru Maakohtu 11.11.2013 otsusega mõistetud karistuse
ärakandmata osa, s.o. 1 aasta 2 kuud vangistust võrra mõistes Alexander Nazarovile lõplikuks
ärakandmisele kuuluvaks karistuseks 1 aasta 10 kuud vangistust. Karistuse kandmise alguseks
luges kohus 04.05.2015.

Tulenevalt Alexander Nazarovi ohtlikkuse tasemest ja uue kuriteo toimepanemise tõenäosusest
toetab Viru Vangla kinnipeetava vabastamist tingimisi enne tähtaega ühes isiku allutamisega
käitumiskontrolli nõuetele ja lisakohustuste täitmisele.

Kohtuistung

Alexander Nazarov taotleb enda tingimisi ennetähtaegset vabastamist. Kinnipeetav selgitab, et
esialgu hakkab elama ema juures, hiljem tahab abikaasa ja laste juurde tagasi minna. Tööle
kavatseb hakata xxxx, olemas on ka sellekohane garantiikiri. Kinnitab, et vägivaldsuse
ohjeldamise osas kavatseb sellistesse kriitilistesse situatsioonidesse lihtsalt mitte sattuda.

Prokurör asja arutamisest osa ei võtnud, kuid on esitanud kohtule kirjaliku seisukoha, mille
kohaselt prokuratuur toetab kinnipeetava ennetähtaegset vabastamist. Prokurör märgib, et isik
on teinud jõupingutusi õiguskuuleka elu suunas, mida näitab distsiplinaarkaristuste puudumine.
Prokurör on seisukohal, et uute kuritegude toimepanemise riski saab Alexander Nazarovi puhul
maandada isiku allutamisega käitumiskontrolli nõuetele ja katseajal saaks süüdimõistetu
kinnistada oma positiivseid hoiakuid. Prokurör nõustub vangla iseloomustuses toodud
seisukohtadega ning teeb ettepaneku määrata katseaja ja käitumiskontrolli pikkuseks kuus
kuud.

Kohtumääruse põhjendused

Kohus, kuulanud ära süüdimõistetu ning tutvunud Viru Vangla poolt esitatud materjali ja
prokuröri seisukohaga leiab, et Alexander Nazarovi saab vabastada vangistusest tingimisi enne
tähtaega.

                                              2
KarS § 76 lg 1 p 2 kohaselt võib kohus teise astme kuriteos või ettevaatamatus esimese astme
kuriteos süüdlase katseajaga tingimisi enne tähtaega vangistusest vabastada, kui ta on tegelikult
ära kandnud vähemalt poole mõistetud karistusajast, kuid mitte vähem kui neli kuud.

Vastavalt KarS § 76 lg 4 arvestab kohus katseajaga tingimisi enne tähtaega vangistusest
vabastamise otsustamisel kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi,
mida võib süüdimõistetule kaasa tuua tingimisi enne tähtaega karistusest vabastamine.

Kohus leiab, et Alexander Nazarovile saab anda võimaluse näidata, et ta suudab vabaduses
seaduskuulekat elu elada ja talle pandud kohustusi järgida.

Kinnipeetav asub vabanedes elama oma ema juurde. Kriminaalhooldusametnik on välja
selgitanud, et tegemist on 3-toalise korteriga, kus ema elab üksinda. Seega on isikul olemas
kindel elukoht, mis on ennetähtaegse vabastamise vältimatuks eelduseks. Suhted lähedastega
(ema, vend ja poeg) on toetavad ning ema on valmis kinnipeetavat vabanemisjärgselt esialgu
vastavalt vajadusele materiaalselt toetama.

Samuti on isikule garanteeritud töökoht xxxx, mis on oluline isiku iseseisva majandusliku
toimetuleku aspektist lähtudes. Tööd garanteerivast ettevõttest on kriminaalhooldusametnikule
kinnitatud, et kinnipeetav töötas nende juures ka varem ning töö suhtes neil pretensioone talle
pole.

Vangla koostatud iseloomustusest nähtub, et kinnipeetaval puuduvad distsiplinaarkaristused.
Riigikohtu praktika kohaselt (lahend 3-1-1-91-06) vangistatu õiguspärane käitumine on
vangistusest ennetähtaegse vabastamise oluliseks tingimuseks. Käesoleval juhul on see
tingimus täidetud.

Positiivseks loeb kohus ka asjaolu, et kinnipeetav on vangistuse jooksul õppinud riigikeelt ning
on kindel, et sooritab riigikeele eksami A2 tasemel edukalt.

Alkoholi tarbimisega probleeme pole, narkootikumidega kokkupuude isikul puudub. Alexander
Nazarov on motiveeritud elama seadusekuulekat elu ja tahab püüda edaspidi tekkivaid
lahkhelisid ning probleeme lahendada teistmoodi ning vägivallata.

Vähetähtis pole ka asjaolu, et kinnipeetaval tuleb läbida veel katseaeg kriminaalhooldaja
järelevalve all, mille jooksul saab kinnipeetav kinnistada oma positiivseid hoiakuid ning
käitumiskontrolli raames saab isik jätkuvalt maandada uute kuritegude toimepanemise riske.
Oluline on ka märkida, et vangla hinnangul uue mittevägivaldse kuriteo toimepanemise
tõenäosus järgmise 2 aasta jooksul on 22% ja vägivalla komponendiga kuriteo toimepanemise
tõenäosus järgmise 2 aasta jooksul on 29%, mida saab pidada keskmisest mõnevõrra
madalamaks tõenäosuseks.

Kohus leiab, et käesoleval juhul on karistus oma eesmärgi täitnud. Kinnipeetavale mõistetud
karistus on proportsionaalne juba ära kantud karistusega. Kohus on seisukohal, et antud juhul
on isiku taasühiskonnastamise huvides vangistusest tingimisi vabastamise efektiivsus suurem
karistuse lõpuni kandmisest vanglas. Kinnipeetavale saab anda võimaluse näidata, et ta suudab
kriminaalhoolduse nõuetekohaselt läbida ning ta on võimeline edaspidi järgima õiguskuulekat
eluviisi.

                                               3
Eeltoodust tulenevalt kohus leiab, et Alexander Nazarov kuulub karistuse kandmisest
vabastamisele tingimisi enne tähtaega ühes lisakohustuste määramisega. Katseaja pikkuseks on
KarS § 76 lg 5 kohaselt ära kandmata karistusaja pikkus, kuid mitte lühemana kui kuus kuud.
Katseajaks allutatakse süüdlane käesoleva seadustiku §-s 75 sätestatud käitumiskontrollile,
kuid mitte rohkem kuni kahekümne neljaks kuuks.


/allkirjastatud digitaalselt/

Anu Ammer
Kohtunik




                                             4
