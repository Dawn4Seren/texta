                        KOHTUMÄÄRUS
 Kohus                                 Tartu Ringkonnakohus
 Kohtukoosseis                         Üllar Roostoja, Viivi Tomson, Kai Kullerkupp
 Määruse tegemise aeg ja koht          18. aprill 2016.a, Tartu
 Tsiviilasja number                    2-13-13516
 Tsiviilasi                            AS SEB Pank hagi A.V. vastu 36 138,77 euro nõudes
 Vaidlustatud kohtulahend              Tartu Maakohtu 21. septembri 2015.a otsus
 Menetluse alus ringkonnakohtus        A.V.i apellatsioonkaebus
 Kohtuistungi toimumise aeg            Kirjalik menetlus
 RESOLUTSIOON                          Keelduda menetlusse võtmast A.V.i apellatsioonkaebust
                                       Tartu Maakohtu 21. septembri 2015. a. otsuse peale ja
                                       lugeda apellatsioonkaebus tagastatuks A.V.ile.
 Edasikaebamise kord                   Menetlusosalisel on õigus esitada määruskaebus
                                       Riigikohtule 15 päeva jooksul alates käesoleva määruse
                                       kättetoimetamisest.
                                       Hagimenetluses    Riigikohtus   võib    menetlusosaline
                                       menetlustoiminguid teha ning avaldusi ja taotlusi esitada
                                       üksnes vandeadvokaadi vahendusel.

ASJAOLUD
1. A.V. esitas 21.12.2015.a. Tartu Ringkonnakohtule apellatsioonkaebuse Tartu Maakohtu
21.09.2015.a otsuse peale.
Tartu Ringkonnakohtu 28.12.2015.a määrusega jäeti A.V.i apellatsioonkaebus käiguta ja
kohustati apellanti tasuma riigilõivu 1000 eurot.
A.V. esitas 12.01.2016.a menetlusabi taotluse riigilõivu 1000 eurot tasumisest vabastamiseks.
Tartu Ringkonnakohus rahuldas 09.03.2016.a määrusega apellandi menetlusabi taotluse
osaliselt ja võimaldas apellandil tasuda riigilõivu 1000 eurot nelja osamaksena. Esimene
osamakse tuli tasuda Tartu Ringkonnakohtu 09.03.2016.a määruse jõustumisest 15 päeva
jooksul.
A.V. sai Tartu Ringkonnakohtu 09.03.2016.a määruse kätte 09.03.2016.a. Tartu
Ringkonnakohtu 09.03.2016.a määrus jõustus 25.03.2016.a vaidlustamata. Riigilõivu esimese
osamakse tasumise tähtaeg saabus 09.04.2016.a. Apellant ei tasunud riigilõivu esimest
osamakset tähtaegselt ega ka hiljem.

RINGKONNAKOHTU PÕHJENDUSED

2. Ringkonnakohus keeldub A.V.i apellatsioonkaebust menetlusse võtmast, kuna apellant ei ole
tasunud apellatsioonkaebuselt riigilõivu esimest osamakset 250 eurot.
TsMS § 637 lg 1 p 3 sätestab, et kohus ei võta apellatsioonkaebust menetlusse, kui
apellatsioonkaebuselt ei ole tasutud riigilõivu. Tartu Ringkonnakohtu 09.03.2016.a määruse
resolutsiooni punktis 4 on apellanti hoiatatud, et kui apellant jätab esimese osamakse tähtajaks
tasumata, keeldub ringkonnakohus apellatsioonkaebuse menetlusse võtmisest. TsMS § 3401
lg 2 järgi, kui kohtu määratud tähtpäevaks puudusi ei kõrvaldata, jäetakse avaldus, taotlus või
kaebus menetlusse võtmata ja tagastatakse, juba menetlusse võetud avaldus, taotlus või kaebus
aga jäetakse läbi vaatamata.
Kuna A.V. ei ole apellatsioonkaebuse esitamisel tasumisele kuuluvat riigilõivu esimest
osamakset tasunud, tuleb apellatsioonkaebuse menetlusse võtmisest TsMS § 637 lg 1 p 3 ja
§ 3401 lg 2 alusel keelduda. TsMS § 638 lg 10 alusel loetakse, et kaebust ei ole esitatud.
Kuna kaebus on ringkonnakohtule esitatud elektrooniliselt, siis loeb ringkonnakohus kaebuse
koos lisadega käesoleva määrusega apellandile tagastatuks.



        Üllar Roostoja                   Viivi Tomson                   Kai Kullerkupp
    /allkirjastatud digitaalselt/   /allkirjastatud digitaalselt/   /allkirjastatud digitaalselt/
