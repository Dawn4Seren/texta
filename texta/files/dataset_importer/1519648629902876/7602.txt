                                                                                    4-16-5230




                            KOHTUOTSUS
                                 EESTI VABARIIGI NIMEL



Kohus                              Harju Maakohus
Otsuse tegemise aeg ja koht        08 september 2016, Tallinn
Väärteoasja number                 4-16-5230 (2315,16,006522)
Kohtunik                           Märt Toming
Väärteoasi                         Narkootiliste ja psühhotroopsete ainete ning nende
                                   lähteainete seaduse §-s 151 lg 1 ettenähtud väärtegu
Menetlusalune isik                 Roman Mihhailov, ik: 38507260297, elukoht: XXX
Kohtuvälise menetleja esindaja     Kalle      Kitsing,   Põhja     prefektuuri    Ida-Harju
                                   politseijaoskond
RESOLUTSIOON
1. Roman Mihhailov süüdi tunnistada NPALS § 151 lg 1 ettenähtud väärteo toimepanemises
   ning mõista temale karistuseks arest 10 (kümme) päeva.
2. Mõistetud arest tuleb ära kanda Põhja prefektuuri arestimajas Rahumäe tee 6/1 Tallinnas
   ning mõistetud arest peab olema ära kantud hiljemalt 10.10.2016. Kui menetlusalune isik
   jätab aresti tähtaegselt ära kandmata, kohaldatakse menetlusaluse isiku suhtes
   sundtoomist ning mõistetud aresti ärakandmist arvestatakse menetlusaluse isiku aresti
   ärakandmisele toimetamisest.
3. Roman Mihhailovilt välja mõista riiklikul ekspertiisiasutusel narkootilise aine uuringu
   kulu 35 (kolmkümmend viis) eurot, mis tuleb 30 päeva jooksul kohtuotsuse jõustumisest
   tasuda kohtuotsuse lisana koostatavas makseinfos märgitud Maksu- ja Tolliameti
   arveldusarvele, märkides kohustusliku viitenumbri ja selgituse: „Roman Mihhailov, 4-16-
   5230, uuringu kulu“. Makseinfo koos viitenumbriga edastatakse kohtuistungil
   kätteandmise võimatusel Roman Mihhailovile posti teel tema poolt avaldatud elukoha
   aadressile.
4. Kui rahalised nõuded ei ole täies ulatuses tähtaegselt tasutud, suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtumenetluse poolel on õigus esitada apellatsioon maakohtu kohtuotsuse peale, mis on
tehtud väärteoasja arutamisel VTMS § 107 lõike 1 kohaselt. Kui kohtumenetluse pool soovib
kasutada apellatsiooniõigust, peab ta sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest. Kui üks kohtumenetluse pool on seitsme
päeva jooksul teatanud apellatsiooniõiguse kasutamise soovist ega ole sellest loobunud, on
ülejäänud kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Apellatsioon esitatakse ringkonnakohtule 15

                                              1
päeva jooksul alates päevast, millal maakohtu otsus on kohtumenetluse pooltele kohtus
tutvumiseks kättesaadav. Kohtuotsus on kohtumenetluse pooltele tutvumiseks kättesaadav
alates selle kuulutamisest, s.o alates 08.09.2016. VTMS § 199 lg 3 sätete kohaselt kohtuotsus
aresti mõistmise kohta jõustub selle tegemisest.

Väärteoasja kohtulikul arutamisel kohus tuvastas:
15.06.2016 koostati väärteoprotokoll nr AB 1436412 selles, et 15.06.2016 kella 13.10 ajal peeti
Tallinnas Paepargi 57 maja juures kinni Roman Mihhailov, kelle organismis tuvastati uuringu
tulemusena fentanüüli, metadooni ja zopiklooni sisaldus, mistõttu koostati väärteoprotokoll
selles, et menetlusalune isik on toime pannud NPALS §-s 151 lg 1 ettenähtud väärteo, kuivõrd
isik oli eelnevalt tarvitanud narkootilist või psühhotroopset ainet ilma arsti ettekirjutuseta.
Kohtuistungile menetlusalune isik ei ilmunud, kuigi kohtukutse oli saadetud menetlusaluse isiku
kohtuvälisel menetlusel nimetatud aadressile ja kohtukutse võttis vastu menetlusalune isik
isiklikult. Sellest tulenevalt loeb kohus kutse VTMS § 41 lg 2 mõttes kätteantuks. Kuna
menetlusalusele isikule ei ole kohtuistungile ilmumist kohustuslikuks tehtud ja menetlusalusele
isikule on asja arutamise aeg ja koht teatavaks tehtud ning menetlusalune isik ei ole esitanud
taotlust asja arutamise edasilükkamiseks, peab kohus võimalikuks asja arutada menetlusaluse
isikuta VTMS § 90 lg 1 korras.
Kohtuvälise menetleja esindaja leidis, et isik on samalaadsete süütegude eest karistatud,
töökohta ei ole, mistõttu ei ole otstarbekas karistada rahatrahviga. Seetõttu taotleb süüteo eest
karistuseks aresti 10 päeva, samuti välja mõista menetluskulu 35 eurot. Arest peaks olema
kantud 10.10.2016.
Kohus, kontrollinud väärteoasja materjalides leiduvat joobeseisundi tuvastamise uuringuakti ja
menetlusaluse isiku kohtuvälisel menetlusel antud süüd eitavaid ütlusi, asub seisukohale, et
menetlusaluse isiku süü temale inkrimineeritud väärteo toimepanemises on tõendamist leidnud.
21.06.2016 tehtud uuringu tulemusena on menetlusaluse isiku organismis tuvastatud fentanüüli,
metadooni ja zopiklooni sisaldus. Fentanüül kuulub NPALS § 31 lg 1 alusel koostatud
sotsiaalministri 18.05.2005 määruse nr 73 lisa 1 II nimekirja. Väärteoasja materjalidest ei nähtu
arsti ettekirjutust eelmärgitud aine kasutamiseks. Isegi juhul, kui arvestada, et metadoon ja
zopikloon kuuluvad arsti ettekirjutusel tarvitatavate ravimite koostisesse, siis fentanüül seda ei
ole. Kohus peab sellise aine tarvitamise ettekirjutuse tegemist ka võimatuks, kuivõrd selline
ettekirjutus oleks õigusvastane. Vastavalt NPALS § 3 lg 1 sätetele on narkootiliste ja
psühhotroopsete ainete käitlemine, sh tarvitamine keelatud, välja arvatud meditsiinilisel või
teaduslikul eesmärgil, narkootiliste või psühhotroopsete ainetega seotud kuritegude
ennetamiseks, avastamiseks ning tõkestamiseks või samas seaduses ettenähtud õppeotstarbel
kasutamise eesmärgil. Väärteoasja materjalidest ei ilmne asjaolusid, mis viitaks menetlusaluse
isiku poolt narkootilise aine amfetamiini või fentanüüli tarvitamisele eelmärgitud
lubatavusklausli alusel. Sellest tulenevalt on menetluslune isik narkootilist või psühhotroopset
ainet tarvitades rikkunud NPALS § 3 lg 1 sätestatud keeldu. Seetõttu on menetlusaluse isiku
käitumine õigesti kvalifitseeritud NPALS §-s 151 lg 1 ettenähtud väärteona. Menetlusalust isikut
on varem samalaadsete väärtegude eest korduvalt karistatud, sh kohtu poolt ka kuu aega varem
arestiga, mistõttu ei saa tegemist olla ka ettevaatamatusest toime pandud teoga ning isik on teo
toime pannud kavatsetult, olles teadlik nii tarvitatavast ainest, selle toimest ja mõjust.
Karistuse liigi valikul lähtub kohus menetlusaluse isiku süü suurusest ja menetlusaluse isiku
isikut iseloomustavatest andmetest, millede kohaselt on menetlusalust isikut aasta jooksul
samalaadsete väärtegude toimepanemise eest karistatud kolmel korral nii rahatrahvide kui
arestiga ning ta on jätnud rahatrahvid tasumata. Kuna menetlusalune isik on jätnud trahvid
ettenähtud tähtaja jooksul tasumata ja arvestades asjaolu, et menetlusalusel isikul puudub ka
püsiv ja legaalne sissetulek, on menetlusaluse isiku suhtes rahalise mõjutamise võimalused
ammendunud, kuivõrd need ei taga oodatud tulemust ega sunni menetlusalust isikut loobuma
väärtegude toimepanemisest. Lisaks sellele on teda korduvalt karistatud nii varavastaste
väärtegude kui kuritegude toimepanemise eest, kuid sellele vaatamata jätkab menetlusalune isik
                                              2
süsteemselt süütegude toimepanemist. Eeltoodu tõttu leiab kohus, et menetlusaluse isiku suhtes
tuleb kohaldada teiseliigilist karistust aresti näol. Kuivõrd menetlusalust isikut süüdistatakse
väärteo toimepanemises, mille ta pani toime kuu aja möödudes samalaadse väärteoeest
kohtuotsusega arestiga karistamisest, siis leiab kohus, et menetlusalune isik ei suuda ega soovi
järeldusi teha. Arvestades seda, et tegemist on ühe väärteoga, võib õelda, et isiku süü on alla
keskmise ning temale võib aresti mõista alla ettenähtud sanktsiooni keskmist määra. Lisaks süü
suurusele tuleb aga kohtu arvates karistuse määra arvestamisel arvestada ka seda, et
menetlusalust isikut on varem samalaadsete väärtegude toimepanemise eest karistatud ja aasta
jooksul korduvalt. Seega ei suuda menetlusalune isik käituda õiguskuulekalt ning käitub
jätkuvalt õigusvastaselt. Seega kinnistamaks menetlusaluses isikus arusaama keelunormi
kehtivusest ei pea kohus võimalikuks mõista karistust ettenähtud sanktsiooni alammäära
lähedases määras ning karistus tuleb mõista keskmise määra lähedases määras. Kuivõrd
menetlusalust isikut on Harju Maakohtu 29.06.2016 otsusega karistatud samalaadse väärteo eest
20 päevase arestiga, ei saa kohus käesolevas väärteoasjas mõista karistust rohkem kui 10 päeva
aresti, kuivõrd kohtuotsuste kogumis oleks suurema aresti mõistmisel ületatud ettenähtud
sanktsiooni ülemmäär. Samuti tuleb VTMS § 111 p 8 alusel menetlusaluselt isikult välja mõista
uuringu tegemisel tekkinud kulu täies ulatuses.




/allkirjastatud digitaalselt/




                                               3
