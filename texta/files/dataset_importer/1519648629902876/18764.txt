                       KOHTUMÄÄRUS
Kohus                            Harju Maakohus
Kohtunik                         Meeli Kaur
Kohtujurist                      Merilin Saava
Määruse tegemise aeg ja koht     11. aprill 2016 a, Tallinn, Tartu mnt kohtumaja

Tsiviilasja number               2-16-4510

Tsiviilasi                       XXXhagi      Eesti   Rahvusringhäälingu      vastu    kahju
                                 tekitava tegevuse keelamiseks
Menetlustoiming                  Riigilõivu tagastamine ja menetluse lõpetamine

Menetlusosalised ja nende        Hageja    XXX(isikukood     XXX),    lepinguline     esindaja
esindajad                        vandeadvokaat Urmas Kukk
                                 Kostja Eesti Rahvusringhääling (registrikood 74002322),
                                 lepinguline esindaja Karin Victoria Kuuskemaa
Menetluse liik                   Kirjalik menetlus

RESOLUTSIOON
  1. Lõpetada menetlus seoses hageja hagist loobumisega.
   2. Rahuldada hageja taotlus poole menetluses tasutud riigilõivu tagastamiseks.
   3. Tagastada käesoleva kohtumääruse jõustumisel pool menetluses tasutud
        riigilõivust, so 50 eurot XXXarvelduskontole XXXXXXXXX.
Menetluskulude jaotus ja kindlaksmääramine
   1. Menetluskulud jätta XXXkanda.
   2. Kostjal menetlusulud puuduvad.
Edasikaebamise kord
Käesoleva kohtumääruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul alates määruse kättetoimetamisest.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus sellisel

                                                                                           1
 juhul mõistliku tähtaja pärast menetlusabi andmise taotluse lahendamist, kui nimetatud taotlus
 ei olnud esitatud põhjendamatult või tähtaja pikendamise eesmärgil. See ei välista
 menetlustähtaja ennistamist.
ASJAOLUD JA MENETLUSE KÄIK
1. XXX(hageja) esitas 21.03.2016 Harju Maakohtule avalduse Eesti Rahvusringhäälingu
   (kostja) vastu, milles palus kahju tekitava tegevuse keelamist. Ühes hagiga taotles hageja
   esialgse õiguskaitse kohaldamist. Hageja palus kohtul kuni vaidluse lahendamiseni keelata
   kostjal lasta eetrisse ja avaldada ERR internetilehel mistahes XXX eraelu puudutavat teavet
   enne hagiavalduse lahendamist.
2. 23.03.2016 jättis kohus esialgse õiguskaitse rakendamise taotluse Eesti Rahvusringhäälingu
   suhtes seoses eraelu puudutava teabe eetrisse laskmise ja interneti lehel avaldamise
   keelamisega rahuldamata.
3. 07.04.2016 esitas hageja avalduse hagist loobumiseks, sest hagejal ei ole enam võimalik
   saavutada hagiavalduses soovitud eesmärki. Hageja taotleb riigilõivu 50 euro tagastamist.
KOHTUMÄÄRUSE PÕHJENDUSED
4. Kohus asub seisukohale, et hageja avaldus hagist loobumiseks tuleb vastu võtta ning asjas
   menetlus lõpetada.
   Kohus selgitab, et kuna käesolevas asjas on hageja esitanud nõude võlaõigusseaduse (VÕS)
   § 1055 lg 1 esimese lause alusel, siis hageja esitatud avaldus kuulub läbivaatamisele
   hagimenetluses.
   Vastavalt tsiviilkohtumenetluse seadustiku (TsMS) § 428 lg 1 p-le 3 lõpetab kohus
   menetluse otsust tegemata, kui hageja on hagist loobunud. TsMS § 429 lg 1 järgi võib hageja
   hagist loobuda kuni hagi kohta tehtud lahendi jõustumiseni, esitades selleks avalduse. Kohus
   võtab hagist loobumise vastu määrusega, millega ühtlasi lõpetab asja menetluse.
   Kostja ei vaidle hagist loobumisele vastu.
   TsMS §-le 432 järgi ei saa hageja menetluse lõpetamise korral uuesti pöörduda kohtusse
   hagiga sama kostja vastu vaidluses sama hagieseme üle samal alusel. Kui menetlus on
   lõpetatud hagist loobumise tõttu, on lõpetamisel samad materiaalõiguslikud ja
   protsessuaalsed tagajärjed nagu menetluse lõpetamisel kohtuotsusega, kui seadusest ei
   tulene teisiti.
5. TsMS § 168 lg 2 järgi hageja kannab menetluskulud, kui hagi jäetakse läbi vaatamata või
   kui menetlus lõpetatakse määrusega ja käesoleva paragrahvi lõigetest 3-5 ei tulene teisiti.
   Menetluskulud jäävad hageja kanda.
6. TsMS § 174 lg 2 järgi määrab maakohus menetluskulude rahalise suuruse kindlaks
   kohtuotsuses või menetlust lõpetavas määruses, kui menetluskulude kindlaksmääramine ei
   takista kohtuotsuse või menetlust lõpetava määruse tegemist. Kostja on teavitanud, et temal
   menetluskulud puuduvad.
7. TsMS § 150 lg 2 p 2 järgi tagastatakse pool menetluses tasutud riigilõivust, kui hageja loobub
   hagist. Riigilõivu tagastab kohus, kelle menetluses asi viimati oli, üksnes selle
   menetlusosalise avalduse alusel, kes riigilõivu tasus või kelle eest riigilõivu tasuti (TsMS §
   150 lg 4). Hageja on tasunud hagiavalduse esitamisel riigilõivu kokku 100 eurot. Hageja
   taotlusel tuleb hagejale tagastada 50 eurot hageja ettenähtud arvelduskontole.
8. Menetluskulude jaotust saab vaidlustada üksnes selle kohtulahendi peale edasi kaevates,
   millega menetluskulude jaotus kindlaks määrati. Hüvitatavate menetluskulude suurust saab


                                                                                               2
   vaidlustada selle kohtulahendi peale edasi kaevates, millega menetluskulude rahaline suurus
   kindlaks määrati (TsMS § 178 lg 1).
   TsMS § 178 lg 2 kohaselt võib menetluskulude kindlaksmääramise määruse või selle
   täiendamise määruse peale esitada määruskaebuse menetluskulude kindlaksmääramist
   taotlenud ja menetluskulusid kandma kohustatud isik, kui kaebuse hind ületab 200 eurot.
   Nimetatud määruskaebuse menetlemisel tekkinud kulusid ei hüvitata (TsMS § 178 lg 4).

(allkirjastatud digitaalselt)
Meeli Kaur
kohtunik




                                                                                            3
