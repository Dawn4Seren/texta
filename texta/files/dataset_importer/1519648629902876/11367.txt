                            KOHTUOTSUS
                               EESTI VABARIIGI NIMEL
                                    (tagaseljaotsus)


Kohus                              Harju Maakohus
Kohtunik                           Kaie Almere
Otsuse tegemise aeg ja koht        30. juuni 2016 Tallinn, Kentmanni kohtumaja
Tsiviilasja number                 2-16-8041
Tsiviilasi                         XXXXOy hagi XXXXvastu võla ja viiviste nõudes

Tsiviilasja hind                   19 270,61 eurot
Menetlusosalised ja nende          Hageja XXXXOy (registrikood XXXX, asukoht XXX)
esindajad                          Hageja lepinguline esindaja Külliki XXXX (e-post
                                   kylliki@julianus.ee)
                                   Kostja XXXX(isikukood XXX, elukoht XXXX, e-post
                                   XXXX)
Menetlustoimingu tegemise viis     Kirjalik menetlus
RESOLUTSIOON
   1. Rahuldada hagi tagaseljaotsusega TsMS § 407 lg 1 alusel.
   2. Välja mõista XXXX XXXX Oy kasuks põhivõlgnevus 13 926,36 eurot, kahjunõue
      2 871,16 eurot, võla tasumise kokkuleppe viivise jääk summas 446,37 eurot ja hagi
      esitamise ajaks sissenõutavaks muutunud viivis 905,65 eurot, kokku 18 149,54
      eurot.
   3. Välja mõista XXXX XXXX Oy kasuks viivis põhinõudelt (13 926,36 eurot)
      võlaõigusseaduse § 113 lg 1 sätestatud määras alates 21.05.2016 kuni
      põhivõlgnevuse täieliku tasumiseni.
   4. Jätta menetluskulud Carl Terrase kanda.
   5. Välja mõista XXXX XXXX Oy kasuks menetluskulud, s.o menetluses tasutud
      riigilõiv 750 eurot ja õigusabikulud summas 200 eurot, kokku 950.
   6. Välja mõista XXXX XXXX Oy kasuks viivis menetluskuludelt võlaõigusseaduse §
      113 lg 1 teises lauses sätestatud määras alates tagaseljaotsuse jõustumisest kuni
      menetluskulude tasumiseni (TsMS § 177 lg 4).
   7. Tagaseljaotsus on tagatiseta viivitamata täidetav (TsMS § 468 lg 1 p 2).
Edasikaebamise kord
Hageja võib kohtuotsuse peale esitada Tallinna Ringkonnakohtule apellatsioonkaebuse 30 päeva
jooksul arvates otsuse ärakirja kättetoimetamisest, kuid mitte hiljem kui 5 kuu jooksul otsuse
avalikult teatavakstegemisest.
Kostja võib tagaseljaotsusele esitada kaja menetluse taastamiseks tagaseljaotsuse
kättetoimetamisest alates 30 päeva jooksul. Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.
Kaja peab vastama tsiviilkohtumenetluse seadustikus (TsMS) § 416 sätestatud nõuetele. Kajalt
tuleb kautsjonina tasuda summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot (TsMS § 142 lg 1, 2). Kautsjon tuleb tasuda
Rahandusministeeriumi arvelduskontole nr EE571010220229377229 AS-is SEB Pank või nr
EE513300333522160001 Danske Bank A/S Eesti filiaalis või nr EE062200221059223099
Swedbank AS-is või nr EE221700017003510302 Nordea Bank AB Eesti filiaalis.
Maksekorralduse selgitusse märkida tsiviilasja number.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva sellise
puuduse kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.
Asjaolud ja kohtu põhjendused
Hageja nõude aluseks on poolte vahel 15.06.2015 sõlmitud käendusleping OÜ XXXXvõla
tasumise kokkuleppega võetud kohustuse käendamiseks kostja poolt.

TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist VÕS § 113 lõike 1 teises lauses ettenähtud ulatuses. Antud juhul on
hageja vastava taotlus esitanud.
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate
menetluskulude suurust saab vaidlustada selle kohtulahendi peale edasi kaevates, millega
menetluskulude rahaline suurus kindlaks määrati.


/allkirjastatud digitaalselt/
Kaie Almere
kohtunik




                                                                                               2
