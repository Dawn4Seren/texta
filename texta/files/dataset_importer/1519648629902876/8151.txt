                             KOHTUMÄÄRUS
Kohus                             Viru Maakohus
Toimiku number                    1-14-8251
Määruse tegemise aeg ja koht      31. augustil 2016 Jõhvi kohtumaja
Kohtunik                          Deniss Minzatov
Kohtuistungi sekretär             Piret Juuse
Tõlk                              Valentina Michelson-Ipbüker
Asja läbivaatamise kuupäev        31.08.2016 avalikul kohtuistungil
Erakorraline ettekanne            Viru Vangla Kriminaalhooldusosakonna 10.06.2016
                                  erakorraline ettekanne Sergei Zagorodni’le Viru Maakohtu
                                  5.11.2014 kohtuotsusega mõistetud karistuste osas
Süüdimõistetu                     Sergei Zagorodni, isikukood 39510272225,
                                  elukoht: xxx
Kriminaalhooldusametnik           Ljubov Šarabanova
RESOLUTSIOON                      Juhindudes KarS § 74 lg 4, KrMS § 427 lg 2, § 432, kohus
                                         MÄÄRAS:

1. Pöörata täitmisele Sergei Zagorodni´le Viru Maakohtu 5.11.2014 kohtuotsusega nr 1-14-
   8251 mõistetud karistus, s.o 2 (kaks) aastat vangistust.

2. Karistuse kandmise algus on alates Sergei Zagorodni ilmumisest kinnipidamiskohta
   karistuse kandmisele.

3. KrMS § 414 alusel saadab kohus süüdimõistetule teatise millal ja millisesse vanglasse ta
   peab karistust kandma ilmuma.

4. Tähtajaks mitteilmumise korral kohaldada Sergei Zagorodni suhtes sundtoomine
   karistuse kandmiseks kinnipidamiskohta.

5. Määruse ärakiri edastada Sergei Zagorodni´le ja Viru Vanglale

Edasikaebamise kord
Määruse peale on õigus esitada määruskaebus 15 päeva jooksul Viru Maakohtule.

ASJAOLUD

Kriminaalhooldusametnik esitas kohtule taotluse, milles palus pikendada Sergei Zagorodnile
Kohtuotsusega määratud katseaega 4 kuu võrra, so kuni 04.03.2017.a.

Sergei Zagorodni tunnistati Viru Maakohtu 5.11.2014 kohtuotsusega süüdi KarS § 184 lg 1 järgi
ja karistati 2 aastase vangistusega. KarS § 74 lg 1,3 alusel otsustati karitust mitte pöörata
                                                                                         1(4)
täitmisele katseajaga 18 kuud. Katseaja kestel pidi Sergei Zagorodni täitma KarS § 75 lg 1 p 1-6,
lg 2 p 2 sätestatud kontrollnõudeid ja kohtususi.

Kuna süüdimõistetu rikkus alkoholi ja narkootikumide tarvitamise keelu Viru Maakohtu
29.12.2015 määrusega pikendati Sergei Zagorodnile Viru Maakohtu 5.11.2014 kohtuotsusega
määratud katseaega 6 kuu võrra s.o. kuni 4.11.2016 ja määrati täiendav kohustus – läbida
sotsiaalabiprogramm Eluviisitreening.

10.06.2016 kriminaalhooldusosakonna erakorralise ettekande kohaselt Sergei Zagorodni ei allu
talle määratud kohustusele mitte tarvitada alkoholi ja narkootikume.

10.05.2016 teostas kriminaalhooldusametnik kontrolli indikaatorvahendiga, mille tulemus näitas
amfetamiini tarvitamist Sergei Zagorodni poolt. Sergei Zagorodni ei olnud nõus nimetatud
tulemusega, kuid tunnistas, et oli eelnevalt suitsetanud kanepit. Sergei Zagorodni oli üle antud
politseile.
13.05.2016 saadud PPA Ida prefektuurist vastus päringule, millest selgub, et Sergei Zagorodnile
on politseipatrulli poolt aadressil Jõhvi Kooli 2a teostatud indikaatorvahendiga narkootikumide
tarvitamise kontroll, mille käigus tuvastati narkojoove (THCkannabinoidid), ning Sergei
Zagorodni oli karistatud NPALS § 15`1 lg 1 järgi.

10.05.2016 kirjutas Sergei Zagorodni seletuses, et tunnistab, et on suitsetanud kanepit, kuid ei
ole tarvitanud amfetamiini.
Miks Sergei Zagorodni rikkus kohustust mitte tarvitada narkootikume ei osanud ta seletada.

Esmakohtumisel 08.12.2014. Sergei Zagorodnile selgitati kriminaalhoolduse õigusi ja kohustusi
ning erakorralise ettekande koostamise ja läbivaatamise korda. Õigused ja kohustused on talle
arusaadavad, seda on Sergei Zagorodni kinnitanud oma allkirjaga. Kriminaalhooldusametnik on
süstemaatiliselt vestelnud kriminaalhooldusalusega kontrollnõuete ja lisakohustuste täitmisest
ning rikkumistega kaasnevatest tagajärgedest.
22.12.2015 oli koostatud erakorraline ettekanne selle kohta, et Sergei Zagorodni oli korduvalt
rikkunud kohtu poolt määratud lisakohustust mitte tarvitama alkoholi ja narkootikume.
29.12.20015 Viru Maakohtu määrusega Sergei Zagorodni katseaeg oli pikendatud 6 kuu võrra,
s.o kuni 04.11.2016 ning Sergei Zagorodnile oli määratud täiendav kohustus osaleda
sotsiaalprogrammis Eluviisitreening.
Alates 28.04.2016 kuni 10.06.2016 läbis Sergei Zagorodni sotsiaalprogrammi "Eluviisitreening".

Kriminaalhooldusametnik on seisukohal, et Sergei Zagorodnile on vaja anda võimaluse
rakendada sotsiaalprogrammis saadud teadmisi, mis aitab alkoholi ja narkootikume tarbimise ja
eluviisi muutmise osas.

Kriminaalhooldaja leidis, et Sergei Zagorodni distsiplineerimiseks ja edaspidiste rikkumiste ära
hoidmiseks on vajalik pikendada Sergei Zagorodnile määratud katseaega 4 kuu võrra, s.o kuni
04.03.2017. Juhindudes KarS § 74 lg 4, kriminaalhooldusametnik tegi ettepaneku pikendada
Sergei Zagorodnile katseaega.

Oma 25.07.2016 vastuses päringule teatas kriminaalhooldusametnik, et peale ettekande
esitamist Sergei Zagorodnile oli saadetud kutse 15.07.2016, millele süüdimõistetu ei
reageerinud. Ametnik korduvalt püüdis ühendust võtta Sergei Zagorodni ja tema emaga, mis ei
õnnestunud. 25.07.2016 teostatud kodukülastusel süüdimõistetu elukoha aadressil xxx, ust avas
viimase vend, kes teatas, et Sergei Zagorodni on kursustel Tallinnas. Telefonivestluses Sergei
Zagorodni ei osanud nimetada enda täpset elukohta Tallinnas ning teatas, et ei ole nõus minema
sõltuvusvastasele ravile. Võttes arvesse, et S.Zagorodni väitis, et ta ei ole kutset saanud, on alust
                                                                                                2(4)
arvata, et ta ei ela kodus rohkem kui viisteistkümmend päeva ametniku luba küsimata, millega
rikub käitumiskontrolli nõuet KarS § 75 lg 4 -saama kriminaalhooldusametnikult eelneva loa
elukohast lahkumiseks Eesti territooriumi piires kauemaks kui viieteistkümneks päevaks.
Tuginedes eeltoodule kriminaalhooldusametnik tegi ettepaneku pöörata Sergei Zagorodnile
määratud karistus täitmisele, sest S.Zagorodni ei täida talle katseajaks määratud kontrollnõudeid,
ei ole ametnikule vajadusel kättesaadav, varjab kriminaalhoolduse teostamiseks vajalikku
informatsiooni, ei suhtu oma tegude tagajärgedesse kohusetundlikult ning ei ole kasutanud
temale antud võimalust oma käitumist muuta (tl 174).

Kohtuistungil

Kriminaalhooldusametnik jäi ettekandes esitatud põhjenduste juurde, kuid ei taotlenud
karistuse täitmisele pööramist, vaid jäi esialgse ettepaneku juurde, s.o pikendada katseaega 4 kuu
võrra või kohaldada süüdimõistetu suhtes elektroonilist valvet. Ametnik selgitas, et tegi
25.07.2016 vastuse päringule kiirustades ning kuna hiljem küsis süüdimõistetu luba elukoha
muutmiseks ja Tallinnas elamiseks, siis seda ei käsitata rikkumiseks. Ametniku seisukohalt
rikkus S. Zagorodni vaid narkootikumide tarvitamise keelu. Teisi õigusrikkumisi süüdimõistetul
ei olnud.

Kriminaalhooldusametnik esitas kohtuistungil dokumentaalsete tõenditena S. Zagorodni
27.07.2016 seletuse, individuaalse tööotsimiskava, kodukülastuse lehe, Marika Ljapina ja Sergei
Zagorodni nõusolekud elektroonilise valve seadmete paigaldamiseks.

Sergei Zagorodni selgitas, et tõepoolest on kaks kuud, alates 4.07.2016 elanud Tallinnas. On
käinud madruse kursustel töötukassast. Alates 30.08.2016 elab taas Kohtla-Järve aadressil.
Tunnistab, et on tarvitanud narkootikume – suitsetanud kanepit, kuid ei oska seda selgitada.
Sõbrad kostitasid ja ei leidnud jõudu keelduda. Tunnistab, et see on juba teistkordne samalaadne
katseaja tingimuste rikkumine. Nõustub, et õigused ja kriminaalhoolduse tingimuste rikkumise
tagajärjed talle selgitati. Samas ei oska selgitada, miks on taas narkootikume tarvitanud.
Tunnistab, et kriminaalhooldusametnik on pakkunud talle läbida narkosõltuvusevastast ravi ja
tema selleks nõusolekut ei andnud, kuna ei pea end nii tugevasti sõltlaseks ning saab sellega ise
hakkama. Kindlaid tulevikuplaane ei ole. Madruse kursused on läbitud, ees on eksam, kuid tööle
asumiseks peab läbima veel mitmeid kursuseid. Üldiselt sooviks jätkata õppimist, kuid
konkreetselt ei osanud öelda, kuna see eeldab rahaliste vahendite olemasolu. On nõus
elektroonilise valve kohaldamisega. Palus anda talle veel üks võimalus.

KOHTU SEISUKOHT

Kohus, tutvunud kriminaalhooldusametniku erakorralise ettekandega ja sellele lisatud
materjalidega, süüdimõistetu selgitustega on seisukohal, et kriminaalhooldusametniku taotlus on
põhjendatud ja kuulub rahuldamisele. Samas ei nõustu kohus kriminaalhooldusametniku
ettepanekuga ning leiab, et Sergei Zagorodnile Viru Maakohtu 5.11.2014 kohtuotsusega
mõistetud tingimisi vangistus tuleb pöörata täitmisele.

Kohus loeb tõendatuks, et Sergei Zagorodni ei täitunud KarS § 75 lg 2 p 2 alusel talle kohtu
poolt määratud kohustust - mitte tarvitada alkoholi ja narkootikume. 10.05.2016
indikaatorvahendi kasutamise protokollist (tl 154) nähtub, et 10.05.2016 Sergei Zagorodnil
tuvastati positiivne reaktsioon narkootikumidele. S. Zagorodni ise tunnistab korduvat rikkumist
ja narkootikumi tarvitamist ja ei oska seda veenvalt põhjendada.

Peale seda Sergei Zagorodni ei ole küsinud kriminaalhooldusametniku eelneva luba elukohast
lahkumiseks kauemaks kui 15-ks päevaks, rikkudes KarS § 75 lg 2 p 4 alusel talle määratud
                                                                                             3(4)
kontrollnõuet. Kuigi kriminaalhooldusametnik ei tuginenud oma taotluses sellele rikkumisele,
leiab kohus, et tagantjärgi antud nõusolek elukoha muutmiseks ei muuda rikkumist olematuks
ning tegemist on käitumiskontrolli nõuete rikkumisega.

KarS § 74 lg 4 kohaselt kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata täiendavaid
kohustusi vastavalt KarS § 75 lõikes 2 sätestatule, pikendada katseaega kuni ühe aasta võrra või
pöörata karistuse täitmisele. KrMS § 427 lg 2 kohaselt vangistuse tingimisi kohaldamata jätmise
tühistamise ja süüdimõistetu saatmise kohtuotsusega mõistetud karistust kandma otsustab
täitmiskohtunik oma määrusega.

Kohtu arvates kriminaalhooldus Sergei Zagorodni suhtes on ebaõnnestunud, kuna isik ei suutnud
täita talle määratud kohustusi. Sergei Zagorodni on katseaja jooksul korduvalt rikkunud
narkootikume tarvitamise keelu ning näitas oma käitumisega, et ta pole võimeline täitma katseaja
tingimusi ega kanda temale tingimisi mõistetud karistust. Viru Maakohtu 29.12.2015 määrusega
anti süüdimõistetule võimalus parandada oma käitumist ja kanda karistus vabaduses, kuid Sergei
Zagorodni jätkas kohtuotsusega pandud kohustuste rikkumist. Paraku ka läbitud
sotsiaalprogramm „Eluviisitreening“ ei andnud positiivseid tulemusi. Sergei Zagorodni
suhtumisest kontrollnõuete ja kohustuste täitmisesse võib järeldada, et katseaja pikendamine või
täiendava kohustuse määramine ei ole otstarbekas. Varasemalt on Sergei Zagorodnile juba
pikendatud katseaega ja määratud täiendav kohustus, kuid see ei avaldanud talle mõju. Selles
mõttes ei anna soovitud tulemust ka elektroonilise valve kohaldamine, kuna sellega on võimalik
kontrollida süüdimõistetu viibimiskohta, kuid ei saa jälgida tema tegevust, nt kas ta tarvitab
narkootikume või mitte. Seetõttu ei ole elektrooniline valve antud juhul piisav meede
süüdimõistetu mõjutamiseks ning S. Zagorodnile mõistetud tingimisi vangistus tuleb pöörata
täitmisele. S. Zagorodni enda seletused juhtunu kohta on ebamäärased ning kohtul puudub
veendumus, et tal on kindel soov oma eluviisi muuta ja narkootikumide tarvitamisest loobuda.

Kohus järeldab Sergei Zagorodni käitumisest, et isik ei suhtu oma kohustuste täitmisse tõsiselt
ning ei ole motiveeritud oma eluviisi muuta, mistõttu täiendavate kohustuste panemine ja
kriminaalhoolduse jätkamine ei ole kohtu arvates otstarbekas.

Kohus leiab, et Sergei Zagorodni on korduvalt rikkunud talle kohtuotsusega pandud alkoholi ja
narkootikumide tarvitamise keeldu ning vangistuse täitmisele pööramata jätmine ei täitnud oma
eesmärki. Vangistuse tingimisi kohaldamata jätmine kuulub tühistamisele ning tingimisi
mõistetud karistus – 2 aastat vangistust tuleb pöörata täitmisele.


/allkirjastatud digitaalselt/
Deniss Minzatov
kohtunik




                                                                                            4(4)
