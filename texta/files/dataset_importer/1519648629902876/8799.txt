                           KOHTUMÄÄRUS
Kohtu nimetus                      Harju Maakohus
Kohtuniku nimi                     Liili Lauri
Määruse tegemise aeg ja koht       23. august 2016, Tallinn, Kentmanni Kohtumaja
Tsiviilasja number                 2-16-9708
Tsiviilasi                         XXXX pankrotiavaldus
Menetlustoiming                    Pankroti väljakuulutamine
Menetlusosalised ja nende          Avaldaja/võlgnik: XXXX(ik: XXXX, elukoht XXXX, tel
esindajad                          XXXX, e-post: XXXX)

                                   Ajutine pankrotihaldur Maire Arm (büroo asukoht Tatari 25
                                   Tallinn, e-post: maire@kraaviab.ee, tel: 5018840, 6640620)

Istungi toimumise aeg              16.08.2016
Istungil osalenud isikud           Võlgnik XXXX
                                   Ajutine pankrotihaldur Maire Arm


Kohtumääruse resolutsioon
1. Rahuldada võlgniku XXXX avaldus pankroti väljakuulutamiseks.

2. Kuulutada välja XXXX(ik: XXXX) pankrot 23. augustil 2016 kell 15.00.
3. Nimetada XXXXpankrotihalduriks Maire Arm (büroo asukoht Tatari 25 Tallinn, e-post:
maire@kraaviab.ee, tel: 5018840, 6640620).
4. Määrata võlausaldajate esimese üldkoosoleku ajaks 13. september 2016 algusega kell 15.00
Tallinnas Kentmanni 13 asuvas Harju Maakohtu III korruse saalis nr 317.
5. Pankrotimäärus kuulub viivitamatult täitmisele.
6. Võlausaldajad on kohustatud hiljemalt kahe kuu jooksul pankrotiteate väljaandes Ametlikud
Teadaanded ilmumise päevast arvates teatama haldurile kõigist oma enne pankroti
väljakuulutamist tekkinud nõuetest võlgniku vastu, sõltumata nende tekkimise alusest ja nõude
tähtajast. Sama tähtaja jooksul on kohustatud kõik isikud, kelle valduses on ükskõik mis alusel
võlgniku vara, teatama sellest haldurile. Kui nõue esitatakse pärast nimetatud tähtaja möödumist
ning võlausaldajate üldkoosolek nõude esitamise tähtaega ei ennista, siis võetakse nõue vastavalt
PankrS § 102 lg 2 kaitsmisele, kuid tunnustamise korral rahuldatakse pärast õigeaegselt esitatud
tunnustatud nõuete rahuldamist. Pankrotivõlgnikule võlgnetavate kohustuste täitmist võib pärast
pankroti väljakuulutamist vastu võtta üksnes pankrotihaldur.
7. Kohustada XXXX-i kohtus vandega kinnitama vara ja võlgade nimekirja õigsust enne esimest
võlausaldajate üldkoosolekut 13. september 2016 kell 15.00. Kui võlgnik vannet andma ei ilmu,
siis on kohtul õigus kohaldada sundtoomist või määrata arest kuni 3 kuud.
8. Kohustada XXXX-i esitama hiljemalt 12. september 2016.a pankrotihaldurile XXXX-i
täpsustatud vara ja võlgade nimekiri.
9. Menetluskulud jätta võlgniku XXXX kanda.
10. Määrata ajutise pankrotihalduri Maire Arm tasuks 899,50 eurot, mis sisaldab käibemaksu ja
kinnitada kulutused 130 eurot.
11. Ajutise halduri tasu + kulud summas 899,50 eurot mõista välja võlgniku XXXXpankrotivarast
Advokaadibüroo Kraavi & Partnerid kasuks (konto nr EE732200221050996778).
12. Teha käesolev määrus teatavaks väljaandes Ametlikud Teadaanded.


Edasikaebamise kord

Pankrotimääruse peale võivad võlgnik ja pankrotiavalduse esitanud võlausaldaja esitada
määruskaebuse 15 päeva jooksul pankrotiteate avaldamisest. Ringkonnakohtu määruse peale
määruskaebuse kohta võivad võlgnik ja pankrotiavalduse esitanud isik esitada määruskaebuse
Riigikohtule. Haldur ei või võlgniku nimel määruskaebust esitada ega võlgnikku määruskaebuse
läbivaatamisel esindada.

Asjaolud ja võlgniku avaldus

22.06.2016.a esitas võlgnik XXXXkohtule avalduse pankroti väljakuulutamiseks. Harju Maakohus
nimetas 28.06.2016.a ajutiseks pankrotihalduriks Maire Armi.

Ajutise halduri aruanne

Ajutine pankrotihaldur on esitanud kohtule järgneva aruande:

Võlgniku maksejõuetuse peamiseks põhjuseks on 07.03.2013.a. XXX OÜ (registrikood XXXX) ja
XXXX OÜ (registrikood XXXX) vahel sõlmitud laenulepingu nr XXXX tagamiseks antud
käendus, millega võlgnik võttis kohustuse käendada võlausaldaja XXXX OÜ ees põhivõlgniku
XXXX OÜ kohustuse täitmist kogu lepinguväärtuse ulatuses, kuid mitte rohkem kui 250 000
eurot. Võlgnik leiab, et on püsivalt maksejõuetu ning maksejõuetusest ülesaamine on
ebatõenäoline.

Võlgnikul asub kinnistu kaasomandiosa (1/12), asukohaga XXXX / XXXX (registriosa nr
XXXX). Kinnistu kaasomandi osa on olnud täituri poolt enampakkumisel. Viimasel,
ebaõnnestunud kordusenampakkumisel oli kinnistu osa alghinnaks 2 475 eurot. Võlgnik on
esitanud ka avalduse kohustustest vabastamiseks. Võlgniku kohustuste suuruseks aruande
koostamise hetkel on võlgniku poolt esitatud andmete ning ajutise pankrotimenetluse raames
tehtud päringute vastuste kohaselt vähemalt 255 929,45 eurot. Summa tasumiseks võlgnikul
igasugused vahendid puuduvad. Võlgniku sissetulekust ei piisa nõuete rahuldamiseks ka pikemas
perspektiivis.

Võlgnikul on kohustusi aruande koostamise seisuga võlgniku pankrotiavaldusest ja päringu
vastustest tulenevalt kokku summas 255 929,45 eurot.
Täitemenetluse registri andmetel on võlgniku suhtes hetkel menetluses alljärgnevad täiteasjad:
1.Täiteasi nr. 025/2016/2210. Sissenõudja XXXX OÜ, nõue summas 2 869,45 eurot.
                                                                                            2
2.Täiteasi nr 022/2015/6496. Sissenõudja XXXOÜ, nõue summas 253 060 eurot.
Kokku on võlgniku suhtes täitmisel olevaid nõudeid summas 255 929,45 eurot.

Maksu-ja Tolliameti poolt 19.07.2016.a väljastatud andmete kohaselt seisuga 19.07.2016.a
võlgnikul maksuvõlad puuduvad. Krediidiasutuste ees võlgnevused puuduvad.

Aruande koostamise seisuga puudub võlgnikul selline vara, mille arvel oleks võimalik rahuldada
võlausaldajate nõudeid. Võlgniku vara koosneb üksnes igakuisest töötasust ning võlgnikule
kuuluvast kinnistu kaasomandiosast. Kokku hindab haldur võlgniku vara väärtuseks, mille arvelt
oleks võimalik rahuldada võlausaldajate nõudeid ning kanda pankrotimenetluse kulusi, käesoleval
hetkel 2 475 eurot. Juhul kui jõustub eelviidatud kinnistute tagasivõitmist kinnitav kohtulahend,
suureneb ka võlgnikule kuuluva vara väärtus.

Võlgnikul kui käendajal on teoreetiline tagasinõue nii laenulepingu nr XXXX põhivõlgniku
XXXXOÜ kui ka osaliselt solidaarvõlgnikust teise kaaskäendaja XXXX (isikukood XXXX) vastu.
Kuivõrd nimetatud isikud on avalikest registritest tuleneva info kohaselt sisuliselt varatud, ei ole
vähemalt hetkel nimetatud degbitoorseid nõudeid võimalik käsitleda võlgniku piisavat likviidsust
omava varana.

Kokkuvõttes on võimalik kindlalt väita, et võlgnik on püsivalt maksejõuetu. Ajutine
pankrotihaldur leiab, et võlgniku tegelik maksejõuetus kujunes välja hiljemalt 21.09.2015.a, mil
Harju Maakohus tegi hagi õigeksvõtul põhineva otsuse tsiviilasjas nr. 2-15-10954. Ajutine haldur
on koostanud aruande avalikest registritest ja andmebaasidest saadud informatsiooni põhjal, mille
käigus on kindlaks tehtud, et võlgnikul on kohustusi vähemalt 255 929,45 euro ulatuses, mis
tegelikkuses võivad veelgi suuremad olla. Võlgniku omab varasid väärtusega ca 2 475 eurot.
Kuriteo tunnustega tegusid ajutise menetluse jooksul ei ilmnenud. Võlgnik tunnistab
maksejõuetust ja pankrotile vastu ei vaidle. Võlgnik soovib võlgadest vabastamise läbi
pankrotimenetluse.

Võlgniku kohustuste suuruseks on vähemalt 255 929,45 eurot. Võlgnikul likviidne vara on 2 475
eurot. Võlgnik soovib võlgadest vabastamise läbi pankrotimenetluse. Arvestades eeltoodut teeb
ajutine pankrotihaldur ettepaneku kuulutada välja võlgniku pankrot PankrS § 31 lg 1 alusel. Juhul
kui kohus kuulutab välja võlgniku pankroti, on ajutine pankrotihaldur nõus jätkama võlgniku
pankrotihaldurina.

Kohtumääruse põhjendused

Kohus leiab, et pankrotiavaldus kuulub rahuldamisele ja välja tuleb kuulutada võlgniku pankrot.
Pankrotihalduriks nimetab kohus Maire Armi.

PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja nõudeid
ja see suutmatus ei ole võlgniku majanduslikust olukorrast tulenevalt ajutine. PankrS § 31 lg 1
kohus kuulutab pankroti välja, kui võlgnik on maksejõuetu. PankrS § 31 lg 4 kohaselt kui
pankrotiavalduse on esitanud võlgnik, siis eeldatakse, et ta on maksejõuetu.

Halduri hinnangul on võimalik kindlalt väita, et võlgnik on püsivalt maksejõuetu. Kohus leiab, et
kogutud ja kohtuistungil uuritud tõenditega on kindlaks tehtud, et võlgniku maksejõuetus ei ole
ajutine ja põhjendatud on välja kuulutada võlgniku pankrot, kuivõrd võlgnik on maksejõuetu ja on
esitanud kohtule taotluse kohustustest vabastamise menetluse algatamiseks. Ajutise halduri
aruandest nähtuvalt on võlgniku kohustuste suuruseks vähemalt 255 929,45 eurot. Arvestatav vara,
mille arvelt saaks rahuldada võlausaldajate nõudeid ja katta menetluskulud on väärtusega 2 475

                                                                                                  3
eurot.

PankrS § 86 lg 1 kohaselt kohus võib kohustada võlgnikku kohtus vandega kinnitama, et kohtule
esitatud andmed vara, võlgade ja majandus- või kutsetegevuse kohta on talle teadaolevalt õiged.
Kohus on seisukohal, võlgnikku tuleb kohustada kohtus vandega kinnitama, et kohtule esitatud
andmed vara, võlgade ja majandus- või kutsetegevuse kohta on talle teadaolevalt õiged.

Pankrotivara moodustamise aluseks saavad PankrS § 109 kohaselt olla tagasivõitmise hagid.
Võimalike tagasivõitmiste eelduste kindlakstegemine vajab ajutise halduri hinnangul põhjalikumat
analüüsi, mida ei ole võimalik teostada ajutise pankrotimenetluse raames.

Ajutine pankrotihaldur palub määrata ajutise halduri tasuks töötasuks 899,50 eurot ja
bürookuludeks 130 eurot, mis sisaldab käibemaksu.

PankrS § 23 lg 1 kohaselt on ajutisel pankrotihalduril õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu ja
keerukust ning ajutise halduri kutseoskusi. Kohus kontrollib ajutise halduri ülesannete täitmiseks
tehtud kulutuste põhjendatust ja kinnitab vajalike ning põhjendatud kulutuste suuruse. Sama § lg 2
kohaselt tasu suuruse arvestamise aluseks on ülesannete täitmisele kuluv aeg. Ajutine haldur esitab
kohtule tööaja arvestuse andmed ja taotluse kulutuste hüvitamiseks koos käesoleva seaduse § 22
lõikes 5 nimetatud aruandega. Kulutuste hüvitamise taotluses märgib haldur kulutuse suuruse,
tekkimise põhjuse või aluse ja tekkimise aja. Ajutise halduri tunnitasu ülemmäär on 95 eurot
(PankrS § 23 lg 3). PankrS § 23 lg 4 kohaselt kui võlgniku avalduse alusel alustatud menetlus
lõpetatakse raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult, kuid
võib määrata nende hüvitamise riigi vahenditest. Kohus leiab, et arvestades eeltoodut ning ajutise
halduri töö mahtu, keerukust ja kutseoskust on põhjendatud määrata ajutise pankrotihalduri tasuks
899,50 eurot ja kinnitada kuludeks 130 eurot, kokku 1029,50 eurot, mis sisaldab käibemaksu ja
mis tuleb välja mõista võlgnikult.

/allkirjastatud digitaalselt/
Liili Lauri
Kohtunik




                                                                                                 4
