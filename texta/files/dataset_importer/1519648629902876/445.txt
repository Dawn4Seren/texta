                                                                                2-16-17702




                            KOHTUOTSUS
                                EESTI VABARIIGI NIMEL
                                      Tagaseljaotsus


’

Kohus                          Pärnu Maakohus
Kohtunik                       Külli Mõlder

Otsuse tegemise aeg ja koht    20. detsember 2016.a. Kuressaare kohtumaja

Tsiviilasja number             2-16-17702

Tsiviilasi                     Saare Finants OÜ hagi J S- vastu võla väljamõistmiseks

Hagihind
Menetlusosalised ja nende      Hageja: Saare Finants OÜ          (registrikood 12523163,
esindajad                      aadress: Kohtu 1 Kuressaare 93819)
                               Hageja esindaja: Andre Sõrm (e-post: info@lihtnelaen.ee )

                               Kostja J S- (XXXXXXXXXXXXXXX)
Kohtuistungi toimumise aeg     Kirjalik menetlus



RESOLUTSIOON
1. Hagi rahuldada tagaseljaotsusega.

2. Välja mõista kostjalt J S- ’ilt (XXXXXXXXXXXXX) Saare Finants OÜ kasuks võlg
2144,67 eurot, mis kanda hageja arvelduskontole EE052200221058111982 AS Swedbank
pangas või maksta kontoris Kohtu tn. 1, Kuressaare.
3 Otsus kuulub viivitamatule täitmisele.

Menetluskulude jaotus ja rahalise suuruse kindlakstegemine
 1. Jätta hageja menetluskulud 250 eurot (riigilõiv) kostja J S- kanda.

    2. Välja mõista kostjalt J S- ’ilt Saare Finants OÜ kasuks menetluskulu 250 eurot
       (kakssada   viiskümmend       eurot),  mis    kanda   hageja   arvelduskontole
       EE052200221058111982 AS Swedbank pangas.



Edasikaebe kord

                                                                                           1
                                                                                        2-16-17702
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Apellatsioonkaebus
võidakse lahendada ringkonnakohtus kirjalikus menetluses, kui kaebuse esitaja ei taotle selle
lahendamist istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul Kajale tuleb lisada kõik asja ettevalmistamise
lõpuleviimiseks vajalik. Kui menetlusosaline teatab kaja esitamise tähtaja jooksul, et ta soovib
esitada kohtuotsusele kaja,       täiendab kohus kirjeldava ja põhjendava osata tehtud
tagaseljaotsust puuduva osaga juhindudes TsMS § 448 lg 42.
Kajalt tuleb tasuda kautsjonina summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele AS SEB Pangas (arve nr EE891010220034796011)
või AS Swedbank (arve nr EE932200221023778606).
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi
taotleja tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab
kohus mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist (TsMS § 187 lg 6).

Selgitused
Tsiviilkohtumenetluse seadustiku (edaspidi TsMS) § 407 lg 1 sätestab, et kohus võib hageja
taotlusel hagi tagaseljaotsusega rahuldada hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud, isegi kui hagi toimetati kostjale kätte välisriigis või kui see toimetati
kätte avalikult. Sel juhul loetakse hageja esitatud faktilised väited kostja poolt omaksvõetuks.
Hageja võib nimetatud taotluse esitada ka hagiavalduses (TsMS § 407 lg 2). Tagaseljaotsuse
võib TsMS § 407 lõikes 1 nimetatud juhul teha kohtuistungit pidamata (TsMS § 407 lg 3).
Kostja hagile kohtu määratud tähtajaks ei vastanud.
Kohus on jätnud käesolevast tagaseljaotsusest välja kirjeldava ja põhjendava osa TsMS § 444
lg 4 alusel.


/digitaalselt allkirjastatud/
Külli Mõlder
kohtunik




                                                                                                   2
2-16-17702




        3
2-16-17702




        4
