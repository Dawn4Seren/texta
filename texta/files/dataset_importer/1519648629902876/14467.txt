                                                               Väärteoasi nr. 4-16-3903




                        KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    26.mail 2016.a. Tallinn (Liivalaia kohtumaja)
Väärteoasja number             4-16-3903
Kohtukoosseis                  Kohtunik Margot Mikler
Tõlk                           Katrin–Jana Vaab
Väärteoasi                     Jevgeni Sobolev väärteoasi NPALS § 15¹ lg 1 järgi

Menetlusalune isik             Jevgeni Sobolev, ik: 38908160242, elukoht: XXX;
                               kodakondsus määratlemata, ei tööta

Kohtuvälise menetleja          Põhja Prefektuuri Lääne–Harju politseijaoskonna esindaja
esindaja                       Oleg Klok

                               Süüdi tunnistada Jevgeni Sobolev 15.06.2015.a. toime
RESOLUTSIOON                   pandud väärteos NPALS § 15¹ lg 1 järgi ja mõista
                               karistuseks arest 5 päeva.

                               Vastavalt KarS § 69 asendada Jevgeni Sobolevile
                               mõistetud arest 5 päeva üldkasuliku tööga 5 tundi,
                               mille tegemise tähtajaks määrata 1 kuu.

                               Välja mõista Jevgeni Sobolev´ilt väärteomenetluse
                               kulud: ekspertiisitasu summas 35 eurot.
                               Ekspertiisikulu     tasuda   käesoleva     kohtuotsuse
                               jõustumisest arvates 30 päeva jooksul.
                               Makseinfo menetluskulude (ekspertiisi) kohta
                               edastatakse Jevgeni Sobolev´ile eraldi e-posti või posti
                               teel. Samuti on makseinfo kättesaadav Harju
                               Maakohtu Liivalaia kohtumaja kantseleis.

                               Kui rahalised nõuded ei ole täies ulatuses tähtaegselt
                               tasutud,    suunatakse       nõuded      täitemenetluse
                               läbiviimiseks kohtutäiturile täitemenetluse seadustikus
                               sätestatud korras ning süüdimõistetul tuleb kanda ka
                               kohtuotsuse täitmisega seonduvad kulud.

Edasikaebamise kord            Kohtuotsuse peale võib edasi kaevata Tallinna
                               Ringkonnakohtule, teatades kirjalikult apellatsiooni
                               esitamisest Harju Maakohtu Liivalaia kohtumajale 7

                                         1
                                    päeva jooksul alates kohtuotsuse kuulutamisest ning
                                    esitades apellatsiooni 15 päeva jooksul, alates päevast,
                                    mil kohtuotsus on kohtumenetluse pooltele kohtus
                                    tutvumiseks kättesaadav.

Politsei- ja Piirivalveameti Põhja Prefektuuri Lääne–Harju politseijaoskonna
vanemväärteomenetleja Oleg Klok poolt on 22.04.2016.a. koostatud väärteoprotokoll nr AB
1459610 selle kohta, et Jevgeni Sobolev 15.06.2015.a. kella 22:45 ajal Harjumaal Tallinna
linnas Õismäe teel maja nr 57 juures oli eelnevalt tarvitanud narkootilist ainet fentanüüli ilma
arsti ettekirjutuseta.

Oma sellise tegevusega rikkus Jevgeni Sobolev NPALS § 3 lg 1 nõudeid ja pani toime NPALS
§ 151 lg 1 järgi kvalifitseeritava väärteo.

Menetlusalune isik tunnistas end kohtuistungil süüdi ja andis ütlusi, et ta oli tarvitanud
narkootilist ainet fentanüül. On nõus tegema üldkasulikku tööd.
Kohtuvälise menetleja esindaja leidis, et Jevgeni Sobolev´i tuleks karistada NPALS § 151 lg 1
järgi kvalifitseeritava väärteo toimepanemise eest 5 päevase arestiga.

Kohus, hinnanud väärteoasjades kogutud tõendeid, analüüsinud neid kogumis, leiab, et isiku
süü on 15.06.2015.a. väärteos tõendamist leidnud järgmiste tõenditega: tunnistaja XXX
ülekuulamise protokolliga, milles politseiametnik on andnud ütlusi, et täites tööülesandeid
Tallinnas said kell 22:44 väljakutse Õismäe tee 57, kus pidi olema narkojoobe tunnustega
meesterahvas. Kohale jõudsid kell 22:45 ning isikul olid tugevad narkojoobetunnused – uinuv
klaasistunud pilk. Indikaatorvahendiga kontrolliti alkoholijoovet ning näit oli 0,05 mg/l kohta.
Isikuks osutus Jevgeni Sobolev ik 38908160242 (tl. 3); joobeseisundi tuvastamise saatekirjaga,
millest nähtub, et Jevgeni Sobolev´il esines narkootiline joove fentanüülist ja metadoonist.
Joobe tuvastamise maksumus 35 eurot (tl. 4 ); menetlusaluse isiku ülekuulamise protokolliga,
milles Jevgeni Sobolev tunnistas, et ta oli 13.06.2015.a. tarvitanud fentanüüli (tl. 7);
isikusamasuse tuvastamise protokolliga (tl. 13) ning toimiku teiste materjalidega.

Vastavalt toimepandule tuleb isikut karistada. Jevgeni Sobolev´ile karistuse mõistmisel tuleb
arvestada karistust kergendavaid ja raskendavaid asjaolusid ning õiguskorra kaitsmise huvisid
ja samuti võimalust mõjutada Jevgeni Sobolev´i edaspidi hoiduma süütegude toimepanemisest.
Kohus leiab, et Jevgeni Sobolev´i tuleb karistada lühiajalise arestiga. Isik on varem
väärteokorras karistatud 8-l korral (tl. 14 - 15) rahatrahvidega, mis on isikul kõik tasumata ning
ühel korral ka arestiga. Seega ei ole rahatrahvide määramine muutnud Jevgeni Sobolev´i
hoiakut ning ta jätkab väärtegude toimepanemist. Samuti isikul puudub kindel sissetulek, seega
on tal raskendatud rahatrahvide maksmine. Kohus leiab, et aresti võib asendada üldkasuliku
tööga.

Kohus juhindus Karistusseadustiku § 48, NPALS §151 lg 1 ; Väärteomenetluse seadustiku 107-
111 sätetest.


Margot Mikler
Kohtunik
/digitaalselt allkirjastatud/



                                                2
