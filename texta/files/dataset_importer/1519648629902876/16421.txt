                              KOHTUOTSUS
                                EESTI VABARIIGI NIMEL
                                       Tagaseljaotsus


Kohus                           Harju Maakohus, Tartu mnt kohtumaja
Kohtunik                        Merit Helm
Otsuse tegemise aeg ja koht     05. mai 2016.a, Tallinn
Tsiviilasja number              2-15-123287
Tsiviilasi                      Osaühing Aktiva Finants hagi XXXX vastu võla nõudes

Tsiviilasja hind                1 428,86 eurot
Menetlusosalised ja esindajad   Hageja: Osaühing Aktiva Finants (registrikood 10746479)
                                Hageja esindaja: Kadri Timuska, e-post jurist@julianus.ee
                                Kostja: XXXX(isikukood XXXX), elukoht XXXX, e-post
                                XXXX
RESOLUTSIOON
  1. Rahuldada hagi tagaseljaotsusega osaliselt.
   2. Välja mõista kostjalt XXXX hageja Osaühing Aktiva Finants kasuks võlgnevus summas
      539,60 eurot.
   3. Välja mõista kostjalt XXXX hageja Osaühing Aktiva Finants                        kasuks
      seisuga 29.10.2015.a sissenõutavaks muutunud viivis summas 402,27 eurot.
   4. Välja mõista kostjalt XXXX hageja Osaühing Aktiva Finants kasuks viivis alates
      30.10.2015.a kuni põhinõude 539,60 euro täitmiseni 0,15% päevas tasumata summalt,
      kuid mitte rohkem kui kogusummas 181,82 eurot.
   5. Tagaseljaotsus on tagatiseta viivitamata täidetav (TsMS § 468 lg 1 p 2).
   6. Toimetada tagaseljaotsus kätte menetlusosalistele.


 Menetluskulude jaotus
     1. Jätta menetluskulud kostja kanda.
     2. Rahuldada osaliselt Osaühing Aktiva Finants menetluskulude kindlaksmääramise
        avaldus.
     3. Jätta menetluskulud tulenevalt hagi rahuldamise ulatusest 79% ulatuses kostja XXXX
        ja 21% ulatuses hageja Osaühing Aktiva Finants kanda.
      4. Välja mõista kostjalt XXXX hageja Osaühing Aktiva Finants kasuks menetluskuludena
         222,15 eurot.
      5. Välja mõista kostjalt XXXX hageja Osaühing Aktiva Finants kasuks viivis
         menetluskulude 222,15 euro tasumata osalt võlaõigusseaduse § 113 lg 1 teises lauses
         ettenähtud ulatuses käesoleva kohtuotsuse jõustumisest alates kuni täitmiseni.


Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus menetluses,
kui kaebuses ei taotleta selle lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse kättetoimetamisest
alates 30 päeva jooksul. Kui tagaseljaotsus toimetatakse kätte avalikult, võib kaja esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud täitemenetlusest
teada. Koos kajaga tuleb kohtule esitada kõik asja ettevalmistamise lõpuleviimiseks vajalik ning
tasuda kajalt kautsjon Rahandusministeeriumi arvelduskontole nr EE571010220229377229 AS-is
SEB Pank või arvelduskontole nr EE062200221059223099 Swedbank AS-is või arvelduskontole
nr EE513300333522160001 Danske Bank A/S Eesti filiaalis või arvelduskontole
nr EE221700017003510302 Nordea Bank Finland Plc Eesti filiaalis. Isik ei pea kasutama
viitenumbrit, kui ta tasub riigilõivu enne toimingu tegemise taotlemist. Maksete tegemisel tuleb
märkida selgituse lahtrisse täpne toimingu nimetus, mille eest riigilõivu tasutakse. Kautsjonina
tasutakse summa, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


KIRJELDAV JA PÕHJENDAV OSA


Osaühing Aktiva Finants nõuab 28.01.2016.a esitatud hagis XXXX vastu 714 euro suuruse
põhivõlgnevuse, 532,61 euro suuruse viivise ning lisanduva viivise kuni summani 181,82 eurot
väljamõistmist. Hageja nõue tuleneb kostja ja XXXX AS-i vahel 13.05.2013.a sõlmitud
liitumislepingust. Kostja on jätnud lepingutest tulenevad kohustused täitmata. Hagimaterjalid ja
kirjaliku vastuse nõue on kostjale isiklikult kätte toimetatud 29.02.2016.a (tl 69). Kostja, kellele kohus
andis kirjaliku vastuse esitamise tähtaja, ei ole kohtule tähtaegselt vastanud.




                                                                                                      2/4
Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava ja põhjendava
osata. Siiski peab kohus vajalikuks märkida, et TsMS § 407 lg 6 kohaselt, kui hageja on nõus
tagaseljaotsuse tegemisega, kuid hagi ei ole hagiavalduses märgitud ulatuses ja asjaoludega õiguslikult
põhjendatud, teeb kohus otsuse, millega jätab hagi rahuldamata. Seega on kohtul õigus jätta hagi
tagaseljaotsusega ka osaliselt rahuldamata, kui hagi ei ole õiguslikult põhjendatud.
Kohus leiab, et hagi ei ole õiguslikult põhjendatud ja kohus jätab hagi rahuldamata võlgnevuse 174,83
euro suuruse sissenõudmise kulu nõudes (arve nr 42619794). Hagiavalduse kohaselt oli AS XXXX ja
kostja vahel sõlmitud leping, millega kostja kohustus tasuma XXXXAS-le osutatud
telekommunikatsiooniteenuste eest. Hageja on hagiavalduses selgitanud, et võlgnevuse
sissenõudmiskulude tasumise kohustus ja suurus tuleneb kostja ja XXXXAS vahel sõlmitud lepingu
lahutamatuks osaks olevast hinnakirjast, mille alusel on võla sissenõudmise kulude suurus 22% +
käibemaks, s.o 26.40%. Hageja on loetlenud ka toiminguid, mida võlgnevuse sissenõudmise kulud
endas sisaldavad.
Kohtu hinnangul tuleb lugeda XXXXAS poolt kasutatud vastavat tüüptingimust, mille järgi
XXXXAS-l on õigus nõuda võla sissenõudmisega seotud kulutuste hüvitamist ilma kantud kulude
koosseisu täpsustamata, kusjuures sissenõudmiskulu suurus on (koos käibemaksuga) 26.40%
võlgnevuse suurusest ning suurus ei sõltu tegelikult teostatud toimingutest, teist lepingupoolt
ebamõistlikult kahjustavaks. Tegu oleks ebamõistlikult suure kindlaksmääratud kahjuhüvitisega.
Võlaõigusseaduse (VÕS) § 42 lg 1 järgi on selline tüüptingimus tühine.
Hageja on arvestanud sissenõutavaks muutunud viivist 714,43 euro suuruselt põhivõlgnevuselt. Kohus
leiab, et kuivõrd kohus on pidanud põhjendatuks hageja põhinõuet summas 539,60 eurot (714,43-
174,83), on põhjendatud arvestada hageja viivisenõuet ka selles suuruses põhinõudelt. 29.10.2015.a
seisuga on 539,6 euro suuruselt põhinõudelt on viivis lepingulises määras 0,15% päevas 497 päeva
eest 402,27 eurot.
TsMS § 173 lg 1 kohaselt esitab asja menetlenud kohus kohtuotsuses menetluskulude jaotuse
menetlusosaliste vahel. Tulenevalt TsMS § 163 lg 1 kannavad hagi osalise rahuldamise korral pooled
menetluskulud võrdsetes osades, kui kohus ei jaota menetluskulusid võrdeliselt hagi rahuldamise
ulatusega või ei jäta menetluskulusid täielikult või osaliselt poolte endi kanda.
Kohus jätab menetluskulud tulenevalt hagi rahuldamise ulatusest 79% ulatuses kostja ja 21% ulatuses
hageja kanda.
TsMS § 174 lg-st 2 kohaselt määrab maakohus menetluskulude rahalise suuruse kindlaks kohtuotsuses
või menetlust lõpetavas määruses, kui menetluskulude kindlaksmääramine ei takista kohtuotsuse või
menetlust lõpetava määruse tegemist. Hageja on kohtule esitanud menetluskulude nimekirja ja neid
kulusid tõendavad dokumendid, milledest nähtuvalt on hageja menetluskuludeks hagimenetluses
tasutud riigilõiv kogusummas 200 eurot ning lepingulise esindaja kulud summas 351,51 eurot.
Kohus märgib, et TsMS § 174 lg 6 tulenevalt saab käibemaksu õigusabikulult välja mõista vaid siis,
kui menetlusosaline ei ole käibemaksukohustuslane või ei saa muul põhjusel tekkinud kuludelt
käibemaksu tagasi arvestada ja ta kinnitab seda kohtule (vt nt: Riigikohtu 19.04.2006.a otsus
tsiviilasjas nr 3-2-1-24-06).
Hageja on käibemaksukohustuslane KMS § 3 lg 1 mõttes . Eeltoodust tulenevalt saab hageja tekkinud
kuludelt arvestada käibemaksu tagasi, mistõttu tuleb lepingulise esindaja kuluna esitatud summast
351,51 eurot arvestada maha käibemaks summas 70,3 eurot, s.o 281,21 eurot.
Vastavalt menetluskulude jaotusele tuleb kostjal hüvitada menetluskuluna 222,15 eurot.
Kohtule teadaolevalt kostja menetlustoiminguid teinud ei ole, seega eeldab kohus, et kostjal
menetluskulud puuduvad.


                                                                                                   3/4
Tulenevalt TsMS § 178 lg-st 1 saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate menetluskulude
suurust saab vaidlustada selle kohtulahendi peale edasi kaevates, millega menetluskulude rahaline
suurus kindlaks määrati.



/allkirjastatud digitaalselt/
Merit Helm
kohtunik




                                                                                             4/4
