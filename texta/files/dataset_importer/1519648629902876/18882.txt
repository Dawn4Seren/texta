                        KOHTUMÄÄRUS

 Kohtuasja number               2-14-61528

 Määruse tegemise aeg ja koht   08. aprill 2016. a, Jõhvi

 Kohus                          Viru Maakohus

 Kohtunik                       Piret Raik

 Kohtuasi                       Kiviõli Kinnisvarahoolduse OÜ hagi Kohtla-Järve linna
                                vastu võlgnevuse 1 288, 24 euro ja lisanduva viivise nõudes

 Menetlustoiming                Kompromissi kinnitamine / Menetluse lõpetamine


 Menetlusosalised               Hageja:             Kiviõli Kinnisvarahoolduse OÜ (RK xxx,
                                                    asukoht: Uus 6, Kiviõli 43124)

                                Hageja              Marie Tsine (Condor Inkasso OÜ; e-post:
                                lepinguline         marie@condorinkasso.ee)
                                esindaja:

                                Kostja:             Kohtla-Järve      linn    (Kohtla-Järve
                                                    Linnavalitsuse kaudu) (RK xxx, asukoht:
                                                    Keskallee 19, Kohtla-Järve, e-post:
                                                    linnavalitsus@kjlv.ee)


RESOLUTSIOON

1.    Kinnitada poolte kompromiss, mille kohaselt:

1.1. Kostja Kohtla-Järve Linn (Linnavalitsuse kaudu) tasub hagejale kõigi nõuete
katteks 300 (kolmsada) eurot hiljemalt 15.04.2016;

1.2. Kohtla-Järve linn tasub p 1.1 nimetatud kompromissisumma Condor Inkasso OÜ
arveldusarvele nr EE393300332098010000. Makse selgitusse tuleb märkida: kompromiss
2-14-61528, Kohtla-Järve linn.



1
1.3    Poolte menetluskulud jäävad poolte endi kanda;

1.4   Juhul kui kostja ei täida nõuetekohaselt kompromissi punktis 1.1 kohustust, on
hagejal õigus kohe ja ilma täiendavat tähtaega andmata pöörduda kohtutäituri poole
kompromissis kajastatud ja kostja poolt tasumata summa sissenõudmiseks täies ulatuses.

1.5 Pooled lühendavad määruskaebuse esitamise tähtaega 1 (ühele) kalendripäevale
määruse pooltele kättetoimetamisest arvates.

2.    Lõpetada menetlus Kiviõli Kinnisvarahoolduse OÜ hagis Kohtla-Järve linna vastu
võlgnevuse nõudes.

3.      Tagastada Condor Inkasso OÜ-le (arveldusarvele nr EE 281010220232395227) pool
(50%) hagi esitamisel tasutud riigilõivust summas 125 (ükssada kakskümmend viis) eurot
(selgitusega ts asi 2-14-61528, Kohtla-Järve linn).

4.      Saata kohtumäärus menetlusosalistele.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 1 (ühe) päeva jooksul kohtumääruse kättetoimetamisest alates.


ASJAOLUD

1. Kiviõli Kinnisvarahoolduse OÜ esitas 26.11.2014.a Viru Maakohtule hagiavalduse Z. N.
1288,24 euro väljamõistmiseks.
Maakohtule esitatud hagiavalduse kohaselt palub Kiviõli Kinnisvarahoolduse OÜ kostjalt välja
mõista põhivõlg 1213,03 eurot, seisuga 26.11.2014.a sissenõutavaks muutunud seadusjärgsed
viivised 75,21 eurot ning alates 27.11.2014.a viivis VÕS § 113 lg 1 sätestatud määras.
Menetluskulud palub hageja jätta kostja kanda.

2. Z. N. suri 17.04.2015. Jõhvi notar Ülle Mesi poolt 12.01.2016 väljastatud pärimistunnistuse
kohaselt on Z.N. pärijaks Kohtla-Järve linn.

3. 31.03.2016.a esitasid pooled kompromissi ning palusid tsiviilasja menetluse lõpetada.
Kokkuleppe kohaselt kohustub kostja tasuma hagejale 300 eurot. Pooled palusid lühendada
määruskaebuse esitamise tähtaega ühele kalendripäevale.


KOHTUMÄÄRUSE PÕHJENDUSED

4.    Kohus kinnitab kompromissi ja lõpetab tsiviilasja menetluse.

Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse otsust
tegemata, kui pooled on sõlminud kompromissi ja kohus kinnitab selle.

2
Vastavalt TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab asja
menetluse. Sama paragrahvi 3. lõike järgi ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita.
Kohus leiab, et poolte sõlmitud ja kohtule kinnitamiseks esitatud kompromiss ei ole vastuolus
seaduse ega heade kommetega, samuti ei riku saavutatud kokkulepe avalikku huvi.

5. Kohus selgitab, et vastavalt täitemenetluse seadustiku (TMS) § 2 lg 1 p 1 juhul, kui kostja ei
täida kompromissiga võetud kohustust, on hagejal õigus pöörduda kohtutäituri poole
kohtumääruse sundtäitmiseks.

6. Kohus selgitab pooltele menetlus lõpetamise õiguslikke tagajärgi.
Vastavalt TsMS § 432 kui menetlus on lõpetatud, ei saa hageja uuesti pöörduda kohtusse sama
kostja vastu vaidluses samal alusel sama hagieseme üle.
Kui menetlus on lõpetatud kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.
Kui kostja ei täida kompromissi tingimusi nõuetekohaselt ja tähtaegselt, on hagejal õigus nõuda
kohtumääruse sundtäitmist kohtutäituri kaudu.

7. Hageja esindaja palub tagastada pool menetluses tasutud riigilõivust.
Kiviõli Kinnisvarahoolduse OÜ tasus menetluses riigilõivu 250 eurot (21.11.2014a 250 eurot
Rahandusministeeriumi kontole).
Vastavalt TsMS § 150 lg 2 p 1 tagastatakse pool menetluses tasutud riigilõivust kui pooled
sõlmivad kompromissi.

8.   Tulenevalt TsMS § 661 lg 4 võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada.
Pooled palusid lühendada määrusekaebuse esitamise tähtaega kuni ühe kalendripäevani.

9. Eeltoodu alusel ja juhindudes TsMS § 428 lg 1 p 4, § 430, kinnitab kohus poolte vahelise
kompromissi ja lõpetab tsiviilasjas menetluse.


/ allkirjastatud digitaalselt /

Piret Raik
Kohtunik




3
