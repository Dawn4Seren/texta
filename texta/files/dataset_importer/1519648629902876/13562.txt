                    TARTU MAAKOHUS
                         KOHTUMÄÄRUS
               Menetluse lõpetamine ja menetluskulude kindlaksmääramine

 Määruse tegemise koht ja aeg      Viljandi kohtumaja                           03. juuni 2016
 Tsiviilasja nr ja hagi ese        nr 2-14-61205
                                   Korteriühistu Ilmarisse 21A hagi MATSI KATUS OÜ vastu
                                   kahju hüvitamise ja viivise nõudes
 Menetluse staadium                eelmenetlus
 Kohtunik                          Aivar Hint
 Hageja                            Korteriühistu Ilmarise 21A (registrikood 80275219, asukoht
                                   Ilmarise     21     A,      71007,     Viljandi,     e-post:
                                   andres.raudan@gmail.com)
 Hageja lepinguline esindaja       Ingrid     Vinnal      (Juridic&Invest      OÜ,      e-post:
                                   ingridvinnal@hot.ee)
 Kostja                            MATSI KATUS OÜ (registrikood 11376493, asukoht
                                   Kalde, Heimtali küla, Viljandi vald, Viljandimaa, 71102)
 Kostja lepinguline esindaja       vandeadvokaat Mart Sikut (Sikuti Advokaadibüroo, e-post:
                                   mart.sikut@sikutiab.ee)

RESOLUTSIOON

1. Võtta vastu Korteriühistu Ilmarisse 21A loobumine hagist ja lõpetada tsiviilasjas menetlus.
2. Määruse jõustumisel tagastada pool hageja poolt tasutud riigilõivust, s.o 237,50 eurot,
   Korteriühistu Ilmarise 21A kontole nr EE041010220101919019 AS-s SEB Pank, selgitusega
   „Riigilõivu tagastus tsiviilasjas 2-14-61205“.
3. Jätta menetluskulud kostja kanda.
4. Välja mõista MATSI KATUS OÜ-lt Korteriühistu Ilmarise 21A kasuks hageja kantud
   menetluskulud summas 2486,95 eurot.
5. Välja mõista MATSI KATUS OÜ-lt Korteriühistu Ilmarise 21A kasuks tasumata ja
   väljamõistetud menetluskuludelt alates käesoleva kohtuotsuse jõustumisest kuni täitmiseni
   viivis võlaõigusseaduse § 113 lg-s 1 ettenähtud ulatuses.
6. Seoses menetluse lõpetamisega toimetada määruse koopia kätte menetlusosalistele ja nende
   esindajatele.

Edasikaebamise kord
TsMS § 660 kohaselt on määrusega puudutatud menetlusosalisel õigus esitada kirjalik
määruskaebus Tartu Maakohtule Viljandi kohtumaja kaudu Tartu Ringkonnakohtule. TsMS § 661
kohaselt on määruskaebuse esitamise tähtaeg 15 päeva, alates määruse määruskaebuse esitajale
kättetoimetamisest.


                                          1
ASJAOLUDE KIRJELDUS JA KOHTU PÕHJENDUSED

I Asjaolud

Hageja on 26.04.2016 esitanud kohtule seoses kohtuvälise lahendusega hagist loobumise avalduse
(tl 117-128). Hagejale on teada menetluse lõpetamise tagajärjed. Hageja taotleb samuti TsMS §
150 lg 2 alusel hagiavalduse esitamisel tasutud riigilõivust poole, s.o 237,50 eurot, tagastamist
kontole, millelt raha tasuti. Hageja taotleb menetluskulude kostja kanda jätmist ning
kindlaksmääramist, paludes mõista kostjalt hageja kasuks välja menetluskulud summas 3812,35
eurot, s.h õigusabikulud 3174,85 eurot (s.h km), asjatundja arvamuse kulu 400 eurot (km-ta), pool
riigilõivu 237,50 eurot, ning samuti viivis menetluskuludelt VÕS § 113 lg-s 1 ettenähtud ulatuses.

Kostja ei ole esitanud vastuväiteid hagist loobumisele (tl 132), kuid on esitanud oma
menetluskulude nimekirja (tl 133-141), paludes hagejalt kostjale välja mõista menetluskulud
summas 998,34 eurot (ilma käibemaksuta) ning samuti taotleb kostja menetluskuludelt viivist
VÕS § 113 lg-s 1 ettenähtud ulatuses. Hageja menetluskulude kohta märgib 31.05.2016 kostja, et
taotletud menetluskulud ei ole korrelatsioonis osutatud ja vajaliku õigusabiga. Kostja arvates on
kohtuskäimise põhjustanud asjatult hageja ning menetluskulud tuleks jätta hageja kanda või
äärmisel juhul poolte endi kanda.

Hageja oma kirjalikus seisukohas (tl 148) kostja menetluskulude suurusele vastu ei vaidle, küll
aga leiab, et menetluskulud tuleb jätta kostja kanda.

II Kohtu põhjendused

TsMS § 428 lg 1 p 3 kohaselt kohus lõpetab menetluse otsust tegemata, kui hageja on hagist
loobunud.

TsMS § 429 lg 1 järgi võib hageja hagist loobuda kuni hagi kohta tehtud lahendi jõustumiseni,
esitades selleks avalduse. Kohus võtab hagist loobumise vastu määrusega, millega ühtlasi lõpetab
asja menetluse.

Kohus leiab, et käesolevas asjas ei esine alust menetluse lõpetamisest keeldumiseks ning kuna
hageja on hagist loobunud, võtab kohus loobumise vastu ja lõpetab TsMS § 428 lg 1 p 3 alusel
tsiviilasja menetluse.

Kohus selgitab, et vastavalt TsMS §-le 432, kui menetlus on lõpetatud, ei saa hageja uuesti
pöörduda kohtusse hagiga sama kostja vastu vaidluses samal alusel sama hagieseme üle. Kui
menetlus on lõpetatud hagist loobumise tõttu, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

TsMS § 168 lg 4 järgi kui hageja loobub hagist või võtab selle tagasi, kannab ta kostja
menetluskulud, välja arvatud juhul, kui ta loobub hagist või võtab selle tagasi seetõttu, et kostja
on nõude pärast hagi esitamist rahuldanud. Kohtu arvates on arvestades asjaolu, et hageja
vaidlusalune probleem sai lõpliku lahenduse alles pärast kohtusse pöördumist, põhjendatud jätta
menetluskulud kostja kanda.




                                             2
Pool menetluses tasutud riigilõivust tagastatakse, kui hageja loobub hagist (TsMS § 150 lg 2 p 2).
Hageja poolt tasutud riigilõivust kokku summas 475 eurot tuleb määruse jõustumisel TsMS § 150
lg 2 p 2 alusel hagist loobumise tõttu tagastada pool, s.o 237,50 eurot.

TsMS § 174 lg 2 kohaselt määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei takista
kohtuotsuse või menetlust lõpetava määruse tegemist. TsMS § 174 lg 1 järgi määrab maakohus
menetluskulude rahalise suuruse menetluskulude jaotuse alusel vajalikus ja põhjendatud ulatuses
kindlaks asja menetlev kohus samas tsiviilasjas, millega seoses kulud tekkisid. Kohus määrab
menetluskulude rahalise suuruse kindlaks ka siis, kui menetlusosalised ei esita menetluskulude
kindlaksmääramise taotlust, võttes aluseks menetluskulude nimekirja või tsiviilasja materjalid.

TsMS § 175 lg 1 ning lg 11 järgi mõistab kohus lepingulise esindaja kulud välja põhjendatud ja
vajalikus ulatuses. Kui menetluskulude jaotuse kohaselt teist menetlusosalist esindanud
lepingulise esindaja kulude kandmiseks kohustatud menetlusosaline nimetatud kuludele vastu ei
vaidle, võib kohus piirduda selle kontrollimisega, et lepingulise esindaja kulud ei oleks suuremad
käesoleva paragrahvi lõike 4 alusel Vabariigi Valitsuse määrusega kehtestatud piirmäärast. Kohus
kontrollib käesolevaga hageja lepingulise esindaja kulude põhjendatust ja vajalikkust.

Kohus, tutvunud hageja menetluskulude kindlaksmääramise avaldusega ja tsiviilasjade
materjalidega, leiab et hageja menetluskulude rahalise kindlaksmääramise avaldus kuulub
rahuldamisele osaliselt.

Kohus lähtub menetluskulude kindlaksmääramisel muuhulgas kõrgema kohtu praktikast.
Riigikohtu seisukoht 22. juuni 2010 lahendis nr 3-2-1-63-10 on, et menetluskuludeks TsMS-i
mõttes on need menetlusosaliste esindajate ja nõustajate kulud, mis on seotud konkreetse
tsiviilasjaga, st hagiavalduse koostamise ja edasise menetlemise kulud. Kohtueelses menetluses
kantud õigusabikulude hüvitamist ei saa nõuda TsMS-i menetluskulude hüvitamise regulatsiooni
alusel. Seega ei kuulu kostja poolt hüvitamisele arve nr 140386 summas 163,80 eurot (tl 19-19p),
millise on hageja nimetanud kohtueelseks kuluks. Põhjendatud on hüvitada arve nr 1010 summas
400 eurot (km-ta), mis sisaldab asjatundja arvamuse kulu (tl 13).

Arve nr 140534 (tl 121-121p) osas on kohtu hinnangul põhjendatud kulud alates 20.11.2014, s.o
hagi esitamisega, seonduvate menetlusdokumentide koostamisega. Kohtu hinnangul ei ole
põhjendatud 30.11.2014 kulu „kompromisslepingu kavandi koostamine“, kuna nimetatud
kuupäevaks ei ole toimikumaterjalide andmetel isegi hagiavaldus kostjani jõudnud (tl 25, tl 121p).
Seega on arvel põhjendatud kulu 2 h ja 13 minutit, summas 239,40 eurot (sh km).

Arve nr 140568 (tl 122-122p) osas on kohtu hinnangul põhjendatud kulud kostja vastusega
tutvumise ja kohtule seisukoha koostamise kulud kokku 2 h 32 minutit, summas 273,60 eurot (sh
km).

Arve nr 150100 (tl 123-123p) osas on kohtu hinnangul põhjendatud kulud kohtule seisukoha
koostamiseks ning taotluse esitamiseks kokku 3 h 22 minutit, summas 363,60 eurot (sh km).

Arve nr 150260 (tl 124-124p) osas on kohtu hinnangul põhjendatud kulud kohtuistungi
ettevalmistamise ja kohtuistungil osalemise kulud kokku 2 h ja 16 minutit ning transpordikulud,
summas 268,85 eurot (s.h km). Kohus selgitab, et eelkõige võib lepingulise esindaja põhjendatud
ja vajalikuks kuluks, mille hüvitamist saab nõuda teiselt menetlusosaliselt, olla õigusteenuse
osutamise tasu ja otsene sõidukulu, s.o transpordikulu, milleks on nt bussipileti või autokütuse

                                            3
maksumus. Tsiviilkohtumenetluse seadustik ei võimalda aga mõista menetlusosaliselt välja
hüvitist teise menetlusosalise lepingulise esindaja sõidule kulunud aja eest. Samuti ei tohiks kostja
poolt kuuluda hüvitamisele menetluse pikendamise taotluste esitamisega seonduvad kulud, kuna
menetlusdokumendist (tl 81-82) tulenevalt kandis vastavate asjaolude ilmnemise riisikot hageja
ise.

Kohtu arvates ei tohiks vastaspoolelt välja mõista kulusid, mis on seotud hageja esindaja
vahetumisega ning uue esindaja materjalidega kurssi viimisega. Kohus on seisukohal, et
mõistlikud on kulud, mis seonduvad otseselt kompromissi sõlmimise võimalusega ning
pooltevaheliste võimalike läbirääkimistega sel teemal. Vastaspool ei peaks hüvitama kulutusi, mis
hagejal on tekkinud seoses vestlustega kolmandate isikutega, lisaks on sellistele vestlustele kuluvat
aega kohtul keeruline toimiku materjalide pinnalt kontrollida. Samuti ei ole kohati põhjendatav ka
hageja esindaja tunnihind, mis küündib kuni 342 euroni (sh km) tunnis (nt arve nr 150058, tl 125,
vastaspoole esindajaga suhtlemine 20 minutit, 95 eurot + km). Üldjuhul ei saa pidada põhjendatuks
ja vajalikuks menetlusosalise lepingulise esindaja tunnitasu, mis ületab oluliselt keskmist sarnase
õigusteenuse eest makstavat tasu (vt nt Riigikohtu 13.112013 määrus tsiviilasjas nr 3-2-1-115-13,
p 25). Menetlusosalise esindajakulude põhjendatuse ja vajalikkuse analüüsimisel tuleb hinnata
TsMS § 175 lg 1 alusel esindamisele kulunud aega, kuid ka ühe tööühiku hinda, s.o esindaja
tunnitasu põhjendatust ja vajalikkust. Sealjuures on kolleegium varem pidanud mõistlikuks
tunnitasu 120 eurot käibemaksuga või -maksuta (vt Riigikohtu 11. veebruari 2015. a otsus
tsiviilasjas nr 3-2-1-115-14, p 14). Kohus märgib, et peab hageja esindaja kvalifikatsiooni silmas
pidades mõistlikuks tunnihinnaks käesoleva asja keerukust arvestades 80 eurot ühe õigusabitunni
eest, millele lisandub käibemaks.

Hageja uue esindaja arve nr 15058/Õ (tl 125-125p) osas on ülaltoodud argumentatsiooni silmas
pidades kohtu hinnangul põhjendatud kulud vastaspoole esindajaga suhtlemise kulud 20 minutit,
summas 32 eurot.

Hageja uue esindaja arve nr 15066/Õ (tl 126-126p) osas tuleb kõiki kulusid pidada põhjendatuks,
ülaltoodud vähendatud tunnihinda (80 eurot + km) arvestades kulub hüvitamisele 288 eurot (s.h
km).

Hageja uue esindaja arve nr 15075/Õ (tl 127-127p) osas tuleb kõiki kulusid pidada põhjendatuks,
ülaltoodud vähendatud tunnihinda arvestades kulub hüvitamisele 144 eurot (s.h km).

Hageja uue esindaja arve nr 15084/Õ (tl 128-128p) osas tuleb kõiki kulusid pidada põhjendatuks,
ülaltoodud vähendatud tunnihinda arvestades kulub hüvitamisele 240 eurot (s.h km).

Kohus määrab tsiviilasjas kostja poolt hüvitatavaks hageja menetluskulude rahaliseks suuruseks
kokku 2486,95 eurot, s.h õigusabikulud 1849,45 eurot (sh käibemaks), asjatundja kulu 400 eurot
ning riigilõiv 237,50 eurot.

Hageja taotlusel tuleb TsMS § 177 lg 4 alusel kostjalt hageja kasuks välja mõista tasumata ja
väljamõistetud menetluskuludelt alates käesoleva kohtuotsuse jõustumisest kuni täitmiseni viivis
võlaõigusseaduse § 113 lg-s 1 ettenähtud ulatuses.

Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati.




                                              4
TsMS 178 lg 2 kohaselt menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot.


(allkirjastatud digitaalselt)

Aivar Hint
Kohtunik




                                       5
