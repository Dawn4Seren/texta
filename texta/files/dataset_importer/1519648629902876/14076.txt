                                                                  Tsiviilasi nr: 2-15-12883




                                  KOHTUMÄÄRUS

Kohus                              Tallinna Ringkonnakohus, tsiviilkolleegium

Tsiviilasja number                 2-15-12883

Määruse tegemise aeg ja koht       30.05.2016, Tallinn

Kohtukoosseis                      Eesistuja Indrek Parrest, liikmed Margo Klaar ja Imbi
                                   Sidok-Toomsalu

Kohtuasi                           Citadele Leasing & Factoring OÜ hagiavaldus
                                   Odysseus OÜ ja AP vastu võla väljamõistmiseks


Vaidlustatud kohtulahend           Pärnu Maakohtu 22.01.2016 otsus

Kaebuse esitaja ja kaebuse liik    AP apellatsioonkaebus

Menetlusosalised     ja   nende Hageja: Citadele Leasing & Factoring OÜ (registrikood
esindajad                       10925733), lepinguline esindaja Aivar Jurs
                                   Kostja 2 (apellant): AP (isikukood XXXXXXXXXXX),
                                   esindaja PP


Menetluse liik                     Kirjalik menetlus

RESOLUTSIOON:
  1. Keelduda AP poolt Pärnu Maakohtu 22.01.2016 otsuse peale esitatud
     apellatsioonkaebuse menetlusse võtmisest.
  2. Teatada apellatsioonkaebuse menetlusse võtmata jätmisest menetlusosalistele
     käesoleva määruse ärakirja kättetoimetamisega.
  3. Määruse peale võib Riigikohtule esitada määruskaebuse 15 päeva jooksul määruse
     ärakirja kättesaamisest alates. Hagimenetluses võib Riigikohtus menetlusosaline
     menetlustoiminguid teha ning avaldusi ja taotlusi esitada üksnes vandeadvokaadi
     vahendusel. Menetlusosaline võib ise esitada menetlusabi taotluse ja teise
     menetlusosalise kaebuse või taotluse kohta seisukohti ja vastuväiteid. Menetlusabi
     taotluse esitamine ei peata seaduses sätestatud ega kohtu määratud
     menetlustähtaja kulgemist. Seaduses sätestatud tähtaja järgimiseks peab
     menetlusabi taotleja tegema tähtaja kestel ka menetlustoimingu, mille tegemiseks

                                                                                         1(2)
                                                                      Tsiviilasi nr: 2-15-12883

       ta menetlusabi taotleb.

Menetluse käik ja määruse põhjendused
  1. 10.05.2016 saabus Tallinna Ringkonnakohtule AP (P, apellant) apellatsioonkaebus Pärnu
      Maakohtu 22.01.2016 otsuse peale. Apellatsioonkaebus oli allkirjastamata. 13.05.2016
      esitas apellant parandatud apellatsioonkaebuse, märkides, et eelmine menetlusdokument
      oli vigadega ja ilma lisadeta. 13.05.2016 esitatud parandatud apellatsioonkaebus oli
      samuti allkirjastamata.

   2. Ringkonnakohus selgitas 19.05.2016 e-kirjaga apellandile tema kohustust esitada kohtule
      allkirjastatud apellatsioonkaebus. Ringkonnakohus andis allkirjastatud kaebuse esitamise
      tähtajaks 23.05.2016. Apellant esitas allkirjastatud kaebuse 24.05.2016.

   3. Ringkonnakohus, tutvunud apellatsioonkaebusega, leiab tsiviilkohtumenetluse seadustiku
      (TsMS) § 638 lg 1 alusel, et kaebus tuleb jätta Tallinna Ringkonnakohtu menetlusse
      võtmata.

   4. Menetlusdokumendi kättetoimetamisest hakkab kulgema menetlustähtaeg, sh
      apellatsioonkaebuse esitamise tähtaeg. TsMS § 632 lg 1 järgi võib apellatsioonkaebuse
      esitada 30 päeva jooksul, alates otsuse apellandile kättetoimetamisest. TsMS § 62 lg 1 ja
      tsiviilseadustiku üldosa seaduse § 135 lg 1 järgi algab tähtaja kulgemine järgmisel päeval
      pärast selle kalendripäeva või sündmuse saabumist, millega määrati kindlaks tähtaja
      saabumise algus. TsMS § 62 lg 2 kohaselt võib menetlustoimingut, mille tegemiseks on
      kehtestatud tähtaeg, teha tähtaja viimasel päeval kuni kella 24.00-ni.

   5. Asja materjalidest nähtuvalt sai apellant kaevatava otsuse avaliku E-toimiku kaudu kätte
      26.01.2016 kell 06.11. Eeltoodud sätetest tulenevalt hakkas apellatsioonkaebuse
      esitamise tähtaeg kulgema 27.01.2016 ning tähtaeg lõppes 25.02.2016 (kl 24.00).
      Ringkonnakohtule laekus apellandi allkirjastamata kaebus 10.05.2016 e-posti teel kell
      23:19. Digitaalselt allkirjastatud kaebuse esitas apellant e-posti teel 24.05.2016. Seega
      esitas apellant apellatsioonkaebuse pärast seaduses sätestatud tähtaja möödumist.
      Apellant pole tähtaja möödalaskmist kaebuses põhjendanud ega taotlenud tähtaja
      ennistamist.

   6. Kooskõlas TsMS § 637 lg 1 p-ga 2 ja § 638 lg-ga 4 keeldub ringkonnakohus eeltoodud
      põhjendustel AP apellatsioonkaebust menetlusse võtmast. Kuivõrd menetlusdokument
      (kaebus) on esitatud elektrooniliselt, puudub selle tagastamiseks vajadus.

     (allkirjastatud digitaalselt)    (allkirjastatud digitaalselt)   (allkirjastatud digitaalselt)
       Indrek Parrest                   Margo Klaar                     Imbi Sidok-Toomsalu




                                                                                                 2(2)
