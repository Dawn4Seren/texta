                                                                      Tsiviilasi nr 2-15-115748




                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                               Tartu Maakohus
Kohtunik                            Lea Aavastik
Otsuse tegemise aeg ja koht         26. veebruar 2016, Tartu Kohtumaja
Tsiviilasi                          OÜ Aktiva Finants hagi Triinu Kaur vastu võla
                                    nõudes
Tsiviilasja hind                    158 eurot 66 senti
Menetlusosalised ja nende           hageja OÜ Aktiva Finants, registrikood 10746479;
esindajad                           asukoht A. Weizenbergi 20, 10151 Tallinn;
                                    hageja lepinguline esindaja Kadri Timuska, OÜ
                                    Julianuse Õigusbüroo, e-post jurist@julianus.ee;
                                    kostja Triinu Kaur, isikukood XXXX; elukoht XXX.
                                    kirjalik menetlus, lihtmenetlus
Menetlus

RESOLUTSIOON
   1. Hagi rahuldada tagaseljaotsusega osaliselt.
   2. Välja mõista Triinu Kaurilt (Kaur) Aktiva Finants OÜ kasuks Tele2 Eesti AS-iga
      16.03.2012 ja 08.10.2012 sõlmitud liitumislepingu nr 30030752 alusel tekkinud
      võlgnevus 119 (ükssada üheksateist) eurot 68 senti, millest 63.95 eurot on põhi-
      võlgnevus ja 55.73 eurot on sissenõutavaks muutunud viivis seisuga 23.07.2015.
   3. Välja mõista Triinu Kaurilt Aktiva Finants OÜ kasuks alates 24.07.2015 kuni
      põhivõla täieliku tasumiseni viivis 0,15% tagastamata põhivõlalt, kuid mitte rohkem
      kui 8.22 eurot.
   4. Jätta rahuldamata nõue võla sissenõudmise kulu 15.38 euro väljamõistmiseks.
   5. Tunnistada otsus tagatiseta viivitamata täidetavaks.
   6. Toimetada otsus kätte menetlusosalistele.
Menetluskulude jaotus ja kindlaksmääramine
   7. Jätta hageja menetluskuludest 81% kostja kanda ja 19% hageja kanda. Kostja
      menetluskulud jätta kostja kanda.
   8. Määrata tsiviilasjas nr 2-15-121911 OÜ Aktiva Finants menetluskulude rahaliseks
      suuruseks 150 (ükssada viiskümmend) eurot, millest 75 eurot on riigilõiv ja 75 eurot
      lepingulise esindaja kulud põhjendatud ja vajalikus ulatuses TsMS § 175 lg 1
      mõttes.
   9. Välja mõista Triinu Kaurilt OÜ Aktiva Finants kasuks menetluskulude katteks 121
      (ükssada kakskümmend üks) eurot 50 senti.
   10. Välja Mõista Triinu Kaurilt OÜ Aktiva Finants kasuks viivis menetluskuludelt
       võlaõigusseaduse § 113 lg 1 teises lauses ettenähtud ulatuses alates käesoleva otsuse
       jõustumisest kuni selle täitmiseni.
Kaja esitamine
Hagimaterjalid ja kirjaliku vastuse nõue on kostjale elektrooniliselt e-kirja teel kätte
toimetatud 26.01.2016. Kostja, kellele kohus andis kirjaliku vastuse esitamise tähtaja, ei ole
tähtaegselt kohtule vastanud.
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse
kättetoimetamisest alates 30 päeva jooksul. Kajalt tasutakse riigilõivu asemel kautsjon.
Kautsjonina tasutakse summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot.
Menetlusabi taotlemisel peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaja.
Apellatsioonkaebuse esitamine
Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse
avalikult teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima, vastasel juhul loetakse, et ta on nõus asja lahendamisega
kirjalikus menetluses.
Käesolevas lihtmenetluse asjas esitatud apellatsioonkaebus võetakse Tartu Ringkonnakohtu
menetlusse üksnes juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt
ebaõigesti hinnatud tõendeid ja see võis oluliselt mõjutada lahendit.

KIRJELDAV JA PÕHJENDAV OSA
Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava
osata ja põhjendavas osas põhjendab vaid hagi osalist rahuldamist.

Kohus leiab, et OÜ Aktiva Finants hagiavaldus Triinu Kauri vastu on õiguslikult
põhjendatud osaliselt, mistõttu saab hagi tagaseljaotsusega rahuldada üksnes osaliselt.
Osas, milles hagi ei ole õiguslikult põhjendatud, jääb hagi TsMS § 407 lg 6 alusel
rahuldamata.

Kohus leiab, et hageja põhinõue tuleb jätta rahuldamata arvest nr 40824617 tuleneva
võlgnevuse sissenõudmiskulu osas (15.38 eurot). Tegemist on tõendamata kuludega, kuna
tsiviilasja materjalidest ei nähtu ühtegi hageja tegevust, mille eest sellise summa
väljamõistmist nõutakse. Seejuures on hageja esitanud õigusabikulude arve summas 159.78
eurot. Eeltoodu alusel kuulub kostjalt põhinõudena hageja kasuks väljamõistmisele 63.95
(79.33-15.38) eurot.

Hageja on palunud välja mõista viivise 69.14 eurot. Kohus leiab, et kuivõrd põhinõude
suuruseks on 63.95 eurot, siis tuleb ka viivist arvestada nimetatud summalt. Viivise
summaks on 55.73 eurot (63.95 x 0,15% x 581).
                                                                                                 2
Kohus mõistab kostjalt hageja kasuks välja alates 24.08.2015 kuni põhivõla täieliku
tasumiseni viivise 0,15% päevas tagastamata põhivõlalt, kuid mitte rohkem kui 8.22 eurot.

Menetluskulud
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 163 lg 1
järgi tuleb menetluskulud jaotada võrdeliselt hagi rahuldamise ulatusega. Kuna kohus
rahuldas hagi 81% ulatuses, tuleb jätta menetluskulud 19% ulatuses hageja ja 81% ulatuses
kostja kanda.
Maakohus määrab menetluskulude rahalise suuruse kindlaks kohtuotsuses TsMS § 174 lg 2
järgi. Hagiavalduse kohaselt palub hageja kostjalt välja mõista hageja menetluskulud
234.78 eurot, sh riigilõiv 75 eurot ja õigusabikulud 159.78 eurot.
Kohus, arvestades, et kohus rahuldab hagi tagaseljaotsusega eelmenetluses seetõttu, et
kostja ei vastanud määratud ajaks kohtule, leiab, et hageja põhjendatud ja vajalikud kulud
õigusabile ei saa olla suuremad kui 75 eurot. Kokku moodustavad hageja põhjendatud ja
vajalikud menetluskulud 150 eurot, millest kostjal tuleb menetluskulude jaotust arvestades
hüvitada 81% ehk 121.50 eurot.
Hageja on taotlenud, et kostja tasuks väljamõistetud menetluskuludelt viivist VÕS § 113
lg-s 1 sätestatud määras alates tagaseljaotsuse jõustumisest kuni täitmiseni. Kohus rahuldab
hageja taotluse.



/digitaalselt allkirjastatud/
Kohtunik




                                                                                               3
