                         KOHTUOTSUS
                              EESTI VABARIIGI NIMEL

Kohus                         Viru Maakohus
Otsuse tegemise aeg ja koht   25. veebruar 2016 Jõhvi kohtumajas
Kriminaalasja number          1-15-10154 (15244001057)
Kohtunik                      Deniss Minzatov
Kohtuistungi sekretär, tõlk   Piret Juuse, Olga Nõmmemees
Kriminaalasi                  Sergei Kubarski süüdistuses KarS § 424 järgi
                              kokkuleppemenetluses
Prokurör                      Viru Ringkonnaprokuratuuri prokurör Anu Toluk
Süüdistatav                   Sergei Kubarski
                              isikukood 37811162222, kodakondsuseta, kesk-eriharidus,
                              elukoht xxx, emakeel – vene keel, töötu, xxx varem
                              kriminaalkorras karistatud:
                              21.10.2013 Viru Maakohus KarS § 424 järgi vangistus 1 kuu ja
                              27 päeva katseajaga 3 aastat, lisakaristusena juhtimisõigus ära
                              võetud 5 kuuks.
                              Tõkend – pole kohaldatud. Oli kinni peetud 02.09.2015 (1
                              päev).
Kaitsja                       Vandeadvokaat Irina Žurina
Kohtuistungi aeg              25.02.2016
RESOLUTSIOON                  Juhindudes KrMS § 249, kohus

                                   O T S U S T A S:

Tunnistada SERGEI KUBARSKI süüdi KarS § 424 järgi ja mõista talle karistuseks 30
(kolmkümmend) päeva vangistust.

KarS § 65 lg 2 alusel liita mõistetud karistusele Viru Maakohtu 21.10.2013
kohtuotsusega mõistetud ja ärakandmata karistus 1 kuu 27 päeva vangistust, mõistes
liitkaristuseks 2 kuud 27 päeva vangistust.

KarS § 68 alusel eelvangistus 02.09.2015 kuni 02.09.2015, kokku 1 (üks) päev, arvata
karistusaja hulka ja kandmisele kuulub 2 (kaks) kuud ja 26 (kakskümmend kuus) päeva
vangistust.

Võtta Sergei Kubarski vahi alla kohtusaalis viivitamatult peale kohtuotsuse
kuulutamist. Karistusaega arvestada alates 25.02.2016. Tõkend – vahistamine tühistada
alates antud kohtuotsuse jõustumisest.
KarS § 50 lg 1 p 1 alusel määrata Sergei Kubarski´le lisakaristusena mootorsõiduki
juhtimisõiguse äravõtmine 5 (viieks) kuuks. KarS § 55 lg 1 kohaselt laieneb lisakaristus
vangistuse kandmise ajale ning peale vangistuse kandmist hakkab kulgema 5-kuuline
tähtaeg.

Liiklusseaduse § 127 alusel Sergei Kubarski on kohustatud 5 (viie) tööpäeva jooksul
alates käesoleva kohtuotsuse jõustumisest loovutama oma juhiloa Maanteeametile.

Rahuldada vandeadvokaat Irina Žurina tasutaotlus summas 192 eurot (s.h tasu kohtulikus
menetluses osalemise eest 160 eurot ja käibemaks 32 eurot).

Välja mõista Sergei Kubarski´lt riigituludesse menetluskulud:
645 eurot sundraha;
216 eurot kaitsjatasu kohtueelses menetluses,
192 eurot kaitsjatasu kohtumenetluses
45 eurot sõiduki pukseerimistasu.

Menetluskulud summas 1098 (üks tuhat üheksakümmend kaheksa) eurot tuleb tasuda
12-kuulise tähtaja jooksul alates kohtuotsuse jõustumise tähtajast Maksu- ja Tolliameti
arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700013874
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas ning süüdistataval ja kaitsjal ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Apellatsioon esitatakse ringkonnakohtule kirjalikult viieteistkümne päeva
jooksul alates päevast mil kohtuotsus on kohtukantseleis menetlusosalistele tutvumiseks
kättesaadav. Kohtuotsus on kättesaadav vahetult peale selle väljakuulutamist.

Kohtu tuvastatud asjaolud

Sergei Kubarski on antud kohtu alla ja süüdistatakse selles, et tema 02.09.2015 kella 02.52
paiku Kohtla-Järvel Puru tee ja Pargitaguse ristmikul juhtis mootorsõidukit xxx reg märgiga
xxx alkoholijoobes, nimelt väljahingatavas õhus alkoholisisaldus 0,96 mg/l kohta.
Liiklusseaduse § 69 lg 1: Juht ei tohi olla joobeseisundis.
Liiklusseaduse § 69 lg 2 p 1:Alkoholijoobes olevaks loetakse mootorsõidukijuht, kui juhi
väljahingatavas õhus on alkoholi 0,75 milligrammi ühe liitri kohta või rohkem.
Oma tegevusega pani Sergei Kubarski toime mootorsõiduki juhtimise joobeseisundis, s.o
KarS § 424 järgi kvalifitseeritava kuriteo.

Süüdistatav jäi kokkuleppe juurde, mille kohaselt nõuab prokurör karistada Sergei Kubarskit
KarS § 424 järgi 30 päeva vangistusega. KarS § 65 lg 2 alusel liita mõistetud karistusele Viru
Maakohtu Jõhvi kohtumaja 21.10.2013 kohtuotsusega mõistetud ja ärakandmata karistus 1
kuud 27 päeva vangistust, mõistes liitkaristuseks 2 kuud 27 päeva vangistust.
KarS § 68 alusel eelvangistus 02.09.2015 kuni 02.09.2015, kokku 1 päev, arvata karistusaja
hulka ja kandmisele mõista 2 kuud 26 päeva vangistust. Lisakaristusena võtta ära
juhtimisõigus 3 kuuks.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.

Kohtu meetmed

Kohus leiab, et Sergei Kubarski tuleb süüdi tunnistada KarS § 424 järgi ning karistada teda
vastavalt kokkuleppele. Menetluskulud tuleb jätta Sergei Kubarski kanda, võimaldades nende
tasumist 12 kuu jooksul.


/allkirjastatud digitaalselt/
Kohtunik
Deniss Minzatov
