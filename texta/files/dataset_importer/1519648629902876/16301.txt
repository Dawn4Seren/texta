                                       KOHTUOTSUS
                                      EESTI VABARIIGI NIMEL

 Kohus                            Pärnu Maakohus

 Otsuse tegemise aeg ja koht      05.mai 2016 Paide
 Kriminaalasja number             1-16-3170
 Kohtunik                         Sirje Lahesoo
 Kriminaalasi                     Timo Gutmann süüdistus KarS § 121 lg 2 p 2 järgi

 Menetlus                         Käskmenetlus
                                  Timo Gutmann, isikukood 38610215230, elukoht xxxxxxx
                                  xxx xxx xxxxxx xxxxx xxxx xxxxxxxx, xxxxxxx xxxxx xx
                                  xxxxxxxxx, kinnipeetud 08.04.2016 kell 23.30 – vabastatud
 Süüdistatav                      09.04.2016 kell 15.45, tõkend – elukohast lahkumise keeld
                                  alates 09.04.2016, varem kriminaalkorras karistatud
                                  02.06.2014 Pärnu Maakohtu otsusega KarS § 424 järgi,
                                  karistus - vangistus 6 kuud, katseaeg 18 kuud
 Prokurör                         Merike Lugna
 Kaitsja (määratud)               Natalia Suvorova, vandeadvokaat

RESOLUTSIOON
1.Süüdi tunnistada Timo Gutmann KarS § 121 lg 2 p 2 järgi ning mõista talle karistu-
seks rahaline karistus 50 miinimumpäevamäära (päevamäär 10 eurot), so 500.00 eurot.
1.1. KarS § 68 lg 1 alusel lugeda ärakantud karistuseks kahtlustatavana kinnipidamise aeg 08.-
09.04.2016, so 2 päeva ehk 6 päevamäära.
1.2. Lõplikuks karistuseks mõista rahaline karistus 44 miinimumpäevamäära, so 440.00 eurot.
2. KarS § 66 alusel mõista karistuse tasumine ositi.
2.1. Timo Gutmann peab rahalise karistuse (440.00 €) täitma kahe (2) kuu jooksul alates
kohtuotsuse jõustumisele järgnevast kuust, makstes iga kuu riigituludesse vähemalt 220.00
eurot.
3. Välja mõista Timo Gutmann’ilt riigituludesse kriminaalmenetluse kulud: 24.00 eurot
kaitsjatasu koos käibemaksuga ja 645.00 eurot sundraha.
4. Makseinfo rahalise karistuse ja menetluskulude tasumiseks (makserekvisiidid, konto-
ja viitenumbrid) edastatakse süüdimõistetule kohtuotsuse jõustumisel. Makseinfot võib
süüdimõistetu saada ka Pärnu Maakohtu Paide kohtumaja kantseleist.
4.1. Juhul, kui süüdimõistetu rahalisi kohustusi nõuetekohaselt ei täida, tuleb tal kanda ka kohtu-
otsuse täitmisega seotud kulud.
4.2. Menetluskulud loetakse nõuetekohaselt täidetuks, kui need tasutakse ühe kuu jooksul
kohtuotsuse jõustumisest arvates, märkides tasumisel lisaks lahendi numbrile isiku, kelle eest
tasutakse ja nõude liigi.
5. Tõkend – elukohast lahkumise keeld – tühistada kohtuotsuse jõustumisel.

EDASIKAEBAMISE KORD
Süüdistataval ja kaitsjal on õigus 15 päeva jooksul alates käskmenetluses tehtud kohtuotsuse
kättesaamisest, taotleda et kohus arutaks kriminaalasja üldkorras. Kui süüdistatav ega kaitsja
ei taotle, et kohus arutaks kriminaalasja üldkorras, käskmenetluses tehtud otsus jõustub.
Kriminaalmenetluse kulude hüvitamise otsustust võib vaidlustada kohtuotsusest eraldi määrus-
kaebemenetluses. Määruskaebus esitatakse Pärnu Maakohtu Paide kohtumajale 10 päeva
jooksul alates kohtuotsuse kättesaamisest.
                                                                       Kriminaalasi nr 1-16-3170

SÜÜDISTUS
Timo Gutmann’i süüdistatakse selles, et tema 08.04.2016 kella 23.00 paiku xxxxxxxx xxxxx
xxxxx xxxxxx xxxxx xxxxxxx xxx enda elukohas alkoholijoobes väänas x RK magamistoas käest
ning tiris juustest, samuti lõi rüselemise käigus x telefoniga vähemalt kahel korral pea piirkonda,
põhjustades RK füüsilist valu.
Valu tekitava kehalise väärkohtlemisega, mis on toime pandud lähisuhtes, pani Timo Gutmann
toime kuriteo KarS § 121 lg 2 p 2 järgi.

Kohtu põhjendused
1. Kohus, tutvunud süüdistusakti ja kriminaalasja materjalidega ning hinnanud neid kogumis,
nõustub prokuröri ettepanekuga. Tegemist on teise astme kuriteoga, mille tõendamiseseme
asjaolud on selged. Vastavalt prokuröri taotlusele on põhjendatud asja lahendamine käsk-
menetluses KrMS § 251 mõttes.
Kohus nõustub süüdistusaktis esitatud süüdistuse tõendatusega.
Kogutud ja uuritud tõendid kinnitavad, et Timo Gutmann on ennast talle inkrimineeritud kuriteo
toimepanemises süüdi tunnistanud ning andnud ütlusi süüteo objektiivsete asjaolude kohta.
Timo Gutmann’i süüd tõendavad kogumis kriminaalasjas kogutud tõendid – kannatanu
R.Kütlused, kannatanu ütluste ja olustiku seostamise protokoll, indikaatorvahendi kasutamise
protokoll ning T.Gutmann’i enda ütlused. Eeluuritud tõendid kogumis kinnitavad, et Timo
Gutmann pani toime süüdistuses kirjeldatud teo ning on selle toimepanemises süüdi. Timo
Gutmann’i teole on antud õige kriminaalõiguslik hinnang KarS § 121 lg 2 p 2 järgi.

2. Asitõendeid ei ole.

3. Tsiviilhagi esitatud ei ole.

4. KarS § 121 lg 2 p 2 järgi kvalifitseeritava kuriteo toimepanemise eest on karistusena ette
nähtud kas rahaline karistus või vangistus kuni 5 aastat. Karistust kergendavaid ja raskendavaid
asjaolusid kohus ei tuvastanud. Süüdistatav on varem kriminaalkorras karistatud, viimati Pärnu
Maakohtu 02.06.2014 otsusega KarS § 424 järgi 6 kuud vangistust 18-kuulise katseajaga.
Karistus on kantud. Süüdimõistetu töötab.
Asjaolusid arvestades peab kohus põhjendatuks karistada Timo Gutmann’i kergemaliigilise
karistusega, st rahalise karistusega ja seda prokuröri ettepanekus taotletud ulatuses. Põhjenda-
tud on lubada täita rahaline karistus ositi kohtu määratud tähtaja jooksul ja viisil.

5. KrMS § 175 lg 1 p-de 4 ja 9 kohaselt on menetluskuludeks määratud kaitsja tasu ja süüdi-
mõistva kohtuotsusega kaasnev sundraha.
Timo Gutmann’i määratud kaitsjana osales menetluses vandeadvokaat Natalia Suvorova, kellele
määratud tasu on 24 eurot.
KrMS § 179 lg 1 p 2 kohaselt on sundraha suurus teise astme kuriteos süüdimõistmise korral
1,5 kuupalga alammäära, st 645 eurot.
KrMS § 180 lg 1 kohaselt hüvitab menetluskulud süüdimõistetu, st Timo Gutmann.



/allkirjastatud digitaalselt/
Sirje Lahesoo
Kohtunik




                                              2 (2)
