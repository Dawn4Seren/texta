                              KOHTUOTSUS
                                 EESTI VABARIIGI NIMEL
                                        Tagaseljaotsus


Kohus                           Harju Maakohus
Kohtunik                        Peeter Pällin
Otsuse tegemise aeg ja koht     15.06.2016, Tartu mnt kohtumaja, Tallinn

Tsiviilasja number              2-15-127302
Tsiviilasi                      XXXOÜ hagi XXX vastu lepingust tuleneva võlgnevuse nõudes

Tsiviilasja hind                1284,91 eurot
Menetlusosalised ja esindajad   Hageja XXXOÜ (registrikood XXX, asukoht XXX)
                                Hageja lepinguline esindaja Ilona XXX ( XXXOÜ, e-post
                                ilona.XXX@XXX.ee)
                                Kostja XXX(isikukood XXXX, aadress XXX)
RESOLUTSIOON
   1. Rahuldada hagi tagaseljaotsusega.
   2. Välja mõista kostjalt XXX hageja XXXOÜ kasuks põhivõlgnevus 951,56 eurot (s.h
      tasumata väljaostumaksed 17,32 eurot, jääkmaksumus 449,35 eurot, sissenõudmise kulu 20
      eurot, leppetrahv 350 eurot, puksiiriteenus 48 eurot, sõiduki müügiga seotud kulu 66,89
      eurot), intress 221,97 eurot, kohtuotsuse tegemise aja seisuga sissenõutavaks muutunud
      viivis 227,16 eurot ja viivis alates 16.06.2016 kuni põhinõude (951,56 eurot) täitmiseni
      tasumata võlasummalt 0,12% päevas;
   3. Toimetada     kostjale tagaseljaotsus kätte väljaandes Ametlikud Teadaanded
      avaldamise kaudu.
   4. Tagaseljaotsus kuulub tagatiseta viivitamata täitmisele.
Menetluskulude jaotus
   1. Jätta menetluskulud kostja kanda.
   2. Välja mõista kostjalt XXXhageja XXXOÜ kasuks menetluskuludena hagiavalduselt tasutud
      riigilõiv 225 eurot.



Edasikaebamise kord
                                                                                          2-15-127302
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus menetluses,
kui kaebuses ei taotleta selle lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või elektrooniliselt
või kui tagaseljaotsust ei võinud seaduse kohaselt teha. Kaja võib esitada tagaseljaotsuse
kättetoimetamisest alates 30 päeva jooksul. Kui tagaseljaotsus toimetatakse kätte avalikult, võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada. Koos kajaga tuleb kohtule esitada kõik asja ettevalmistamise lõpuleviimiseks
vajalik    ning     tasuda    kajalt    kautsjon    Rahandusministeeriumi         arvelduskontole     nr
EE571010220229377229 AS-is SEB Pank või arvelduskontole nr EE062200221059223099
Swedbank AS-is või arvelduskontole nr EE513300333522160001 Danske Bank A/S Eesti filiaalis
või arvelduskontole nr EE221700017003510302 Nordea Bank Finland Plc Eesti filiaalis. Isik ei pea
kasutama viitenumbrit, kui ta tasub riigilõivu enne toimingu tegemise taotlemist. Maksete tegemisel
tuleb märkida selgituse lahtrisse täpne toimingu nimetus, mille eest riigilõivu tasutakse. Kautsjonina
tasutakse summa, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


Hagi alus
Hageja ja kostja vahel 21.01.2015 sõlmitud müügi ja tagasiliisimise leping XXX, millest tulenevad
kohustused on kostja jätnud kohaselt täitmata.


Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.
Juhindudes TsMS § 174 lg-st 2 määrab maakohus menetluskulude rahalise suuruse kindlaks
kohtuotsuses või menetlust lõpetavas määruses, kui menetluskulude kindlaksmääramine ei takista
kohtuotsuse või menetlust lõpetava määruse tegemist. Hageja menetluskuluks on hagiavalduselt
tasutud riigilõiv 225 eurot.
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate menetluskulude
suurust saab vaidlustada selle kohtulahendi peale edasi kaevates, millega menetluskulude rahaline
suurus kindlaks määrati.




                                                                                                    2/3
                                2-15-127302
/allkirjastatud digitaalselt/
Peeter Pällin
kohtunik




                                       3/3
