                                                                                      2-16-4210




                          KOHTUOTSUS
                               EESTI VABARIIGI NIMEL
                                     Tagaseljaotsus

Kohus                              Pärnu Maakohus
Kohtunik                           Tambet Grauberg
Otsuse tegemise aeg ja koht        27. juuni 2016.a, Pärnu kohtumaja
Tsiviilasja number                 2-16-4210
Tsiviilasi                         Nordea Bank AB Eesti filiaal hagi N. M., V. B., V. A. vastu
                                   solidaarselt 47 302,34 euro nõudes
Tsiviilasja hind                   47 302,34 eurot
Menetlusosalised ja nende          Hageja: Nordea Bank AB Nordea Bank AB Eesti filiaali
esindajad                          kaudu, registrikood 12608043; asukoht: Liivalaia 45,10145
                                   Tallinn
                                   Hageja lepinguline esindaja: Taago Pähkel, Liivalaia 45,
                                   10145 Tallinn; e-post: taago.pahkel@nordea.com
                                   Kostja I: N. M., isikukood: xxxxxxxxxxx; elukoht: xxxxx xx-
                                   xx, xxxxx xxxxx; e-post: xxx
                                   Kostja II: V. B., isikukood: xxxxxxxxxxx; elukoht: xxxx
                                   xxxxxxxx xx-xx, xxxxx xxxxx
                                   Kostja III: V. A., isikukood: xxxxxxxxxxx; elukoht: xxx xx-
                                   xxx, xxxxx xxxxx
                                   Kirjalik menetlus
Menetluse staatus
RESOLUTSIOON
1. Hagi rahuldada tagaseljaotsusega.
2. Välja mõista kostjatelt N. M.lt (M.), V. B.lt (B.) ja V. A.ilt (A.) solidaarselt hageja Nordea
    Bank AB Eesti filiaal kasuks, Nordea Bank Finland Plc Eesti filiaali ja N. M. vahel
    15.10.2008.a sõlmitud laenulepingust nr 09220179264, laenulepingu 29.07.2009.a ja
    16.08.2010.a muudatustest ning Nordea Bank Finland Plc Eesti filiaali, V. B. ja V. A.i
    vahel 15.10.2008.a sõlmitud käenduslepingust tuleneva nõude alusel, 47 302,34 eurot
    (nelikümmend seitse tuhat kolmsada kaks eurot ja 34 senti), millest laenulepingu põhiosa võlg
    34 596,72 eurot, intressi võlg 2782,34 eurot ja viivise võlg perioodil 01.07.2009 kuni
    11.03.2016.a 9923,28 eurot.
3. Tunnistada otsus tagatiseta viivitamata täidetavaks.
4. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostjate kanda.
2. Välja mõista kostjatelt N. M.lt, V. B.lt ja V. A.ilt solidaarselt hageja Nordea Bank AB Eesti
filiaal kasuks menetluskulu summas 1000 eurot, s.o hagiavalduselt tasutud riigilõiv.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda

                                                                                             1
                                                                                          2-16-4210


apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu Maakohus võttis 16.03.2016.a menetlusse Nordea Bank AB Eesti filiaal hagi N. M., V. B., V.
A. vastu võlgnevuse nõudes ning kohustas kostjaid esitama vastuse hagiavaldusele 14 päeva jooksul
hagiavalduse kättesaamisest. V. B.le toimetati hagiavaldus ja 16.03.2016.a kohtumäärus kätte
aadressil xxxx xxx xx-xx, xxxxx. Kohtu saadetud dokumendid võttis 01.04.2016.a vastu V. B.
isiklikult. Kostja kohustus hagiavaldusele vastama hiljemalt 15.04.2016.a. Kostja kohtule tähtaegselt
vastust hagiavaldusele ei esitanud.
V. A.ile toimetati hagiavaldus ja 16.03.2016.a kohtumäärus kätte aadressil xxxxx xx x-x, xxxxx.
Kohtu saadetud dokumendid võttis 17.05.2016.a vastu V. A. isiklikult. Kostja kohustus
hagiavaldusele vastama hiljemalt 31.05.2016.a. Kostja kohtule tähtaegselt vastust hagiavaldusele ei
esitanud.
N. M.le toimetati hagiavaldus ja 16.03.2016.a kohtumäärus kätte aadressil xxx-xxxxx xx-x, xxxxx.
Kohtu saadetud dokumendid võttis 07.06.2016.a vastu N. M. isiklikult. Kostja kohustus
hagiavaldusele vastama hiljemalt 21.06.2016.a. Kostja kohtule tähtaegselt vastust hagiavaldusele ei
esitanud.
TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                  2
