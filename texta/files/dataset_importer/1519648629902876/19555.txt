                                                                             Haldusasi nr 3-15-233




                          KOHTUMÄÄRUS
 Kohus                                Tallinna Halduskohus

 Kohtunik                             Indrek Andreas Paukštys

 Määruse tegemise aeg ja koht         01.04.2016.a, Tallinn

 Haldusasja number                    3-15-233

 Haldusasi                            E.V. kaebus Maksu- ja             Tolliameti    20.10.2014.a
                                      vastutusotsusele nr 13-7/470-9

 Menetlustoiming                      Kaebuse läbivaatamata jätmine

 RESOLUTSIOON                         1. Jätta E.V. kaebus läbi vaatamata.

                                      2. Selgitada kaebajale, et kui ta tõendab, et tal oli
                                      kohtusse ilmumata jäämiseks mõjuv põhjus, on tal õigus
                                      taotleda menetluse taastamist samas kohtus 14 päeva
                                      jooksul kaebuse läbi vaatamata jätmise määruse
                                      kättetoimetamisest arvates.

 Edasikaebamise kord                  Määruse peale võib esitada määruskaebuse Tallinna
                                      Ringkonnakohtule Tallinna Halduskohtu kaudu 15 päeva
                                      jooksul määruse ärakirja kättesaamisest arvates.

ASJAOLUD, KOHTU SEISUKOHT JA PÕHJENDUSED

1. Halduskohtumenetluse seadustiku (HKMS) § 151 lg 2 p 3 kohaselt võib kohus jätta määrusega
kaebuse läbi vaatamata, kui kaebaja puudub istungilt sama seaduse §-s 144 sätestatud tingimustel.
HKMS § 144 lg 2 p 1 kohaselt võib halduskohus jätta kaebuse läbi vaatamata, kui kaebaja on
taotlenud asjas istungi korraldamist ja kohtuistungile ei ilmu ei kaebaja ega tema esindaja.

2. Kaebaja on taotlenud asjas kohtuistungi korraldamist (tl 2). Kohtukutses on kaebajale selgitatud,
et tema või tema esindaja ilmumata jätmisel võib kohus jätta kaebuse HKMS § 144 lg 2 p 1 alusel
läbi vaatamata (tl 82, 91). Kaebaja on kohtukutse kätte saanud 25.11.2015.a (tl 94) ja tema esindaja
10.09.2015.a (tl 85). Seega on kaebaja teadlik kohtuistungi toimumise ajast ja kohast ning sellest,
et kohtusse mitteilmumise korral võib kohus jätta kaebuse läbi vaatamata. Kohtuistungile
01.04.2016.a ei ilmunud ei kaebaja ega tema esindaja.

3. Kohus on seisukohal, et eeltoodud põhjustel esineb alus kaebuse läbivaatamata jätmiseks.
4. Vastavalt HKMS § 155 lg-le 2 tuleb kaebajale läbi vaatamata jätmise määruses ühtlasi märkida,
kuidas on võimalik kõrvaldada asja läbivaatamist takistav asjaolu. Kohus selgitab, et HKMS § 146
lg 2 kohaselt võib kaebaja 14 päeva jooksul kaebuse läbi vaatamata jätmise määruse
kättetoimetamisest arvates taotleda, et kohus taastaks asja menetluse, kui tal oli kohtule vastamata
jätmiseks mõjuv põhjus ja ta ei saanud sellest õigel ajal kohtule teatada. Menetluse taastamise
korral jätkub menetlus taastatud osas olukorras, milles see oli enne kaebuse läbi vaatamata jätmist.
HKMS § 150 lg 1 kohaselt on mõjuv põhjus kohtule vastamata jätmiseks eelkõige liikluskatkestus,
menetlusosalise ootamatu haigestumine või lähedase surm või ootamatu raske haigus, mille tõttu
menetlusosaline ei saanud kohtule vastata ega volitada selleks esindajat. Haiguse põhistamiseks
esitab menetlusosaline või tema esindaja kohtule tõendi, millest nähtub, et haigust saab lugeda
kohtule vastamise takistuseks (HKMS § 150 lg 2).

5. HKMS § 108 lg 4 kohaselt kannab kaebaja kaebuse läbi vaatamata jätmise korral
menetluskulud. Seega jäävad kaebaja menetluskulud tema enda kanda. Vastustaja pole
menetluskulude väljamõistmist kaebajalt taotlenud.



/allkirjastatud digitaalselt/
Indrek Andreas Paukštys




                                                 2
