                         KOHTUMÄÄRUS
Kohus                          Viru Maakohus

Määruse tegemise aeg           17. veebruar 2016 Jõhvi kohtumaja

Kohtuasja number               1-15-2553

Kohtunik                       Deniss Minzatov

Kohtuistungi sekretär          Piret Juuse

Tõlk                           Valentina Michelson-Ipbüker

Asja läbivaatamise kuupäev     17.02.2016 avalikul kohtuistungil

Kohtuasi                       Viru Vangla esitatud materjalid Aleksandr Morozovi elektroonilise
                               valvega tingimisi enne tähtaega vangistusest vabastamiseks
Süüdimõistetu                  Aleksandr Morozov isikukood 39107129514 xxx
Juhindudes KarS § 76 ja KrMS § 426, § 432 , § 383, § 384 kohus

                                      MÄÄRAS:
Jätta Aleksandr Morozov tingimisi enne tähtaega elektroonilise järelevalve alla
vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 10 päeva jooksul alates päevast,
mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Aleksandr Morozovi elektroonilise
valvega tingimisi enne tähtaega vangistusest vabastamiseks.

Aleksandr Morozov tunnistati süüdi Viru Maakohtu 14.04.2015 otsusega KarS § 424 järgi ja
karistati vangistusega 6 kuud. Mõistetud karistusele liideti Viru Maakohtu 03.03.2014 otsusega
mõistetud karistuse ärakandmata osa 5 kuud 28 päeva vangistust ja liitkaristuseks mõisteti 11
kuud 28 päeva vangistust, mis asendati üldkasuliku tööga kokku 358 tundi tegemise tähtajaga
12 kuud.
Viru Maakohtu 26.08.2015 määrusega ärakandmata karistuse osa 11 kuud 4 päeva vangistust
pöörati täitmisele.
Karistuse kandmise algus 05.10.2015 ja lõpp 09.09.2016.

Kinnipidamisasutuses Aleksandr Morozovi kohta koostatud iseloomustusest nähtub, et tal
puuduvad distsiplinaarkaristused. Vabanemise korral asub elama aadressile xxx Kinnipeetaval
                                                                                            1
on põhiharidusega. xxx eriala omandamine jäi pooleli. Kooli ajal olid hinded kehvad, mistõttu
loobus edasiõppimisest. Eelistas töötamist. Enne vangistus töötas xxxPeamiselt on töötanud
ametlikult. 2014, kui varguse toime pani, oli töötuse periood ning vajas raha.
Vabanedes tingimisi ennetähtaegselt ei ole kindlat töökohta. Materiaalselt on nõus toetama
vanaema. Vangistuses alates 05.11.2015 töötab vangla majandustöödel koristajana korrigeerib
kinnipeetava liikluskäitumist ja hoiakuid. Alates 27.11.2015 paikneb Avavanglaosakonnas
xxx.
Alkoholiga üldiselt probleeme ei olnud. On ühel korral karistatud AS alusel väärteo korras ning
KarS § 424 alusel kriminaalkorras. Alkoholijoobes ei ole vägivaldne. Mõistab, et käitus valesti,
kui alkoholijoobes rooli istus, kuid joobe tõttu ei mõelnud ning soovis esineda sõprade ees.
Kriminaalkorras karistatud kahel korral, esimene vangistus. Viimane karistus mõistetud joobes
juhtimise eest. Varasem karistus KarS 266 lg 2 p 3 ja § 199 alusel. Põhjuseks soov sõpradele
muljet avaldada, kampa kuuluda. Kuritegelikke hoiakuid ei ole kujunenud.
Uue kuriteo toimepanemise tõenäosus kahe aasta jooksul on 26%
Vangla toetab kinnipeetava ennetähtaegset vabastamist elektroonilise valve kohaldamisega.

Kriminaalhooldusametniku andmetel võimaliku ennetähtaegse vabanemise korral
elektroonilise järelevalve alla soovib kinnipeetav asuda elama oma vanaemale kuuluvasse
korterisse aadressil xxx. Tegemist on kahetoalise korteriga. Käesoleval ajal elab korteris
kinnipeetava vanaema, kes andis kirjaliku nõusoleku elektroonilise valve seadmete
paigaldamiseks aadressile xxx. Elektroonilise valve seadmete paigaldamiseks on antud korteris
kõik vajalikud tingimused. Kinnipeetava vanaema on
töövõimetuspensionär, lisaks teeb ta vastavalt võimalustele juhutöid, ta on valmis toetama
Aleksandr Morozovit nii moraalselt kui materiaalselt. Kasuema ja isa võivad toetada
kinnipeetavat moraalselt. Vabanedes tingimisi ennetähtaegselt ei ole Aleksandr Morozovil
kindlat töökohta.
Rahvastikuregistri andmetel on Aleksandr Morozovil elamisloakaart ja välismaalase pass,
mõlemad kehtivad kuni 31.05.2018.a.
Aleksandr Morozov oli varasemalt määratud kriminaalhooldusele, ent katseaja tingimusi ta ei
täitnud, mistõttu karistus pöörati täitmisele. Väärteokorras on kinnipeetavat karistatud kokku 12
korda, neist 8 väärtegu on kehtivad. Väärtegude puhul domineerivad liiklusalased rikkumised,
samuti on 3 AS rikkumist, 1 väärtegu KarS § 262 alusel ja 1 väärtegu KarS § 218 lg.1 alusel.

Prokurör oma kirjalikult esitatud arvamuses toetab kinnipeetava taotlust ennetähtaegseks
vabanemiseks. Arvab, et isiku taasühiskonnastamise (resotsialiseerumise) huvides võib A.
Morozovit       elektroonilise valvele allutamisega ennetähtaegselt vabastada – nii võimaldaks
ennetähtaegne vabastamine suunata isikut seaduskuulekale käitumisele vabaduses, kuna teda
kontrolliks ning suunaks seaduskuulekale elule kriminaalhooldaja. Ühtlasi annaks vangistusest
tingimisi enne tähtaega vabastamine süüdimõistetule võimaluse tõestada, et ta on võimeline
edaspidi järgima seaduskuulekat eluviisi. Vabastades kinnipeetava vangistusest käesoleval
ajal, on tema üle võimalik teostada kontrolli kuni 09.09.2016. Kinnipeetava käitumine
vangistuses (majandustöödel töötamine, liiklusohutuse sotsiaalprogrammis osalemine,
distsiplinaarkaristuste vangistuse kestel puudumine       jm) viitab sellele, et ta on teinud
pingutusi õiguskuuleka elu suunas. Neil asjaoludel leiame, et ta omab motivatsiooni enda
varasemat käitumist muuta ja edaspidi elada seaduskuulekalt.

Aleksandr Morozov taotles kohtuistungil enda ennetähtaegset vabastamist. Selgitas, et istudes
vanglas on aru saanud, et teinud palju vigu, aga edaspidi rohkem ei kordu, on teadvustanud
milleni võib see viia. Tunnistas, et on varem rikkunud kriminaalhoolduse nõudeid, kuna tegi
juhutöid ja ei saanud ÜKT-d täita, aga enam seda ei kordu ja on kindel, et leiab endale töökoha.




                                                                                               2
KOHTU SEISUKOHT

Kohus tutvunud esitatud materjalidega, prokuröri seisukohaga, süüdimõistetu arvamustega,
leiab, et Aleksandr Morozovi tingimisi enne tähtaega vangistusest elektroonilise järelevalve alla
vabastamine käesoleval ajal ei ole põhjendatud.

Katseajaga tingimisi elektroonilise valvega ennetähtaegselt vangistusest vabastamise
otsustamisel arvestab kohus kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi, mida
võib süüdimõistetule kaasa tuua tingimisi enne tähtaega vangistusest vabastamine. Seega võtab
kohus taotluse läbivaatamisel arvesse kõik Aleksandr Morozovi isikut iseloomustavad andmed -
tema käitumist nii kuriteo toimepanemisele eelnenud ajal, kuriteo toimepanemise ajal ning
sellele järgnenud perioodil.

Viru Vangla ja kriminaalhooldusametniku arvamusest nähtub, et elektroonilise valveseadme
paigaldamine elamispinnale on võimalik. Kinnipeetava kohta koostatud iseloomustustest nähtub,
et tema varasem käitumine, toimepandud kuriteo korduvus ja iseloom viitavad tema ohtlikkusele.

Aleksandr Morozov on vanglas esimest korda. Kriminaalkorras on karistatud teist korda
(varasemalt on karistatud varavastaste kuritegude eest). Korduvalt karistatud väärtegude
toimepanemise eest. Viimane karistus mõisteti joobes juhtimise eest. Varasemalt oli karistatud
üldkasuliku tööga ühes allutamisega käitumiskontrollile. Vaatamata varasematele karistustele
paranemise teele ei asunud ning olles allutatud käitumiskontrollile ei täitnud kontrollnõudeid,
mis viitab sellele, et ta ei ole oma karistustest vastavaid järeldusi teinud ega suutnud katseajal
tõestada, et ta on võimeline käituma seaduskuulekalt. Vabaduses puudub kinnipeetaval
garanteeritud töökoht, mis halvendab tema toimetulekut ja suurendaks uute kuritegude
toimepanemise riski. Enne vangistust oli kinnipeetaval probleeme alkoholi tarvitamisega ning tal
võib olla tagasilanguse perioode, mida võib pidada uue kuriteo toimepanemise riskifaktoriks.
Seega võib järeldada, et tingimisi ennetähtaega vabastamise korral on olemas tõenäoline kõrge
käitumiskontrollist kõrvalehoidmise risk, mistõttu ei ole kriminaalhoolduse ajal võimalik tema
ohtlikkust ühiskonnas alandada. Aleksandr Morozov eiras varasemalt käitumiskontrolliga
kaasnevaid nõudeid ning vangistus pöörati täitmisele. Kuna varem Aleksandr Morozovile
määratud käitumiskontroll ei olnud tulemuslik, võib järeldada, et ta ei ole suuteline alluma
ühiskonnas kehtestatud reeglitele ning käitumiskontroll ei hoiaks Aleksandr Morozovit uute
kuritegude toimepanemisest, tema käitumine katseajal võib olla negatiivne ja kriminaalhoolduse
teostamine probleemne ning kriminaalhoolduse eesmärgid jäävad täitmata.

Kohus leiab, et süüdimõistetu käitumine vanglas ja tema võimalused vabanemisel (elukoha
olemasolu ning lähedaste toetus) ei kaalu üle tema käitumist enne vangistusse sattumist. Ka enne
vangistust kinnipeetaval olid elukoht ning lähedaste toetus kuid need asjaolud ei hoidnud ära
kuritegude toimepanemist.

Kinnipeetav ei ole ilmselgelt isik, kes käesoleval ajal suudab kohtu poolt tema suhtes
väljendatud usaldust õigustada. Arvestades kinnipeetava käitumist käitumiskontrolli ajal puudub
kohtul käesoleval ajal kindel veendumus selles, et kinnipeetav suudab seekord kontrollnõudeid
täita. Piirangud, mis on seotud kriminaalhoolduse all järelevalve kohaldamisega, ei ole piisavad
kinnipeetava õiguskuuleka käitumise tagamiseks.

Kohus arvestab ka seda, et vanglas viibides on kinnipeetaval võimalus osaleda tööhõives ja
sotsiaalprogrammides, mis suurendaks tema resotsialiseerimise võimalusi.

Arvestades, kuritegude korduvust ning käitumist katseajal ei ole kohtu hinnangul tema
ennetähtaegne vangistusest vabastamine käesoleval ajal veel õigustatud. Tema ennetähtaegsel

                                                                                                3
vabanemisel saaks ühiskonna õiglustunne oluliselt riivatud, samuti ei oleks tema vabastamine
kooskõlas karistuse mõistmise üldiste eesmärkidega.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Aleksandr Morozovi vabastamisega temale
mõistetud vangistuse kandmisest enne tähtaega elektroonilise valve alla.

(allkirjastatud digitaalselt)
Kohtunik
Deniss Minzatov




                                                                                             4
