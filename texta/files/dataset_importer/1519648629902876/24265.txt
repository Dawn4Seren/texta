                         KOHTUMÄÄRUS
 Kohus                               Tallinna Halduskohus

 Kohtunik                            Elle Kask

 Määruse tegemise aeg ja koht        05.02.2016, Tallinn

 Haldusasja number                   3-15-2147

 Haldusasi                           R.U. kaebus Tallinna vangla 13.07.2015 käskkirja nr 5-2/954
                                     tühistamiseks.
 Menetlustoiming
                                     Kaebuse läbi vaatamata jätmine.
 Menetlusosalised                    Kaebuse esitaja R.U. ja vastustaja Tallinna vangla, volitatud
                                     esindajad Ave Kasvandik, Teerika Marilin Martisen ja Irene
                                     Iskül.
 RESOLUTSIOON                        1.Jätta R.U. kaebus läbi vaatamata.
                                     2.Meneltuskulud jätta poolte endi kanda.
                                     3.Edastada käesolev kohtumäärus menetlusosalistele
 Edasikaebamise kord                 Kohtumääruse peale on õigus esitada määruskaebus Tallinna
                                     Ringkonnakohtule Tallinna Halduskohtu kaudu 15 päeva
                                     jooksul arvates määruse kättetoimetamisest.


ASJAOLUD JA MENETLUSE KÄIK

Tallinna vangla 13.07.2015 käskkirjaga nr 5-2/954 karistati R.U.t distsiplinaarkorras vangistusseaduse
§ 67 p 1 rikkumise eest kartserisse paigutamisega 4-ks ööpäevaks. 21.07.2015 esitas R.U. vaide
Tallinna vangla 13.07.2015 käskkirja nr 5-2/954 kehtetuks tunnistamiseks. Tallinna vangla 14.08.2015
vaideotsusega nr 5-15/15/22577-2 jäeti R.U. vaie rahuldamata.
27.08.2015 esitas R.U. Tallinna Halduskohtule kaebuse Tallinna vangla 13.07.2015 käskkirjaga nr 5-
2/954 tühistamiseks.
25.09.2015 kohtumäärusega rahuldas kohus kaebaja menetlusabi taotluse ning võttis kaebuse
menetlusse.
10.11.2015 kohtumäärusega määras kohus kaebuse läbivaatamise kirjalikus menetluses ning määras
menetlusosalistele tähtaja taotluste, dokumentide ning lõplike seisukohtade esitamiseks. Kuna
menetlusosalised ei esitanud taotlusi, dokumente ega lõplikke seisukohti määras kohus 21.12.2015

                                                                                             1
kohtunõudega menetlusosalistele uue tähtaja menetlusdokumentide esitamiseks. Vastustaja täitis
kohtunõude 07.01.2016.
Kaebaja ei ole esitanud kohtule määratud tähtajaks nõutud menetlusdokumente. 13.01.2016
kohtunõudega määras kohus kaebajale uue tähtaja nende esitamiseks. Kohtul ei ole õnnestunud
kaebajale kohtunõuet korduvalt kätte toimetada, kuna kaebaja on vanglast vabanenud ning tema
asukoht on kohtule teadmata. Kohus edastas 21.12.2015 kohtunõude tähitud kirjaga kaebaja
rahvastikuregistrijärgsele elukoha aadressile. Pärast kahte ebaõnnestunud kättetoimetamise katset
(07.01.2016 ja 11.01.2016) tagastati kohtunõue kohtule, kuna isik ei ela/asu aadressil. 13.01.2016
kohtunõue toimetati kätte R.U. emale A. U.le 01.02.2016.

KOHTU PÕHJENDUSED

Vastavalt Halduskohtumenetluse seadustiku (HKMS) §-le 151 lg 2 p 2 kohaselt võib kohus jätta
määrusega kaebuse läbi vaatamata, kui kaebuses märgitud ega kaebaja registrijärgsel aadressil ei ole
võimalik kaebajale kohtunõuet või kohtukutset ka korduval katsel kätte toimetada ja kaebaja ei ole
kohtule teatanud oma aadressi muutumisest.

HKMS § 28 lg 3 kohaselt peavad menetlusosaline ja tema esindaja kohtule ja teisele menetlusosalisele
viivitamata teatama oma aadressi ja sidevahendi andmete muutumisest, sealhulgas andmete ajutisest
muutumisest, kohtumenetluse kestel.

Kaebaja R.U. vabanes Tallinna vanglast ning ei ole kohtule teatanud enda elukoha aadressi ega
sidevahendite andmeid. Kuna kaebaja registrijärgsel elukoha aadressil ei ole olnud võimalik kaebajale
kohtunõuet korduval katsel (07.01.2016 ja 11.01.2016) kätte toimetada ning kaebaja ei ole kohtule
pärast vanglast vabanemist teavitanud enda asukohast, siis esineb alus kaebuse läbi vaatamata
jätmiseks. 13.01.2016 kohtunõue on kätte toimetatud R.U. emale A. U.le 01.02.2016 aadressil
xxxxxxxx, Tallinn.

Halduskohtumenetluse seadustiku (HKMS) § 72 lg 4 järgi kohaldatakse kättetoimetamisele
Tsiviilkohtumenetluse seadustiku (TsMS) § 306-315, 317, 319-327. TsMS § 313 lg 2 kohaselt võib
menetlusdokumendi kätte toimetades anda üle muule isikule kui saajale üksnes käesolevas osas
sätestatud juhul. Nimetatud isik peab dokumendi esimesel võimalusel andma üle saajale. Ta võib
keelduda dokumendi saajale üleandmiseks vastuvõtmisest üksnes juhul, kui ta põhistab, et tal ei ole
võimalik dokumenti saajale üle anda.

Käesoleval juhul on kaebaja ema A. U. kohtute teavitanud, et tal puudub võimalus menetlusdokumente
R.U.le üle anda, kuna tal ei ole teada R.U. elukoht ega kontaktandmed. Seega ei ole võimalik toimetada
menetlusdokumenti kaebajale kätte ka A. U. kaudu.

Kuna R.U. registrijärgsel aadressil ei olnud võimalik kaebajale kohtunõudeid ka korduval katsel kätte
toimetada ning kaebaja ei ole kohtule teatanud pärast vanglast vabanemist enda elukoha aadressi, siis
jätab kohus kaebuse HKMS § 151 lg 2 p 2 alusel läbi vaatamata.

HKMS § 43 lg 2 kohaselt kaebuse tagastamine ja läbi vaatamata jätmine ei võta õigust pöörduda uuesti
kohtusse. Kaebuse tagastamisel või läbi vaatamata jätmisel loetakse, et kaebus ei ole kohtu menetluses
olnud.

HKMS § 104 lg 5 p 2 kohaselt tasutud riigilõiv tagastatakse, kui kohus jätab kaebuse läbi vaatamata,
välja arvatud juhul, kui see toimub käesoleva seadustiku § 151 lõike 1 punkti 2 või 3 või lõike 2 alusel.
Tallinna Halduskohus on kaebaja 25.09.2015 kohtumäärusega vabastanud riigilõivu tasumisest seoses

                                                                                                2
tema maksejõuetusega. HKMS § 108 lg 4 kohaselt kannab kaebuse läbi vaatamata jätmise ja menetluse
lõpetamise korral menetluskulud kaebaja, kui käesolevas paragrahvis ei sätestata teisiti. Käesoleval
juhul jätab kohus kaebuse läbi vaatamata, seega HKMS § 108 lg 4 kohaselt peab menetluskulud
kandma kaebaja. Kohut on teavitatud, et vastustaja menetluskulude nõuet ei esita.

HKMS § 109 lg 3 kohaselt mõistab kohus poolelt, kelle kanda jäävad menetluskulud, Eesti Vabariigi
kasuks välja menetlusabikulud ja muud menetluskulud, mis ei ole tekkinud riigi ega riigi haldusorgani
osalemisest kohtus menetlusosalisena. HKMS § 108 lg 11 kohaselt võib kohus jätta kulud täielikult
või osaliselt poolte endi kanda, kui vastaspoole kulude väljamõistmine poolelt, kelle kahjuks otsus
tehti, oleks tema suhtes äärmiselt ebaõiglane või ebamõistlik. Kaebaja vabastati 25.09.2015 riigilõivu
tasumisest seoses tema maksejõuetusega. Arvestades asjaoludega, et kaebaja on maksejõuetu, oleks
kaebaja suhtes ebamõistlik mõista Eesti Vabariigi kasuks välja menetlusabikulud. Eeltoodust
tulenevalt jätab kohus menetlusabikulud kaebajalt välja mõistmata.




/allkirjastatud digitaalselt/
Elle Kask
Kohtunik




                                                                                             3
