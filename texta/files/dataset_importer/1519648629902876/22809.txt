                      KOHTUMÄÄRUS
Kohus                            Tartu Ringkonnakohus

Kohtukoosseis                    Triin Uusen-Nacke, Andra Pärsimägi, Viivi Tomson

Määruse tegemise aeg ja koht     25. veebruar 2016 Tartu

Tsiviilasja number               2-15-2963

Tsiviilasi                       OÜ T.R. Tamme Auto hagi UAB Azurela ja Egidijus
                                 Gutaravicius vastu põhivõlgnevuse 280 000 euro, intressi
                                 900,12 euro ja sissenõutavaks muutunud viivise
                                 280 000 euro väljamõistmiseks
Vaidlustatud kohtulahend         Viru Maakohtu 16. oktoobri 2015 otsus

Menetluse alus ringkonnakohtus   UAB Azurela ja Egidijus Gutaraviciusi apellatsioonkaebus

Menetlusosalised                 Apellandid (kostjad):
                                 1. UAB Azurela (registrikood 124552727), seaduslik esindaja
                                 Egidijus Gutaravicius
                                 2. Egidijus Gutaravicius (isikukood XXXXXXXXX)
                                 Vastustaja (hageja): OÜ T.R. Tamme (registrikood
                                 10020438), lepinguline esindaja vandeadvokaat Küllike
                                 Namm
Kohtuistungi toimumise aeg       Kirjalik menetlus

RESOLUTSIOON                     Keelduda menetlusse võtmast UAB Azurela ja Egidijus
                                 Gutaraviciusi apellatsioonkaebust Viru Maakohtu
                                 16. oktoobri 2015 otsuse peale ja lugeda apellatsioonkaebus
                                 tagastatuks UAB-le Azurela ja Egidijus Gutaraviciusile.
Edasikaebamise kord              Menetlusosalisel on õigus esitada määruskaebus
                                 Riigikohtule 15 päeva jooksul alates määruse
                                 kättetoimetamisest.
                                        Hagimenetluses       Riigikohtus    võib    menetlusosaline
                                        menetlustoiminguid teha ning avaldusi ja taotlusi esitada
                                        üksnes vandeadvokaadi vahendusel, kui seaduses ei ole
                                        sätestatud teisiti.
                                        Juhul, kui menetlusosaline taotleb menetlusabi, peab ta
                                        esitama      tähtaja   kestel    määruskaebuse.    Kaebuse
                                        põhjendamiseks või kaebuses esineva sellise puuduse
                                        kõrvaldamiseks, mis on seotud menetlusabi taotlemisega,
                                        annab kohus mõistliku tähtaja pärast menetlusabi taotluse
                                        lahendamist, kui nimetatud taotlus ei ole esitatud
                                        põhjendamatult või tähtaja pikendamise eesmärgil.


ASJAOLUD

1. Tartu Ringkonnakohus jättis 2. detsembri 2015 määrusega UAB Azurela ja Egidijus
Gutaraviciusi apellatsioonkaebuse käiguta, määrates apellantidele 20-päevase tähtaja puuduste
kõrvaldamiseks, s.o apellatsioonkaebuse eestikeelse tõlke esitamiseks, apellatsioonkaebusele
lisatud tõendi tõlke esitamiseks, pädeva isiku poolt allkirjastatud apellatsioonkaebuse
esitamiseks, esimese astme kohtu otsuse vaidlustamise ulatuse nimetamiseks ja riigilõivu
tasumiseks.
2. Apellandid kõrvaldasid 21. detsembril 2015 puudused osaliselt, s.o esitasid
apellatsioonkaebuse ja sellele lisatud tõendi eestikeelse tõlke ning pädeva isiku poolt
allkirjastatud apellatsioonkaebuse. Ülejäänud Tartu Ringkonnakohtu 2. detsembri 2015
määruses nimetatud puudused jäid kõrvaldamata.
3. Ringkonnakohus jättis 12. jaanuari 2016 määrusega apellatsioonkaebuse teist korda käiguta,
määrates apellantidele 10-päevase tähtaja puuduste kõrvaldamiseks, s.o esimese astme kohtu
otsuse vaidlustamise ulatuse nimetamiseks ja riigilõivu tasumiseks.
4. Apellandid märkisid 22. jaanuari 2016 menetlusdokumendis, et taotlevad viiviste
vähendamist 34 400 euroni. Samuti taotlesid apellandid apellatsioonkaebuselt riigilõivu
tasumisest vabastamist.
5. Ringkonnakohus jättis 2. veebruari 2016 määrusega apellatsioonkaebuse kolmandat korda
käiguta, määrates apellantidele 14-päevase tähtaja puuduse kõrvaldamiseks, s.o menetlusabi
taotluse ja oma majandusliku seisundi andmete esitamiseks või riigilõivu summas 2100 eurot
tasumiseks.
6. Kohtu poolt määratud tähtajaks ei ole apellandid menetlusabi taotlust esitanud ega riigilõivu
tasunud.

RINGKONNAKOHTU PÕHJENDUSED

7. Ringkonnakohus leiab, et UAB Azurela ja Egidijus Gutaraviciusi apellatsioonkaebuse Viru
Maakohtu 16. oktoobri 2015 otsuse peale menetlusse võtmisest tuleb keelduda.
8. Tsiviilkohtumenetluse seadustiku (TsMS) § 637 lg 1 p 3 kohaselt ei võta kohus
apellatsioonkaebust menetlusse, kui apellatsioonkaebuselt ei ole tasutud riigilõivu.
TsMS § 340¹ lg 1 sätestab, et kui menetlusosalise esitatud avaldus, taotlus, vastuväide või
kaebus ei vasta vorminõuetele või on esitatud muude puudustega, mida saab kõrvaldada, muu
hulgas kui tasumata on riigilõiv või kautsjon, määrab kohus tähtaja puuduse kõrvaldamiseks ja
jätab menetlusdokumendi seniks käiguta. TsMS § 3401 lg 2 järgi, kui kohtu määratud

                                               2
tähtpäevaks puudusi ei kõrvaldata, jäetakse avaldus, taotlus või kaebus menetlusse võtmata ja
tagastatakse, juba menetlusse võetud avaldus, taotlus või kaebus aga jäetakse läbi vaatamata.
Ringkonnakohus on kolmel korral jätnud apellatsioonkaebuse käiguta, kusjuures igas puuduste
kõrvaldamise määruses on viidatud asjaolule, et apellatsioonkaebuse esitamisel ei ole tasutud
riigilõivu. Viimase määrusega andis ringkonnakohus apellantidele 14-päevase tähtaja
menetlusabi taotluse esitamiseks või riigilõivu summas 2100 eurot tasumiseks. Määrus on
2. veebruaril 2016 saadetud e-posti aadressile XXXXXXXXX bdoc- ning pdf-formaadis.
Antud e-posti aadressi on apellandid avaldanud nii maakohtu kui ka ringkonnakohtu menetluses
(näiteks apellatsioonkaebuses). TsMS § 314¹ lg-st 2 tulenevalt loetakse määrus
kättetoimetatuks 5. veebruaril 2016, seega möödus puuduse kõrvaldamise tähtaeg
19. veebruaril 2016. Apellandid ei ole menetlusabi taotlust esitanud ega riigilõivu tasunud.
Kuna apellandid ei ole apellatsioonkaebuses esinevat puudust kõrvaldanud, tuleb
apellatsioonkaebuse menetlusse võtmisest TsMS § 637 lg 1 p 3 ja § § 340¹ lg 2 alusel keelduda.
TsMS § 638 lg 10 alusel loetakse, et kaebust ei ole esitatud.
Kuivõrd kaebus on ringkonnakohtule esitatud elektrooniliselt, siis loeb ringkonnakohus
kaebuse käesoleva määrusega apellantidele tagastatuks.




/allkirjastatud digitaalselt/     /allkirjastatud digitaalselt/    /allkirjastatud digitaalselt/
    Triin Uusen-Nacke                   Andra Pärsimägi                   Viivi Tomson




                                               3
