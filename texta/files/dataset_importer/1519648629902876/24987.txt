                                                                                  2-15-19531




                            KOHTUMÄÄRUS
Kohus                           Viru Maakohus
Kohtunik                        Tarmo Tina
Määruse tegemise aeg ja koht    28. jaanuar 2016, Jõhvi
Tsiviilasja number              2-15-19531
Tsiviilasi                      KOÜ Torujõe 29 valitseja T. A. avaldus pärandvara
                                hoiumeetmete rakendamiseks, pärandvara valitseja
                                määramiseks ja pärandvara võõrandamiseks loa
                                saamiseks
Menetlustoiming                 Avalduse menetlusse võtmine ja lahendamine
Menetlusosalised ja nende       Avaldaja: KOÜ Torujõe 29 valitseja T. A. (IK xxx, elukoht
esindajad                       xxx
                                Puudutatud isikud:
                                Pärandaja (võlgnik): S. S. (IK xxx, surnud xxx)
                                Rahvastikuregistri andmetel lähedased isikud puuduvad
                                Eeldatav pärija (vend): S. S. (elukoht xxx)




RESOLUTSIOON

   1. Võtta avaldus menetlusse.
   2. Rahuldada avaldus ja rakendada pärandi hoiumeetmeid S. S. (IK xxx, surnud xxx)
      pärandvara suhtes ning korraldada pärandvara valitsemine.
   3. Määrata S. S. pärandvara hooldajaks KOÜ Torujõe 29 valitseja T. A. (IK xxx).
   4. Kohustada pärandvara hooldajat:
      - valitsema pärandvara heaperemehelikult ning tagama pärandvara säilimine;
      - andma kohtule iga kuue kuu järel käesoleva kohtumääruse jõustumisest aru S. S.
      pärandvara hooldamisest;
      - võtma PärS § 111 lg 3 sätestatud juhul, samuti muul juhul, kui see on vajalik
      pärandvara säilimise tagamiseks, pärija või kolmanda isiku valduses olev pärandvara
      oma valdusesse või tagama muul viisil selle eraldamine pärija varast.
   5. Pärandi hooldaja võib pärandvara käsutada üksnes oma kohustuste täitmiseks ja
      pärandvara valitsemisega seonduvate kulude katmiseks. Pärandi hooldajal ei ole
      õigust kohtu loata käsutada pärandvara hulka kuuluvat kinnisasja. Pärijal ei ole
      õigust käsutada pärandvara, mis on antud hooldaja valitseda.
   6. Otsustada pärandi hooldajale loa andmine pärandvarasse kuuluva korteriomandi
      asukohaga Torujõe 29-2 Kohtla-Järve (registriosa nr 2732807) võõrandamiseks peale
      pärandvara inventuuri tegemist ja kohtule aruande esitamist eraldi määrusega.
   7. Määrata S. S. pärandvara inventuuri tegijaks Jõhvi kohtutäitur Natalja Malahhova (e-
      post: Natalja.Malahhova@taitur.just.ee) ja anda kohtutäiturile pärandaja kohustuste
                                                                                  2-15-19531
       kindlakstegemiseks PärS § 140 sätestatud üleskutsemenetluse läbiviimiseks, väljaandes
       Ametlikud Teadaanded vastava teate avaldamiseks ja PärS § 141 kohaselt pärandvara
       nimekirja esitamiseks tähtaeg kolm kuud alates kohtumääruse kättesaamisest.
   8. Kohustada T. A.it esitama hooldamise lõppemisel kohtule kirjalik aruanne.
   9. Jätta menetluskulud avaldaja kanda.
   10. Saata kohtumäärus avaldajale, kohtutäiturile Natalja Malahhova ja pärimisregistrile.
   11. Määrus jõustub käesoleva kohtumääruse kätte toimetamisest pärandvara hooldajale.

EDASIKAEBAMISE KORD

Kohtumääruse peale võivad pärija, annakusaaja, pärandi hooldaja, pärandaja võlausaldaja ja
testamenditäitja esitada määruskaebuse Tartu Ringkonnakohtule Viru Maakohtu kaudu 15 päeva
jooksul käesoleva kohtumääruse kättesaamise päevale järgnevast päevast alates.

ASJAOLUD

Avaldaja esitas 30.12.2015 Viru Maakohtule avalduse pärandvara hoiumeetmete rakendamiseks,
pärandvara valitseja määramiseks ja vara võõrandamiseks loa saamiseks. Avalduse kohaselt suri S.
S. 16.01.2013. Pärandit ei ole keegi valitsema hakanud ja võimalikud pärijad ei asu pärandvara
asukohas. Eeldatavaks pärijaks võib olla S. S. vend S. S., kes elab xxx.

Pärast omaniku surma on jäänud kommunaalmaksed tasumata. Seisuga 01.10.2015 on soojuse võlg
1873, 50 eurot ning kasvab edasi viiviste ja tasumata majandamiskulude näol. Käesoleval hetkel ei
ületa võlgnevus pärandvara maksumust, kuid paari kuu pärast ei ole võimalik müügist saadud
summadest kõiki võlgnevusi tasuda. Sügisel 2015 tasusid korteriomanike ühisuse kaasomanikud
pärandvara võla VKG Soojusele, peale mida taastati maja soojavarustus.

KOHTUMÄÄRUSE PÕHJENDUSED

Kohus, tutvunud esitatud avalduse ja asjas kogutud materjalidega, leiab, et avaldus tuleb võtta
menetlusse osaliselt, rahuldada ja rakendada pärandvara hoiumeetmeid ning määrata pärandvara
hooldaja.

Tsiviilkohtumenetluse seadustiku (TsMS) § 475 lg 1 p 9 kohaselt on pärandi hoiumeetmete
rakendamine hagita asi. TsMS § 477 lg 2 kohaselt võib kohus hagita asja läbi vaadata ja lahendada
kohtuistungit pidamata, välja arvatud juhul, kui seadusega on sätestatud kohtuistungi korraldamise
kohustus. Kohus lahendab asja kirjalikus menetluses.

Avalduse kohaselt on pärandajal soojuse võlg 1873, 50 eurot, mis pidevalt suureneb viiviste ja
tasumata majandamiskulude näol. Pärandajale kuulub korteriomand asukohaga Torujõe 29-2
Kohtla-Järve (registriosa nr 2732807). Pärimisregistri andmetel tõestas Jõhvi notar Ülle Mesi
14.08.2015 pärimismenetluse algatamise avalduse. Notar teatas kohtule, et pärijate
väljaselgitamiseks algatas Kohtla-Järve Linnavalitsus pärimismenetluse. S. S. vend S. S., kes elab
xxx, ei ole notariga ühendust võtnud ja mingeid avaldusi esitanud. Pärimistunnistus on käesoleva
ajani välja andmata. Kohtla-Järve linna seisukohast nähtub, et on otstarbekas määrata S. S.
pärandvarale hooldaja. Pärandvara hulka kuuluval korteriomandil lasuvad kommunaalvõlgnevused
suurenevad iga kuuga. On nõus, et pärandvara hooldajaks määratakse KOÜ Torujõe 29 valitseja T.
A.. Kuna eeldatav pärija ei ole pärandit vastu võtnud, on oluline tagada, et vara väärtus ei väheneks
ja selle vältimiseks ongi vajalik pärandvara valitsemise korraldamine. Avaldaja palub määrata
pärandvara hooldajaks enda, so. KOÜ Torujõe 29 valitseja T. A. (IK xxx).

Pärimisseaduse (PärS) §-de 110 lg 1 p 2, 3 ja 111 lg 3 kohaselt võib pärandaja surma korral kohus
ka pärandvara võlausaldaja taotlusel rakendada pärandvara hoiumeetmeid kui pärija ei viibi
pärandvara asukohas või ei ole teada, kas pärija on pärandi vastu võtnud. PärS § 110 lg 2 alusel on
                                                                                    2-15-19531
pärandvara hoiumeetmed pärandvara valitsemise korraldamine. Pärandvara valitsemiseks nimetab
kohus pärandi hooldaja, kellele kohus võib anda korraldusi vara valdamiseks, kasutamiseks ja
käsutamiseks. Hooldajaks võib olla isik, kes saab pärandvara nõuetekohaselt valitseda ja kes on
sobiv hooldaja kohustusi täitma (PärsS § 112 lg 1).

Kohus leiab, et pärandvara suhtes hoiumeetmete rakendamine kaitseb nii võimalike pärijate, kui ka
võlausaldajate huve, võimaldades ära hoida pärandvaral lasuvate kohustuste suurenemise ja tagab
pärandvara säilimise. Seega on põhjendatud rakendada S. S. pärandvara suhtes hoiumeetmeid, kuna
see on vajalik pärandvara hooldamiseks selle säilimise eesmärgil ja kohustuste täitmiseks.
Tulenevalt eeltoodust rakendab kohus pärandvara suhtes hoiumeetmeid ning korraldab pärandvara
valitsemise. Kohus määrab S. S. pärandvara hooldajaks KOÜ Torujõe 29 valitseja T. A. (IK
45705072222).

PärS § 112 lg 4 sätestab, et hooldaja võib pärandvara käsutada üksnes oma kohustuste täitmiseks ja
pärandvara valitsemisega seonduvate kulude katmiseks. Hooldajal ei ole õigust kohtu loata käsutada
pärandvara hulka kuuluvat kinnisasja. PärS § 112 lg 5 alusel ei ole pärijal õigust käsutada
pärandvara, mis on antud hooldaja valitseda. PärS § 113 lg 2 sätestab, et kui hooldus on määratud
vastavalt PärS § 111 lg-le 3, on hooldaja kohustatud pärast pärandvara nimekirja koostamist
rahuldama pärandvara arvel kõik pärandvara nimekirja kantud nõuded PärS §-s 142 nimetatud
järjekorras. Pärandvara ei või pärijale välja anda enne nõuete rahuldamist. Hooldamise lõppemisel
esitab pärandi hooldaja kohtule aruande (TsMS § 590 lg 1). Tulenevalt eeltoodust kohustab kohus
pärandvara hooldajat KOÜ Torujõe 29 valitseja T. A.it valitsema pärandvara heaperemehelikult
ning tagama pärandvara säilimine, andma kohtule iga kuue kuu järel käesoleva kohtumääruse
jõustumisest aru S. S. pärandvara hooldamisest, võtma PärS § 111 lg 3 sätestatud juhul, samuti
muul juhul, kui see on vajalik pärandvara säilimise tagamiseks, pärija või kolmanda isiku valduses
olev pärandvara oma valdusesse või tagama muul viisil selle eraldamine pärija varast.

PärS § 112 lg 7 järgi kui pärija ei ole selgunud kuue kuu jooksul pärandi avanemisest arvates,
samuti juhul, kui pärandi vastu võtnud pärija ei ole kuue kuu jooksul pärandi vastuvõtmisest arvates
asunud pärandvara valitsema, võib pärandi hooldaja pärast inventuuri tegemist pärandvara müüa
ning hoiustada pärandvara müügist saadu. Sellisel juhul ei kohaldata PärS § 112 lg-s 4 sätestatut.
TsMS § 589 kohaselt võib pärandi hooldaja esitada avalduse pärandvarasse kuuluva kinnisasja
võõrandamiseks pärandi hoiumeetmeid rakendanud kohtule. Loa andmise otsustab kohus
määrusega. Tulenevalt eeltoodust otsustab kohus pärandi hooldajale loa andmine pärandvarasse
kuuluva korteriomandi asukohaga xxx (registriosa nr xxx) võõrandamiseks peale pärandvara
inventuuri tegemist ja kohtule aruande esitamist eraldi määrusega.

PärS § 112 lg 1 teise lause kohaselt määrab kohus koos pärandi hooldaja nimetamisega pärandi
inventuuri tegijaks kohtutäituri, kohaldades vastavalt PärS § 138–141. PärS § 138 kohaselt määrab
notar inventuuri tegijaks kohtutäituri, kelle tööpiirkonnas pärand avanes. PärS § 139 lg 1-7 kohaselt
esitab inventuuri nõude esitaja inventuuri tegijale nimekirja talle teada olevast pärandvarast ja
pärandvaraga seotud kohustustest. Inventuuri tegija võib anda inventuuri nõude esitajale tähtaja
esitatud nimekirja täiendamiseks. Notar esitab inventuuri tegijale talle teada olevad andmed, mis on
vajalikud inventuuri tegemiseks. Inventuuri tegijal on õigus saada pärandvara kohta teavet pärijalt,
krediidiasutuselt, samuti muult isikult, kelle valduses on pärandvara või kellel on pärandvara kohta
andmeid. Inventuuri tegemiseks annab notar tähtaja, mis ei või olla lühem kui kaks kuud ega pikem
kui kolm kuud. Notar võib inventuuri tähtaega kaalukal põhjusel pikendada.

Inventuuri käigus koostatakse pärandvara nimekiri, kuhu kantakse kõik pärandi avanemise ajal
olemasolevad päritavad asjad ning õigused ja kohustused, samuti nende tähistamiseks ning väärtuse
kindlakstegemiseks vajalik kirjeldus ja hinnang. Pärandvara nimekiri esitatakse notarile. Inventuuri
tegemise kulud hüvitatakse pärandvara arvel. PärS § 140 lg 1 kohaselt tuleb pärandaja kohustuste
kindlakstegemiseks inventuuri käigus viia läbi üleskutsemenetlus. Sama paragrahvi lõike 2 punktide
1-3 ning lõike 3 kohaselt, üleskutsemenetluse läbiviimiseks avaldab inventuuri tegija ametlikus
                                                                                    2-15-19531
väljaandes Ametlikud Teadaanded ja üleriigilise levikuga päevalehes teate. PärS § 141 lg 2 järgi
esitatakse pärandvara nimekiri notarile. Pärast pärandvara nimekirja notarile esitamist loetakse
inventuur lõppenuks.

Kohus on seisukohal, et pärandi inventuuri tegijaks tuleb määrata kohtutäitur Natalja Malahhova,
kellele tuleb anda tähtajaks kolm kuud alates kohtumääruse kättesaamisest pärandaja kohustuste
kindlakstegemiseks PärS § 140 sätestatud üleskutsemenetluse läbiviimiseks, väljaandes Ametlikud
Teadaanded vastava teate avaldamiseks. Kohtu hinnangul on põhjendatud määrata inventuuri
tegijaks Jõhvi kohtutäitur, kuivõrd kohtule teadaolev pärandvara asub Ida-Virumaal, mis kuulub
kohtutäituri Natalja Malahhova tööpiirkonda. PärS § 142 lg 1 p 1 kohaselt tasutakse pärast
inventuuri tegemist esimeses järjekorras pärandaja matuse, tema perekonnaliikmete ülalpidamise,
pärandvara valitsemise ning inventuuri tegemise kulud. Kõik pärandvaraga seotud toimingud tuleb
teha pärandvara arvelt.

TsMS § 586 lg 2 kohaselt hoiumeetmete rakendamise ja pärandi hooldaja määramise määrus
jõustub selle kätte toimetamisega hooldajale. TsMS § 586 lg 6 kohaselt kohus teeb pärandi
hoiumeetmete rakendamise, muutmise ja lõpetamise kohta pärimisregistrisse kande.

Menetluskulud

TsMS § 172 lg 1 kohaselt kannab hagita menetluses menetluskulud isik, kelle huvides lahend
tehakse. kohaselt hagita menetluses pärandi hoiumeetmete rakendamisest tekkivate kulude eest
vastutavad pärijad vastavalt pärimisseaduse sätetele pärandikohustuste kohta (TsMS § 172 lg 4).

PärS § 142 lg 1 p 1 kohaselt tasutakse pärast inventuuri tegemist esimeses järjekorras pärandaja
matuse, tema perekonnaliikmete ülalpidamise, pärandvara valitsemise ning inventuuri tegemise
kulud. Pärandvara valitsemise kulud kaetakse pärandvara arvelt.



Tarmo Tina
Kohtunik
/allkirjastatud digitaalselt /
