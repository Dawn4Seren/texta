                        KOHTUOTSUS
                              EESTI VABARIIGI NIMEL

Kohus                             Tartu Maakohus

Otsuse kuulutamise aeg ja koht    6. juuli 2016.a, Võru kohtumaja

Kriminaalasja nr                  1-16-3916 (16286000110)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Aleksander Vesperi süüdistuses KarS § 424 järgi
                                  kokkuleppemenetluses

Prokurör                          M. J.

Süüdistatav                       Aleksander Vesper, isikukood: xxxxxxxxxxx, Eesti
                                  Vabariigi kodanik; emakeel: eesti keel; elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxxxxxx-x; põhiharidus; ei tööta, xxxxxxxxx
                                  (xxxxxxxxxxxxxx%); kriminaalkorras karistatud Harju
                                  Maakohtu 03.09.2015.a otsusega KarS § 424 järgi lõpliku
                                  karistusega 3 kuud ja 27 päeva vangistust KarS § 73 alusel
                                  tingimisi 1-aastase katseajaga. Tõkend – ei ole
                                  kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Aleksander Vesper KarS § 424 järgi ning karistuseks mõista 1 (üks)
    aasta ja 8 (kaheksa) kuud vangistust.

    KarS § 68 lg 1 alusel arvestada Aleksander Vesperi eelvangistuses viibitud aeg
    31.03.2016.a – 01.04.2016.a, so 2 (kaks) päeva karistusaja hulka ning lugeda
    Aleksander Vesperi kandmata karistuseks 1 (üks) aasta 7 (seitse) kuud ja 28
    (kakskümmend kaheksa) päeva vangistust.

    KarS § 65 lg 2 alusel suurendada Aleksander Vesperile mõistetud karistust Harju
    Maakohtu 03.09.2015.a otsusega nr 1-15-7105 mõistetud karistuse ärakandmata osa,
    so 3 (kolme) kuu ja 27 (kahekümne seitsme) päeva vangistuse võrra ning mõista
   Aleksander Vesperile liitkaristuseks kohtuotsuste kogumis 1 (üks) aasta 11 (üksteist)
   kuud ja 25 (kakskümmend viis) päeva vangistust.

   KarS § 74 lg 5 ja KarS § 69 alusel asendada 1 (üks) aasta 11 (üksteist) kuud ja 25
   (kakskümmend viis) päeva vangistust 715 (seitsmesaja viieteistkümne) tunni
   üldkasuliku tööga, mis tuleb Aleksander Vesperil ära teha 2 (kahe) aasta jooksul
   arvates kohtuotsuse jõustumisest.

   KarS § 69 lg 4 alusel on Aleksander Vesper kohustatud üldkasuliku töö tegemisel
   järgima KarS §-s 75 sätestatud kontrollnõudeid ja kohustusi:

    -   elama           kohtu          määratud         alalises       elukohas         -
        xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx-x;
    -   ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    -   alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    -   saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    -   saama kriminaalhooldusametnikult eelneva loa elu-, töö- või õppimiskoha
        muutmiseks;
    -   saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

  Üldkasuliku    töö    tegemise     ajaks            määrata        Aleksander       Vesper
  kriminaalhooldusametniku järelevalve alla.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Aleksander
Vesperilt välja menetluskulu järgmiselt:

           sundraha 645 eurot;
           kaitsjatasu 102 eurot.

KrMS § 180 lg 3, § 313 lg 1 p 7, 12 alusel määrata, et Aleksander Vesperil on õigus
tasumisele kuuluv menetluskulu kokku 747 (seitsesada nelikümmend seitse) eurot tasuda
vabatahtlikult 12-ne kuu jooksul alates kohtuotsuse jõustumisest, tasudes igakuiselt
vähemalt 62,25 eurot kuni menetluskulu täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700049437 ning selgituse
“Aleksander Vesper, otsus nr 1-16-3916, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.



                                            2 (4)
Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Aleksander Vesperit süüdistatakse selles, et tema 31.märtsil 2016a. kella 18:20 ajal juhtis
Võru      maakonnas      Võru     vallas     xxxx-xxxxxx        5.kilomeetril  mootorsõidukit
xxxxxxxxxxxxxxxxxxxxxxxxxxxxxxxxxxxxxxxxxxxxx                   olles    alkoholijoobes   so
alkoholisisaldus A.Vesperi väljahingatavas õhus tõendusliku alkomeetriga mõõdetuna oli 1,30
mg/l (-/+ 0,12 mg/l) kohta. Antud teoga rikkus Aleksander Vesper Liiklusseaduse § 33 lg 11
p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani Aleksander Vesper toime KarS § 424 järgi kvalifitseeritava kuriteo –
mootorsõiduki juhtimise joobeseisundis.

Kokkuleppe sisu

Prokurör taotleb kohtus Aleksander Vesperi süüditunnistamist KarS § 424 järgi ja karistamist
1 aasta ja 8 kuulise vangistusega. KarS § 68 lg 1 alusel arvata eelvangistus 31.03.2016.a -
01.04.2016.a, so 2 päeva Aleksander Vesperil kantud karistusaja hulka. KarS § 65 lg 2 alusel
suurendades 1 aasta 7 kuu ja 28 päevast vangistuskaristust Harju Maakohtu 03.09.2015.a
kohtuotsuse järgi mõistetud karistuse ärakandmata osa, so 3 kuu ja 27 päeva vangistuse võrra,
mõista Aleksander Vesperi liitkaristuseks vangistus 1 aasta 11 kuud ja 25 päeva.

KarS § 74 lg 5; § 69 alusel asendada vangistus 715 tunni üldkasuliku tööga, mis tuleb
Aleksander Vesperil teostada 2 aasta jooksul alates käesoleva kohtuotsuse jõustumisest.
Määrata Aleksander Vesper üldkasuliku töö tegemise ajaks Tallinna Vangla
kriminaalhooldusosakonna poolt määratava kriminaalhooldusametniku järelevalve alla ning
kohustada täitma KarS § 75 lg 1 kontrollnõuded.

Süüdistatav on teadlik menetluskuludest (kokku 747 eurot) ja nende tasumisest ning soovib
menetluskulude tasumist ositi ühe aasta jooksul.

Kohtu seisukoht kokkuleppe osas



                                              3 (4)
Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Aleksander Vesper aru kokkuleppe sisust ja nõustus sellega. Kohtuistungil
kinnitas süüdistatav Aleksander Vesper, et kokkuleppe sõlmimine oli tema vaba tahe.
Süüdistatav nõustus nii toimepandud teo, selle kvalifikatsiooniga kui ka prokuröri poolt
taotletud karistusega. Süüdistatav kinnitas, et on teadlik menetluskulude tasumise kohustusest
ja nõustus menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Aleksander Vesperi süüdi
tunnistada KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Aleksander Vesperi menetluskuluks on määratud kaitsjale kohtueelses menetluses maksutud
tasu 102 eurot. Samuti on menetluskuluks süüdimõistva kohtuotsusega kaasnev sundraha,
milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

Aleksander Vesper on nõus vabatahtlikult menetluskulud tasuma ning taotles menetluskulude
tasumise ajatamist üheks aastaks. Kohus leiab, et kõigi menetluskulude hüvitamine korraga,
arvestades et süüdistatav on töövõimetusxxxxxxxxx, käib Aleksander Vesperile ilmselgelt üle
jõu.

Kohus on seisukohal, et arvestades Aleksander Vesperi varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 747 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik


                                            4 (4)
