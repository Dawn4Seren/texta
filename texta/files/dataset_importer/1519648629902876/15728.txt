                        KOHTUMÄÄRUS
 Kohus                                   Tartu Maakohus

 Määruse tegemise aeg ja koht            12. mail 2016. a Tartu kohtumajas
                                         kirjalikus menetluses

 Väärteoasja number                      4-16-2382

 Kohtukoosseis                           Kohtunik Peet Teidearu

 Väärteoasi                              Sissenõudja taotlus      süüdlasele   asenduskaristuse
                                         kohaldamiseks

 Avalduse esitaja                        Sissenõudja Politsei- ja      Piirivalveameti   Lõuna
                                         Prefektuur
                                         asukoht: Riia 132, Tartu

 Süüdlane                                Arno Hartman
                                         Ik: 35108112771; elukoht: XXXX


Juhindudes väärteomenetluse seadustiku (edaspidi VTMS) § 211 lg-st 3, kohus

                                         määras:

   1. Jätta rahuldamata sissenõudja taotlus Arno Hartmanile asenduskaristuse
      kohaldamiseks seoses rahatrahvi tasumisega.
   2. Määrus edastada sissenõudjale, kohtutäitur Oksana Kutšmei ja Arno Hartman

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja menetluse käik
Politsei- ja Piirivalveameti Lõuna Prefektuuri 28.11.2014 otsusega väärteoasjas nr
2780,14005102 karistati Arno Hartmani 80 € suuruse rahatrahviga.
Kuna Arno Hartman karistuseks määratud rahatrahvi ettenähtud tähtaja jooksul ära ei tasunud,
pöörati Lõuna Prefektuuri 28.11.2014 otsus rahatrahvi sissenõudes sundtäitmisele kohtutäituri
Oksana Kutšmei kaudu (täiteasi nr 084/2015/1156.


                                                                                            1
28.03.2016. a saabus Tartu Maakohtusse sissenõudja Politsei- ja Piirivalveameti Lõuna
Prefektuuri taotlus Arno Hartmanile asenduskaristuse kohaldamiseks, kuna trahvi sundtäitmine
on isiku varatuse tõttu võimatu.

26.04.2016. a teavitas sissenõudja Politsei- ja Piirivalveameti Lõuna Prefektuur maakohut
asjaolust, et Arno Hartman on temale karistuseks määratud rahatrahvi kogusummas 80 €
25.04.2016. a täielikult ära tasunud.

Kohtu seisukoht
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. Sama paragrahvi lõige 3 sätestab, et kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.

Kuna Arno Hartman on Politsei- ja Piirivalveameti Lõuna Prefektuuri Politsei- ja Piirivalveameti
Lõuna Prefektuuri 28.11.2014 otsusega väärteoasjas nr 2780,14005102 määratud 80 € suuruse
rahatrahvi enne asenduskaristuse kohaldamist täielikult tasunud, jätab kohus sissenõudja
taotluse VTMS § 211 lg 3 alusel rahuldamata.



Peet Teidearu
Kohtunik
/allkirjastatud digitaalselt/




                                                                                                 2
