                           KOHTUMÄÄRUS
Kohus                              Viru Maakohus

Määruse tegemise aeg ja koht       15. augustil 2016 Jõhvi kohtumajas

Väärteoasja number                 4-16-5865

Kohtunik                           Inna Kirsipuu, kirjalikus menetluses

Kohtuasi                           Politsei- ja Piirivalveameti Ida prefektuuri taotlus
                                   Mindaugas        Brazlauskasele       asenduskaristuse
                                   kohaldamiseks (väärteoasjas 2440,13,007001, täiteasi
                                   042/2014/475, rahatrahv summas 800 eurot)
Võlgnik                            Mindaugas Brazlauskas, isikukood 36410167014,
                                   kodakondsuseta, töökoht puudub, Rahvastikuregistri
                                   järgne elukoht puudub, viibimiskoht on teadmata
RESOLUTSIOON                       Juhindudes VTMS § 211 lg 3, kohus

MÄÄRAS

Jätta Politsei- ja Piirivalveameti Ida prefektuuri taotlus rahuldamata.

Määruse ärakiri edastada kohtutäitur Natalja Malahhovale ja Ida prefektuurile.

Edasikaebamise kord

Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Politsei- ja Piirivalveameti Ida prefektuuri korrakaitsebüroo Jõhvi politseijaoskonna
piirkondliku politseitöö teenistuse vanemväärteomenetleja Andres Visnapuu 29.10.2013
otsusega väärteoasjas nr 2440,13,007001 määrati Mindaugas Brazlauskasele liiklusseaduse §
201 lg 2 alusel karistuseks rahatrahv summas 800 eurot (s.o 200 trahviühikut). Otsus jõustus
25.11.2013.

Täitemenetlus nr 042/2014/475 on võlgniku Mindaugas Brazlauskase suhtes algatatud
06.02.2014. Kohtutäitur Natalja Malahhova andmetel ei ole võlgnik rahatrahvi täielikult
tasunud. Täimenetluse käigus on kontrollitud võlgniku vara olemasolu ning kohtutäiturile
teadaolevatel andmetel puudub võlgnikul vara, millele sissenõuet pöörata või ei ole


                                                                                       1 (3)
olemasoleva vara väärtus küllaldane katmaks vara realiseerimisega tekkivaid kulutusi.
Võlgnikule kuuluvad pangakontod on arestitud, kuid neil puuduvad piisavad rahalised
vahendid. Kohtutäituri teadaolevatel andmetel puudub võlgnikul sissetulek, millele oleks
võimalik sissenõuet pöörata. Kohtutäitur teavitas 01.08.2016 rahatrahvi täitmise võimatusest,
täitemenetluse seadustiku § 201 lõike 1 alusel palub otsustada tasumata rahatrahvi
asendamine arestiga.

Politsei- ja Piirivalveameti Ida prefektuur esitas 09.08.2016 Viru Maakohtu Jõhvi
kohtumajale taotluse Mindaugas Brazlauskasele väärteoasjas nr 2440,13,007001 määratud
rahatrahvi asendamiseks arestiga.

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 06.02.2014 täitemenetluse nr 042/2014/475 väärteoasjas nr
2440,13,007001. 01.08.2016 teavitas kohtutäitur eelnimetatud rahatrahvi täitmise
võimatusest. Käesolevaks ajaks ei ole võlgnik rahatrahvi tasunud. Seoses eeltooduga ja
juhindudes KarS § 72 ning täitemenetluse seadustiku § 201 lg 1 taotles kohtuväline menetleja
otsustada väärteoasjas nr 2440,13,007001 rahatrahvi summas 800 eurot asendamist arestiga
või üldkasulikku tööga.

Viru Maakohus saatis kohtukutse 23.08.2016 toimuvale kohtuistungile ilmumiseks aadressile
xxx (aadress tuvastatud kohtuinfosüsteemist Viru Maakohtu kriminaalasjas nr 1-15-9308).
Kohtukutset sellel aadressil võlgnikule kätte anda ei õnnestunud, kuna tegemist on maha
jäetud majaga, milles kedagi ei ela.


Kohtu seisukoht

Kohus, tutvunud käesoleva asja materjalidega, leiab, et Politsei- ja Piirivalveameti Ida
prefektuuri taotlus tuleb jätta rahuldamata.

Politsei- ja Piirivalveameti Ida prefektuuri korrakaitsebüroo Jõhvi politseijaoskonna
piirkondliku politseitöö teenistuse vanemväärteomenetleja Andres Visnapuu 29.10.2013
otsusega väärteoasjas nr 2440,13,007001 määrati Mindaugas Brazlauskasele liiklusseaduse §
201 lg 2 alusel karistuseks rahatrahv summas 800 eurot (s.o 200 trahviühikut). Otsus jõustus
25.11.2013 (tl 5-6).

VTMS § 211 lg 3 kohaselt kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Rahvastikuregistri järgi puudub isikul elukoht (tl 12-13).

Maksu- ja Tolliameti elektroonilise andmebaasi järgi puudub samuti isikul elukoht (tl 14).

Kinnipeetavate registri andmetel ei viibi isik kinnipidamisasutuses (tl 15).

Kohtuinfosüsteemist nähtub, et Viru Maakohtu menetluses on kriminaalasi nr 1-15-9308, kus
kohtule esitatud süüdistusaktist nähtub, et Mindaugas Brazlauskase elukohaks on xxx
Viru Maakohus saatis kohtukutse 23.08.2016 toimuvale kohtuistungile ilmumiseks aadressile
xxx. Kohtukutset sellel aadressil võlgnikule kätte anda ei õnnestunud, kuna tegemist on maha
jäetud majaga, milles kedagi ei ela. (tl 17)

                                                                                         2 (3)
Muid andmeid isiku kohta kohtul ei ole.

Tulenevalt VTMS § 211 lg 11 on asja sisuliseks arutamiseks menetlusaluse isiku osavõtt
kohtuistungist kohustuslik.

Tsiviilseadustiku Üldosa Seaduse § 14 lg 1 ja 2 kohaselt on isiku elukohaks koht, kus isik
alaliselt või peamiselt elab ning elukoht võib üheaegselt olla mitmes kohas. Seega isik ei pea
elama just nimelt rahvastikuregistrisse kantud aadressil ning rahvastikuregister ei kajasta isiku
reaalset viibimiskohta.

Kohus on seisukohal, et isik, kelle puhul ei ole tõsikindlalt võimalik veenduda tema püsiva
elukoha olemasolus Eesti Vabariigis ja seega tema elukohta kindlaks teha, tuleb järeldada, et
see isik ei ole kohtule kättesaadav. Viru Maakohtule on Mindaugas Brazlauskase asukoht kuni
käesoleva ajani teadmata. Ilma tema osavõtuta aga ei ole rahatrahvi asendamise sisuline
arutamine võimalik. Muid andmeid kohtule teada ei ole.
Samuti tuletab kohus kohtuvälisele menetlejale meelde, et taotluse esitajal lasub kohustus
isikud kohtuistungile toimetada või selgitada välja nende asu- ja/või elukoht. Kohus ei tegele
inimeste otsimisega ja saadab kutseid vaid aadressitele, mille puhul võib järeldada, et tegemist
on isiku viibimiskohaga.


/allkirjastatud digitaalselt/

Inna Kirsipuu
kohtunik




                                                                                            3 (3)
