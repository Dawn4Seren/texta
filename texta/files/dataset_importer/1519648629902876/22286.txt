                              TARTU HALDUSKOHUS
                                 Tartu Kohtumaja
                        KOHTUMÄÄRUS
Kohtuasja number            3-15-1069
Määruse kuupäev ja koht 2. märts 2016, Tartu
Kohtunik                    Roby Koik
Kohtuasi                    Häädemeeste valla kaebus Haridus- ja Teadusministeeriumi vastu
                            erakooliseaduse § 222 alusel tehtud kulutuste tasumiseks
                            kohustamiseks summas 12 816 eurot või alternatiivselt tekkinud
                            kahju hüvitamiseks samas summas
Menetlusosalised            Kaebaja – Häädemeeste vald
                            Vastustaja – Haridus- ja Teadusministeerium
Resolutsioon
1. Kinnitada alljärgnev Häädemeeste valla ning Haridus- ja Teadusministeeriumi
   vaheline kompromiss:
1.1. Haridus- ja Teadusministeerium hüvitab Häädemeeste vallale punktis 1.2. kirjeldatud
põhimõtete alusel eraüldhariduskoolide tegevuskulude katmises osalemisel aastatel 2011–
2014 kantud kulud summas 12 816 (kaksteist tuhat kaheksasada kuusteist) eurot lähtudes
Riigikohtu lahendist haldusasjas nr 3-3-1-41-15.
1.2. Põhisumma tasumine:
1) kulud hüvitatakse kuni Vabariigi Valitsuse kehtestatud õppekoha tegevuskulu
piirmääras ühe kuu kohta vastaval aastal ja kohalike omavalitsuste tasutud arvete alusel
(aluseks on erakoolidele tehtud väljamakseid tõendavad dokumendid või
koondväljavõtted tehtud väljamaksetest, mille alusel on võimalik tõendada, et
väljamaksed erakoolidele on tehtud);
2) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes
nimetatud hariduslike erivajadustega õpilaste puhul Vabariigi Valitsuse kehtestatud
õppekoha tegevuskulu piirmäärast ühe kuu kohta, vaid kulud hüvitatakse kohalike
omavalitsuste tasutud arvete alusel (s.t kulud hüvitatakse tegelikult tehtud kulude alusel,
sealhulgas Vabariigi Valitsuse kehtestatud piirmäära ületavas osas);
3) eraõigusliku juriidilise isiku, mille üheks asutajaks, osanikuks, aktsionäriks või
liikmeks on kohalik omavalitsus, peetava erakooli kulusid alates 01.09.2013 ei hüvitata
(siis jõustus erakooliseaduse § 1 lõige 22, mille kohaselt kohaliku omavalitsuse loodud era-
kooli rahastatakse samadel alustel munitsipaalkooliga, s.t et ka tegevuskulude katmises
osalemisel käsitletakse kohaliku omavalitsuse loodud erakooli munitsipaalkoolina);
4) kulud hüvitatakse kohalikule omavalitsusele ühekorraga 90 päeva jooksul alates
kompromissi kinnitava määruse jõustumisest haldusasjas nr 3-15-1069.
1.3. Viivitusintressi tasumine: kompromissi korral viiviseid ei maksta.
1.4. Menetluskulude jagamine: Haridus- ja Teadusministeerium hüvitab Häädemeeste
vallale pool asjas tasutud riigilõivust, s.o 192,24 (ükssada üheksakümmend kaks eurot ja
 kakskümmend neli senti) eurot, 14 päeva jooksul arvates kompromissi kinnitava määruse
 jõustumisest haldusasjas nr 3-15-1069. Ülejäänud riigilõiv tagastatakse kaebajale
 vastavalt seadusele. Muud menetluskulud jäävad menetlusosaliste endi kanda.
 2. Lõpetada menetlus haldusasjas 3-15-1069.
 3. Tagastada Häädemeeste vallale pool asjas tasutud riigilõivust, s.o 192,24 (ükssada
    üheksakümmend kaks eurot ja kakskümmend neli senti) eurot arveldusarvele nr
    EE672200001120086893 Swedbank AS-is.
 Edasikaebamise kord
 Kohtumäärusele võib esitada määruskaebuse Tartu Ringkonnakohtule Tartu Halduskohtu
 kaudu 15 päeva jooksul arvates määruse kättesaamisest.

Asjaolud
1. Häädemeeste vald esitas 24.04.2015 Tartu Halduskohtule kaebuse Haridus- ja
Teadusministeeriumi vastu aastatel 2011-2014 erakooliseaduse (edaspidi ka EraKS) § 222
alusel tehtud kulutuste tasumiseks kohustamiseks summas 12 816 eurot või alternatiivselt
tekkinud kahju hüvitamiseks samas summas. Kui vastustaja kohustamiseks või tekkinud kahju
hüvitamiseks tuleb kohtu hinnangul vaidlustada vastustaja 26.03.2015 kiri, milles keelduti
kaebajale erakoolide tegevuskulude katteks raha eraldamisest, siis soovib kaebaja vastustaja
kirja tühistamist.
2. Riigikohtu halduskolleegiumi 12.01.2016 otsusega asjas nr 3-3-1-41-15 kohustati Haridus-
ja Teadusministeeriumi tasuma Tallinna linnale ajavahemikul 01.01.2013 kuni 17.11.2014
EraKS § 222 rakendamisel kantud kulud 618 720 eurot. Ühtlasi jäeti muutmata Tartu
Ringkonnakohtu otsus haldusasjas nr 3-13-1329 selles osas, millega jäeti läbi vaatamata
viivitusintressi väljamõistmise nõue ning kohustati Haridus- ja Teadusministeeriumi tasuma
Tallinna linnale ajavahemikul 01.09.2011 kuni 31.12.2012 EraKS § 222 rakendamisest
tulenevad kulud 1 375 879,93 eurot.
3. Tartu Halduskohus tegi 03.02.2016            menetlusosalistele   ettepaneku    kompromissi
sõlmimiseks järgnevatel tingimustel:
1) Haridus- ja Teadusministeerium hüvitab Häädemeeste vallale punktis 2 kirjeldatud
põhimõtete alusel eraüldhariduskoolide tegevuskulude katmises osalemisel aastatel 2011–2014
kantud kulud summas 12 816 eurot lähtudes Riigikohtu lahendist haldusasjas nr 3-3-1-41-15.
2) Põhisumma tasumine:
a) kulud hüvitatakse kuni Vabariigi Valitsuse kehtestatud õppekoha tegevuskulu piirmääras ühe
kuu kohta vastaval aastal ja kohalike omavalitsuste tasutud arvete alusel (aluseks on
erakoolidele tehtud väljamakseid tõendavad dokumendid või koondväljavõtted tehtud
väljamaksetest, mille alusel on võimalik tõendada, et väljamaksed erakoolidele on tehtud);
b) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes nimetatud
hariduslike erivajadustega õpilaste puhul Vabariigi Valitsuse kehtestatud õppekoha
tegevuskulu piirmäärast ühe kuu kohta, vaid kulud hüvitatakse kohalike omavalitsuste tasutud
arvete alusel (s.t kulud hüvitatakse tegelikult tehtud kulude alusel, sealhulgas Vabariigi
Valitsuse kehtestatud piirmäära ületavas osas);
c) eraõigusliku juriidilise isiku, mille üheks asutajaks, osanikuks, aktsionäriks või liikmeks on
kohalik omavalitsus, peetava erakooli kulusid alates 01.09.2013 ei hüvitata (siis jõustus
erakooliseaduse § 1 lõige 22, mille kohaselt kohaliku omavalitsuse loodud erakooli rahastatakse
samadel alustel munitsipaalkooliga, s.t et ka tegevuskulude katmises osalemisel käsitletakse
kohaliku omavalitsuse loodud erakooli munitsipaalkoolina);


                                               2
d) kulud hüvitatakse kohalikule omavalitsusele ühekorraga 90 päeva jooksul alates
kompromissi kinnitava määruse jõustumisest haldusasjas nr 3-15-1069.
3) Viivitusintressi tasumine: kompromissi korral viiviseid ei maksta.
4) Menetluskulude jagamine: Haridus- ja Teadusministeerium hüvitab Häädemeeste vallale
pool asjas tasutud riigilõivust, s.o 192,24 eurot, 14 päeva jooksul arvates kompromissi kinnitava
määruse jõustumisest haldusasjas nr 3-15-1069. Ülejäänud riigilõiv tagastatakse kaebajale
vastavalt seadusele. Muud menetluskulud jäävad menetlusosaliste endi kanda.
4. Häädemeeste vald esitas kohtule 10.02.2016 seisukoha, milles nõustub kompromissi
sõlmimisega vastavalt kompromissi ettepanekule.
5. Haridus- ja Teadusministeerium esitas 15.02.2016 kohtule seisukoha, milles märgib, et on
kompromissi ettepanekuga nõus ning et tal puuduvad vastuväited hüvitamisele kuuluva summa
12 816 euro osas.
Kohtu seisukoht
6. Vastavalt halduskohtumenetluse seadustiku (edaspidi HKMS) § 154 lg-le 1 võivad pooled
kuni kaebuse kohta tehtud lõpliku lahendi jõustumiseni lõpetada menetluse kompromissiga.
Kui kompromiss piirab kolmanda isiku õigusi, peab kompromissiga nõustuma ka kolmas isik.
Kohus ei kinnita kompromissi, kui see on õigusvastane, riivab menetlusse kaasamata isiku
õigusi või kui kompromissi ei ole võimalik täita.
Kohus leiab, et puuduvad poolte sõlmitud kompromissi kinnitamist takistavad asjaolud.
Käesolevas asjas ei ole jõustunud kohtulahendit ning kompromissi on võimalik täita.
7. HKMS § 152 lg 1 p 3 kohaselt lõpetab kohus määrusega menetluse, kui kohus võtab vastu
kaebusest loobumise või kinnitab kompromissi. HKMS § 155 lg 4 kohaselt kohus võtab vastu
kaebusest loobumise ja kinnitab kompromissi määrusega, millega ta ühtlasi lõpetab asja
menetluse.
Eeltoodust tulenevalt kinnitab kohus poolte vahel sõlmitud kompromissi ja lõpetab haldusasja
nr 3-15-1069 menetluse.
8. Häädemeeste vald tasus kaebuse esitamisel riigilõivu 384,48 eurot (tl 37). HKMS § 104 lg
6 p-st 1 tulenevalt tagastatakse pool asjas tasutud riigilõivust, kui tasutud riigilõivu suurus
ületab 31,94 eurot ning kui pooled sõlmivad kompromissi. Seega kuulub kaebajale
tagastamisele riigilõiv 192,24 eurot.
9. Kohus selgitab, et vastavalt HKMS § 43 lg 1 p-le 2 ei ole menetluse lõpetamise korral samas
asjas halduskohtule kaebuse esitamine lubatud.


/allkirjastatud digitaalselt/

Roby Koik
kohtunik




                                               3
