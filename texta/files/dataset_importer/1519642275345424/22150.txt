                            KOHTUMÄÄRUS

Kohus                              Tallinna Ringkonnakohus

Kohtukoosseis                      Eesistuja Imbi Sidok-Toomsalu, liikmed Indrek Parrest,
                                   Meeli Kaur
Määruse tegemise aeg ja koht       03.03.2016, Tallinn

Tsiviilasja number                 2-15-4669

Tsiviilasi                         NM hagi OÜ Go Adventure vastu kahju hüvitamiseks


Vaidlustatud kohtulahend           Harju Maakohtu 16.10.2015 otsus

Kaebuse esitaja, kaebuse liik ja   NM apellatsioonkaebus, kaebuse hind 4579.99 eurot
tsiviilasja hind

Menetlusosalised ja nende          Apellant/hageja NM (isikukood      XXXXXXXXXXX),
esindajad                          esindaja v/adv Aleksei Ratnikov

                                   Vastustaja/kostja OÜ Go Adventure (reg/kood 11324349),
                                   esindaja Heiki Tulk

Kohtuistungi toimumise aeg         02.03.2016

Taotluse sisu                      Poolte taotlus kompromissi kinnitamiseks ja menetluse
                                   lõpetamiseks


RESOLUTSIOON
1. Tühistada Harju Maakohtu 16.10.2015 otsus ning kinnitada alljärgnev kompromiss:
1.1. Kostja tasub hagejale 1380 eurot 10 päeva jooksul, arvates käesoleva määruse
     jõustumisest, kandes summa üle NM arveldusarvele nr XXXXXXXXXXXXXXX;
1.2. Tasumisega viivitamise korral kohustub kostja tasuma hagejale viivist 0,15%
     viivitatud summalt iga viivitatud päeva eest;
1.3. Sellest tsiviilasjast tulenevalt ei ole pooltel teineteise vastu rohkem nõudeid.
2. Tsiviilasja nr 2-15-4669 menetlus lõpetada.
3. Tagastada apellatsioonkaebuse esitamisel 05.11.2015 tasutud riigilõivust ½, so 200
eurot, NM arveldusarvele nr XXXXXXXXXXXXXXXXXXXX.
Edasikaebamise kord
Määruse peale saab esitada määruskaebuse 2 kalendripäeva jooksul, arvates kohtumääruse kätte
toimetamisest. Määruskaebuse võib Riigikohtusse esitada üksnes vandeadvokaadi vahendusel
(tsiviilkohtumenetluse seadustiku (TsMS) § 218 lõige 3). Vastavalt TsMS § 187 lõikele 6 juhul,
kui määruskaebuse esitaja taotleb menetlusabi, peab ta seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist

Menetluse käik
  1. 25.03.2015 esitas hageja Harju Maakohtule hagi kostjalt pakettreisilepingu rikkumisega
      tekitatud varalise ja mittevaralise kahju välja mõistmiseks. Maakohus jättis 16.10.2015
      otsusega hagi rahuldamata. Hageja maakohtu otsusega ei nõustunud ja esitas 12.11.2015
      ringkonnakohtule apellatsioonkaebuse.

   2. 02.03.2016 kohtuistungil sõlmisid pooled ülaltoodud tingimustega kompromissilepingu.
      Sõlmitud kompromissi kohaselt soovivad menetlusosalised vaidluse lõpetada
      kompromissiga. Menetlusosalised paluvad kompromissi kinnitada ja tsiviilasja menetluse
      lõpetada. Pooled on teadlikud kompromissi kinnitamise tagajärgedest ja lühendavad
      edasikaebe tähtaega 2 päevani.

Ringkonnakohtu seisukoht
   3. Kolleegium, kuulanud pooled ära kohtuistungil, leiab, et kompromiss tuleb kinnitada.

   4. Tsiviilkohtumenetluse seadustiku (TsMS) § 430 lõike 1 kohaselt võivad pooled kuni hagi
      kohta tehtud lahendi jõustumiseni lõpetada menetluse kompromissiga. Kompromissi
      kinnitamist takistavad asjaolud TsMS § 430 lõike 3 tähenduses puuduvad.
      Apellatsioonimenetluses kompromissi kinnitamisel tühistab ringkonnakohus TsMS § 645
      lõike 1 kohaselt esimese astme kohtu otsuse ja lõpetab asja menetluse. Pooled on
      teadlikud TsMS §-des 430 ja 432 sätestatud kompromissi sõlmimise ja menetluse
      lõpetamise tagajärgedest.

   5. Vastavalt TsMS § 150 lg 2 punktile 1 tagastatakse pool tasutud riigilõivust, kui pooled
      sõlmivad kompromissi. Hageja tasus apellatsioonkaebuse esitamisel riigilõivu 400 eurot,
      millest tuleb talle tagastada 200 eurot.



       Indrek Parrest              Imbi Sidok-Toomsalu                  Meeli Kaur
      /allkirjastatud               /allkirjastatud                    /allkirjastatud
       digitaalselt/                 digitaalselt/                      digitaalselt/




                                                                                         2(2)
