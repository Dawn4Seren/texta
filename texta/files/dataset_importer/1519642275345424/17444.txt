                           KOHTUOTSUS
                               EESTI VABARIIGI NIMEL
                                    TAGASELJA



Kohus                          Pärnu Maakohus

Kohtunik                       Anne Randjärv

Otsuse teatavakstegemise       25.04.2016 Rapla kohtumaja kantselei kaudu
aeg ja koht

Tsiviilasja number             2-16-5360
Hagi ese                       Kahju hüvitamise nõue
Hagi hind                      16 802,24 eurot
Menetlusosalised               Hageja: AAS „BTA Baltic Insurance Company“ Eesti filiaal
                               11223507, asukoht: Tallinn, Lõõtsa 2b
                               Esindaja: Ülle Velling 46505080220
                               e-post: ulle.velling@bta-kindlustus.ee

                               Kostja: Jaan Treilmann xxxxxxxxxxx elukoht: xxxxxxxx xxxx,
                               xxxxxxxxxx xxxx, xxxx-xxxxxxxx, viibimiskoht: xxxxxxxx
                               xxxxxx


Istungi toimumise aeg          Kirjalikus menetluses

RESOLUTSIOON
Hagi rahuldada.

Välja mõista Jaan Treilmannilt (xxxxxxxxxxx) AAS „BTA Baltic Insurance Company“ Eesti
filiaali (11223507) kasuks 16 802 (kuusteist tuhat kaheksasada kaks) eurot ja 24 senti.

TsMS § 468 lg 1 p 2 järgi tunnistada käesolev kohtuotsus viivitamata täidetavaks.


Menetluskulude jaotus Menetluskulud kannab kostja, kellelt tuleb hageja kasuks välja mõista 700
(seitsesada) eurot.
                                             2



Edasikaebamise kord Jaan Treilmannil on õigus 30 päeva jooksul otsuse kättetoimetamisest
esitada kaja, s.o menetluse taastamise avaldus, kui kohtule vastamata jätmine oli tingitud mõjuvast
põhjusest. Kaja esitamisel tuleb tasuda kautsjon 200 eurot, milline menetluse taastamise korral
tagastatakse.


Kohtu seisukoht
17.10.2014 toimus liiklusõnnetus xxxxxx, kus sai kahjustada sõiduk Renault Master reg nr xxxxxxx
ja vigastada sõiduki juht. Liikluskahju tekitati kostja juhitud sõidukiga Opel Frontera reg nr
xxxxxx. 17.11.2014 pöördus xxxxx Liikluskindlustuse büroo hageja poole sõidukikahju ja
isikukahju hüvitamise taotlusega. Kostja tsiviilvastutus oli kindlustatud hageja poolt ning hageja
hüvitas LKindlS § 24 alusel Poola korrespondendile 16 802,24 eurot. Kuna kostjal puudus
liiklusõnnetuse toimumise hetkel kehtiv juhiluba, on hagejal kostja vastu tagasinõudeõigus LKindlS
§ 53 lg 2 p 3 alusel.

Kostjat kohustati kohtule kirjalikult vastama, mida kostja teinud ei ole. Seega võib hagis esitatud
faktilised väited lugeda tema poolt omaksvõetuks. Hagimaterjalid on kostjale kätte toimetatud
07.04.2016.

Kohus leiab, et hagi on õiguslikult põhjendatud ja antud asjas on otstarbekas teha
tagaseljaotsus TsMS § 407 lg 1 alusel.

TsMS § 162 lg 1 järgi kannab hagimenetluse kulud pool, kelle kahjuks otsus tehti, seega kannab
menetluskulud kostja. Hagi esitamisel on hageja tasunud riigilõivu 700 eurot, milline summa tuleb
kostjalt välja mõista. TsMS § 468 lg 1 p 2 järgi tuleb käesolev kohtuotsus tunnistada viivitamata
täidetavaks, s.o otsus on täidetav enne selle jõustumist.



(allkirjastatud digitaalselt)

Anne Randjärv
kohtunik
