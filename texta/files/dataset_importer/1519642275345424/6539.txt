                        KOHTUOTSUS
                              EESTI VABARIIGI NIMEL

Kohus                             Tartu Maakohus

Otsuse kuulutamise aeg ja koht    22. september 2016.a, Võru kohtumaja

Kriminaalasja nr                  1-16-6919 (16286000234)

Kohtunik                          Marju Persidskaja

Kohtuistungi sekretär             Liia Tigane

Kriminaalasi                      V. K. süüdistuses KarS § 424 järgi kokkuleppemenetluses

Prokurör                          Meelis Juursoo

Süüdistatav                       V. K. , isikukood: xxxxxxxxxxx, Eesti Vabariigi kodanik;
                                  emakeel:            eesti         keel;          elukoht:
                                  xxxxxxxxxxxxxxxxxxxxxxxxxxxxxxxxxx; põhiharidus;
                                  ei tööta, pensionär; kriminaalkorras karistamata. Tõkend
                                  – ei ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada V. K. KarS § 424 järgi ning karistuseks mõista 5 (viis) kuud
    vangistust.

    KarS § 68 lg 1 alusel arvestada V. K. eelvangistuses viibitud aeg 28.06.2016.a –
    29.06.2016.a, so 2 (kaks) päeva karistusaja hulka ning lugeda V. K. kandmata
    karistuseks 4 (neli) kuud ja 28 (kakskümmend kaheksa) päeva vangistust.

    KarS § 73 lg 1 ja 3 alusel jätta 4 (neli) kuud ja 28 (kakskümmend kaheksa) päeva
    vangistust V. K. suhtes tingimisi kohaldamata ja täielikult täitmisele pööramata, kui
    V. K. ei pane 1 (ühe) aasta pikkuse katseaja kestel toime uut tahtlikku kuritegu.

    KarS § 78 p 1 alusel hakkab katseaeg kulgema kohtuotsuse kuulutamisest.

    KarS § 50 lg 1 p 1 alusel võtta lisakaristusena V. K. ära mootorsõiduki juhtimise
    õigus 5 (viieks) kuuks.
   Lisakaristuse kandmise aeg hakkab kulgema alates kohtuotsuse jõustumisest. Juhul, kui
   kohtumenetluse pooled ei kasuta apellatsiooniõigust, jõustub kohtuotsus 8. oktoobril
   2016.a.

   Liiklusseaduse § 127 kohaselt on isik, kelle suhtes on jõustunud juhtimisõiguse
   äravõtmise otsus, kohustatud 5 (viie) tööpäeva jooksul otsuse jõustumisest arvates
   loovutama oma juhiloa Maanteeameti liiklusregistri büroosse.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista V. K. välja
menetluskulu järgmiselt:

           sundraha 645 eurot;
           kaitsjatasu 49,56 eurot.

KrMS § 180 lg 3, § 313 lg 1 p 7, 12 alusel määrata, et V. K. on õigus tasumisele kuuluv
menetluskulu kokku 694,56 (kuussada üheksakümmend neli eurot ja viiskümmend
kuus senti) eurot tasuda vabatahtlikult 12-ne kuu jooksul alates kohtuotsuse
jõustumisest, tasudes igakuiselt vähemalt 57,88 eurot kuni menetluskulu täieliku
tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700064263 ning selgituse
“V. K. , otsus nr 1-16-6919, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA


                                              2 (4)
Süüdistus

V. K. süüdistatakse selles, et tema 28.juunil 2016a. kella 20:00 ajal juhtis Võru linnas Kooli
tn 2 asuva kaupluse Maxima parklas mootorsõidukit Opel Omega registreerimismärgiga 473
TFO olles alkoholijoobes so alkoholisisaldus V.Kinsiveri välja-hingatavas õhus tõendusliku
alkomeetriga mõõdetuna oli 1,34 mg/l (-/+ 0,12 mg/l). Antud teoga rikkus V. K.
Liiklusseaduse § 33 lg 11 p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani V. K. toime KarS § 424 järgi kvalifitseeritava kuriteo - mootorsõiduki
juhtimise joobeseisundis.

Kokkuleppe sisu

Prokurör taotleb kohtus V. K. süüditunnistamist KarS § 424 järgi ja karistamist 5-kuulise
vangistusega. KarS § 68 lg 1 alusel arvata eelvangistus 28.06.2016.a - 29.06.2016.a, so 2 päeva
V. K. kantud karistusaja hulka. KarS § 73 alusel jätta 4 kuu ja 28 päevane vangistuskaristus
V. K. suhtes tingimisi kohaldamata ja seda ei pöörata täielikult täitmisele, kui V. K. ei pane
1-aastasel katseajal tahtlikult toime uut kuritegu.

KarS § 50 lg 1 alusel lisakaristusena võtta V. K. ära mootorsõiduki juhtimise õigus 5 kuuks.

Süüdistatav on teadlik menetluskuludest (kokku 694,56 eurot) ja nende tasumisest ning soovib
menetluskulude tasumist ositi ühe aasta jooksul.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav V. K. aru kokkuleppe sisust ja nõustus sellega. Kohtuistungil kinnitas süüdistatav
V. K. , et kokkuleppe sõlmimine oli tema vaba tahe. Süüdistatav nõustus nii toimepandud teo,
selle kvalifikatsiooniga kui ka prokuröri poolt taotletud karistusega. Süüdistatav kinnitas, et
on teadlik menetluskulude tasumise kohustusest ja nõustus menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse V. K. süüdi tunnistada KarS §
424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

V. K. menetluskuluks on määratud kaitsjale kohtueelses menetluses maksutud tasu 49,56
eurot. Samuti on menetluskuluks süüdimõistva kohtuotsusega kaasnev sundraha, milleks on



                                              3 (4)
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

KrMS § 180 lg 3 kohaselt arvestab kohus menetluskulusid määrates süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kohus võib määrata, et
kriminaalmenetluse kulud hüvitatakse ositi.

V. K. on nõus vabatahtlikult menetluskulud tasuma ning taotles menetluskulude tasumise
ajatamist. Kohus leiab, et kõigi menetluskulude hüvitamine korraga, arvestades süüdistatava
sissetulekut, käib V. K. ilmselgelt üle jõu.

Kohus on seisukohal, et arvestades V. K.                      varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 694,56 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                           4 (4)
