                                KOHTUMÄÄRUS

Kohus                                   Viru Maakohus
Toimiku number                          1-11-1775
Määruse tegemise aeg ja koht            16.09.2016 Jõhvi kohtumajas
Kohtunik                                Larissa Prokopenko
Kohtuistungi sekretär, tõlk             Piret Juuse, Olga Nõmmemees
                                        Viru Vangla Kriminaalhooldusosakonna Jõhvi esinduse
                                        28.06.2016 erakorraline ettekanne Leonid Sergejev´ile
Erakorraline ettekanne
                                        Tartu Maakohtu 23.02.2016 kohtumäärusega kandmata
                                        jäänud karistuse täitmisele pööramiseks
Süüdimõistetu                           Leonid Sergejev, isikukood 37506084236, xxx
                                        Malle Peterson
Kriminaalhooldusametnik
                                        06.07.2016, 29.08.2016, 16.09.2016
Kohtuistungi aeg

Tegi kindlaks:

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Leonid Sergejev rikub kohustust mitte omada ja
tarvitada narkootilisi või psühhotroopseid aineid.

Leonid Sergejev tunnistati süüdi Harju Maakohtu 22.02.2005 kohtuotsusega KarS § 331 järgi ning
karistati KarS § 65 lg 2 alusel liitkaristusega 13 aasta 2 päeva vangistusega alates 22.02.2005.
Tartu Maakohtu 23.02.2016 määrusega vabastati Leonid Sergejev karistuse kandmisest tingimisi
enne tähtaega käitumiskontrollile allutamisega kuni 23.02.2018. Katseajal pidi Leonid Sergejev
järgima kontrollnõudeid ja kohustusi vastavalt KarS § 75 lg 1 p 1-6, lg 2 p 2, 2¹, 4, 7, 8 sätestatule.

14.06.2016 kell 12:00 kontrollis Viru Vangla Jõhvi esinduse kriminaalhooldusametnik Karoliina
Sild, xxx, registreerimise käigus, hooldusaluse Leonid Sergejev´il narkojoovet. Kontrolli tulem
uriini kiirtestiga FYL RAPID TEST DIPSTICK (urine) REF: DFY-101 LOT:FYL16030001 (test
kehtiv kuni 2017-12) FYL (fentanüül) positiivne. Kell 12:33 kontrolliti uriini kiirtestiga 8 Panel
Urine Dryg Test Dip Card LOT: 20160312 (test kehtiv kuni 03.2018) teiste narkootiliste ainete
tarvitamist. Testi tulem positiivne AMP (amfetamiin) ja BZO (bensodiasepiin).
22.06.2016.a. kell 11:40 Viru Vangla Kriminaalhooldusosakonna Jõhvi esinduse nooremametnik
Janika Trei, Teabe- ja uurimisosakonna juhataja xxx Teabe- ja uurimisosakonna peaspetsialist Rxxx
Rxxx ja vanemvalvur-instruktor Axxxxxx kontrollisid hooldusalusel Leonid Sergejevil aadressil
xxx narkojoovet. Kontrolli käigus tuvastati Leonid Sergejevil PANEL URINE Drug TEST DIP
CARD (järgmise kontrollimise kuupäev 03/2018) abil narkojoove - AMP (amfetamiin).
14.06.2016.a. kontrollimise protokollis ja kirjalikus seletuses Leonid Sergejev ei tunnista
narkootilise aine tarvitamist. Seoses haigusega võttis hoopis ravimit Sudafeed ja muid
põletikuvastaseid ravimeid.
22.06.2016.a. protokolli selgituses kirjutas Leonid Sergejev, et nädala sees tarvitas ta amfetamiini
ühe doosi ulatuses.

Esmakohtumisel 14.03.2016.a. selgitati Leonid Sergejevile kriminaalhooldusaluse õiguseid ja
kohustusi, millest arusaamist ta kinnitas oma allkirjaga.
14.03.2016.a. võttis Leonid Sergejev end Töötukassas arvele, millega täitis kohtu poolt määratud
kohustuse.
Toetamaks paremat toimetulekut igapäevaelus alustati Leonid Sergejeviga sotsiaalprogramm xxx
alates 13.04.2016.a.
25.04.2016.a. teostati kodukülastus aadressile xxx, mis kuulub Leonid Sergejevi abikaasale, Vxxx
Jxxx. 11.05.2016.a. selgitas Leonid Sergejev registreerimisel, et tal on ebakõlad abikaasaga ning
esitas avalduse elukoha vahetuseks aadressile xxx. 20.05.2016.a. teostati kodukülastus aadressile
xxx, mille käigus tuvastati, et tegu on 2-toalise üürikorteriga. Antud korter kuulub NxxxCxxxv´ile
ning üürileping on sõlmitud 17.05.2016.a.
08.06.2016.a. Leonid Sergejev registreerimisele ei ilmunud. Samal kuupäeval, enne vastuvõtu aega
helistas ta kriminaalhooldusametnikule ja selgitas, et ei saa registreerimisele tulla, on haige ja tal on
kõrge palavik, läheb peale lõunat arsti vastuvõtule. Samal päeval s.o 08.06.2016.a. helistatud
Leonid Sergejevi abikaasale, Vxxx Jxxxe, kes selgitas, et ta ise sõitis esmaspäeval koos lapsega
külla sugulase juurde, Leonid Sergejev olevat jäänud koju (abikaasa korterisse), kuna enesetunne oli
Leonidil esmaspäeval halb. Abikaasa sõnul tuleb ta ise lapsega koju sama päeva õhtul, siis saab
ülevaate Leonid Sergejevi tervisest. Rääkides perearstist selgitas abikaasa, et Leonid Sergejevi
perearst asub ja võtab vastu Kxxx ( Axxx Mxxx). Lisaks sellele teostati 08.06.2016.a.
kodukülastused aadressile xxx. Leonid Segejevit ei õnnestunud kätte saada kummaltki aadressilt,
samuti ei saanud teda kätte helistades abikaasa korteris olevale telefonile (tel.xxx ega Leonid
Sergejevi mobiilinumbrilt xx).
Leonid Sergejev ilmus registreerimisele kutses toodud kuupäeval, 14.06.2016.a. Ta selgitas, et ei
ilmunud registreerimisele 08.06.2016.a., kuna oli haige. Arsti poole ei pöördunud, kiirabi välja ei
kutsunud. Leonid Sergejevi sõnul viibis ta 08.06.2016.a. abikaasa korteris, magas, ei kuulnud
midagi. Registreerimise käigus teostatud narkokontrolli tulemusena tuvastati Leonid Sergejevil
14.06.2016.a.sülje kiirtestiga fentanüüli, amfetamiini ja benzodiszepiinide tarvitamine. Leonid
Sergejev eitas narkootiliste ainete tarvitamist. Kohale oli kutsutud politsei.
22.06.2016.a. teostatud narkojoobe kontrolli käigus tuvastati Leonid Sergejevil amfetamiini
tarvitamine tema elukohas xxx

Leonid Sergejev on korduvalt rikkunud katseaja tingimusi omades ja tarvitades narkootilisi aineid,
millega on näidanud, et ei teinud enda jaoks kohtu poolt antud võimalusest, mil ta vabastati
tingimisi enne tähtaega, vastavasisulisi järeldusi.
Ettepaneku tegemisel on lähtutud samuti asjaolust, et narkootiliste ainete tarvitamisega võib Leonid
Sergejev ohtu seada nii enda elu kui oma alaealise lapse ja abikaasa turvalisuse.

KrMS § 427 lg 2 kohaselt, vangistuse tingimisi kohaldamata jätmise tühistamise ja süüdimõistetu
saatmise karistusseadustiku § 74 lõike 4, 5 või 6, § 76 lõike 7 või 8 või § 77 lõike 4 kohaselt
kohtuotsusega mõistetud karistust kandma otsustab süüdimõistetu elukoha järgse maakohtu
täitmiskohtunik oma määrusega.

KarS § 76 lg 7 kohaselt, kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult hoiatada
või kohus määrata täiendavaid kohustusi vastavalt KrMS § 75 lõikes 2 sätestatule, pikendada
käitumiskontrolli aega kuni katseaja lõpuni või pöörata kandmata jäänud karistuse osa täitmisele.
Leonid Sergejev selgitas kohtus, et on nõus rikkumistega, kuid palub jätta karistuse täitmisele
pööramata.

Kriminaalhooldusametnik jäi oma taotluse juurde ning palus karistus pöörata täitmisele.
Kriminaalhooldusametnik esitas kohtule dokumendid, mis näitavad, et peale erakorralise ettekande
esitamist, rikkus jälle süüdimõistetu kontrollnõudeid ja kohustusi.

Tutvunud toimikuga, ära kuulanud süüdimõistetu, leiab kohtunik, et kriminaalhooldusametniku
taotlus on põhjendatud ja kuulub rahuldamisele.

Asja materjalidest nähtub, et Leonid Sergejevi vangistusest tingimisi enne tähtaega vabastamine ei
ole täitnud eesmärki. Tema käitumist katseajal ei saa hinnata kontrollnõuete täitmisesse suhtumist
positiivselt. Ta rikkus Tartu Maakohtu 23.02.2018 määrusega määratud kohustust mitte omada ja
tarvitada narkootilisi või psühhotroopseid aineid, rikkudes seega karistuse kandmisest vabastamise
tingimusi. Kriminaalhooldusalune rikkus kriminaalhoolduse nõudeid korduvalt – tarvitas
narkootilisi ja psühhotroopseid aineid.

Kohtunik peab vajalikuks märkida, et kui süüdimõistetu näitab oma käitumisega, et ta ei suuda
kehtestatud reeglitele alluda, on kriminaalhooldus ebamõistlik ja isik tuleb saata kandma talle
määratud karistust.

Maakohus on arvamusel, et käesoleval juhul on põhjendatud kriminaalhooldusametniku ettekanne,
milles kriminaalhooldusametnik taotleb karistuse täitmisele pööramist. Kuna isik ei ole suutnud
alluda käitumiskontrolli nõuetele ka pärast vangistusest tingimisi enne tähtaega vabastamist, on
kriminaalhooldus tema suhtes ebaõnnetunud. Kriminaalhooldusametnik ja kohus on andnud isikule
võimaluse oma käitumise korrigeerimiseks, mis kahetsusväärselt ei ole aga õnnestunud.

Leonid Sergejev võttis end töötuna arvele 14.03.2016, osaleb sotsiaalprogrammi xxx, seega on need
kohtupoolsed kohustused ta korrektselt täitnud.
Ta vabanes tingimisi enne tähtaega 10.03.2016, seega oli ta alates 22.02.2015 ära kandnud 11 aastat
18 päeva vangistust. 13 aasta ja 2 päeva vangistusest on jäänud kandmata 1 aasta 11 kuud 14 päeva
vangistust.

KarS § 76 lg 7 alusel tuleb täitmisele pöörata Leonid Sergejev´ile mõistetud ärakandmata
karistus- vangistus 1 aasta 11 kuud 14 päeva.

Juhindudes KarS § 76 lg 7, KrMS § 427 kohtunik

M ä ä r a s:

Kriminaalhooldusametniku Tiiu Terentjeva taotlus Leonid Sergejev´ile Tartu Maakohtu
23.02.2016 kohtumäärusega kandmata jäänud karistuse täitmisele pööramiseks rahuldada,
pöörata karistuse ärakandmata osa, 1 aasta 11 kuud 14 päeva, täitmisele, saata süüdimõistetu
karistust kandma.

Karistuse klandmise algus – kinnipidamise aeg 14.09.2016.



Määrus saata Viru Vangla kriminaalhooldusosakonda teadmiseks.
Määruse peale saab esitada määruskaebuse Tartu Ringkonnakohtule Viru Maakohtu kaudu 15
päeva jooksul alates sellest teada saamisest.


/allkirjastatud digitaalselt/
Kohtunik
Larissa Prokopenko
