                     KOHTUMÄÄRUS

Kohus                            Tartu Ringkonnakohus

Kohtukoosseis                    Üllar Roostoja, Kai Kullerkupp, Andra Pärsimägi

Määruse tegemise aeg ja koht     29. september, Tartu

Tsiviilasja number               2-10-56368

Tsiviilasi                       N.L. hagi Jeld-Wen Eesti AS-i vastu kutsehaigusest tuleneva
                                 kahju hüvitamiseks
Vaidlustatud kohtulahend         Viru Maakohtu 30. detsembri 2015. a otsus

Menetlusosalised ja nende        Apellant: Jeld-Wen Eesti AS, esindaja vandeadvokaadi abi
esindajad                        Kristiina Urb
                                 Vastustaja: N.L., esindaja Lembit Auväärt


RESOLUTSIOON
   1. Tühistada Viru Maakohtu 30. detsembri 2015 otsus tsiviilasjas nr 2-10-56368.
   2. Lõpetada tsiviilasja nr 2-10-56368 menetlus ning kinnitada N.L. ja JELD-WEN
      Eesti AS vaheline kompromiss järgmises sõnastuses:
   2.1. Pooled on kokku leppinud, et JELD-WEN Eesti AS maksab N.L.le ühekordse
        hüvitise netosummas 4 000 eurot. JELD-WEN Eesti AS võtab endale kohustuse
        tasuda vastavalt summalt mis tahes riiklikud maksud;
   2.2.N.L. kinnitab, et ei nõua JELD-WEN Eesti AS-lt käesoleval ajal ega tulevikus mis
        tahes muid hüvitisi, seal hulgas ei nõua N.L. JELD-WEN Eesti AS-lt igakuist
        hüvitist.
   2.3.Pooled on kokku leppinud, et JELD-WEN Eesti AS tsiviilasja nr 2-10-56368
        menetluskulud jäävad tema enda kanda ning JELD-WEN Eesti AS tasub N.L.le
        tsiviilasja nr 2-10-56368 menetluskulude katteks 2 000 eurot.
    2.4 Pooled kinnitavad, et käesoleva kompromissi kinnitamise järgselt ei ole neil
        teineteise suhtes käesolevas kompromissis nimetamata nõudeid ega pretensioone.
    2.5 Pooled on kokku leppinud, et JELD-WEN Eesti AS tasub käesoleva
        kompromisslepingu punktides 2.1 ja 2.3 nimetatud summad, s.o kokku 6 000
        eurot 10 päeva jooksul alates kompromissi kinnitava määruse jõustumist N.L.
        arveldusarvele nr XXXXXXXXXXX.

 Edasikaebamise kord
 Määruse peale ei saa edasi kaevata.

ASJAOLUD JA MENETLUSOSALISTE TAOTLUS

1. Tartu Ringkonnakohtu menetluses on JELD-WEN Eesti AS apellatsioonkaebus Viru
Maakohtu 30. detsembri 2015. a otsuse peale.

2. 26. septembril 2016 esitasid N.L. ja JELD-WEN Eesti AS ringkonnakohtule
kompromisslepingu. Pooled leppisid kokku:
1) JELD-WEN Eesti AS maksab N.L.le ühekordse hüvitise netosummas 4 000 eurot. JELD-
WEN Eesti AS võtab endale kohustuse tasuda vastavalt summalt mis tahes riiklikud maksud;
2) N.L. kinnitab, et ei nõua JELD-WEN Eesti AS-lt käesoleval ajal ega tulevikus mis tahes
muid hüvitisi, sh ei nõua N.L. JELD-WEN Eesti AS-lt igakuist hüvitist;
3) Pooled on kokku leppinud, et JELD-WEN Eesti AS tsiviilasja nr 2-10-56368
menetluskulud jäävad tema enda kanda ning JELD-WEN Eesti AS tasub N.L.le tsiviilasja nr
2-10-56368 menetluskulude katteks 2 000 eurot;
4) Pooled kinnitavad, et käesoleva kompromissi kinnitamise järgselt ei ole neil teineteise
suhtes käesolevas kompromissis nimetamata nõudeid ega pretensioone;
5) JELD-WEN Eesti AS tasub käesoleva kompromisslepingu punktides 2.1 ja 2.3 nimetatud
summad, s.o kokku 6 000 eurot 10 päeva jooksul alates kompromissi kinnitava määruse
jõustumisest N.L. arveldusarvele nr XXXXXXXXXXXXXX.
Pooled leppisid veel kokku, et loobuvad kompromissi kinnitava määruse peale määruskaebuse
esitamise õigusest.
Kompromisslepingu järgi on pooled teadlikud TsMS §-s 432 tsiviilasja kompromissiga
lõpetamise õiguslikest tagajärgedest, sh tsiviilasja menetluse lõpetamise õiguslikest
tagajärgedest.

RINGKONNAKOHTU SEISUKOHT

3. Ringkonnakohus leiab, et poolte vahel sõlmitud kompromiss tuleb kinnitada TsMS § 430
lg 1 järgi. Käesolev kompromiss ei ole vastuolus heade kommetega, seadusega ega riku olulist
avalikku huvi ning seda on võimalik täita. Seega puuduvad TsMS § 430 lg 3 järgi alused
kompromissi kinnitamisest keeldumiseks.
4. Ringkonnakohus tühistab TsMS § 431 lg 1 ja 2 alusel Viru Maakohtu 30. detsembri 2015
kohtuotsuse tsiviilasjas nr 2-10-56368 ning lõpetab menetluse tsiviilasjas
nr 2-10-56368. Pooled on kooskõlas TsMS § 661 lg-ga 4 määruskaebuse esitamise õiguse
välistanud, seetõttu ei saa käesoleva määruse peale edasi kaevata.


  Üllar Roostoja                 Kai Kullerkupp                  Andra Pärsimägi
 /digitaalselt allkirjastatud/   /digitaalselt allkirjastatud/   /digitaalselt allkirjastatud/




                                                2
3
