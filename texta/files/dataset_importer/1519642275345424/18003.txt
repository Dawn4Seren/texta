                         KOHTUOTSUS
                              EESTI VABARIIGI NIMEL
                                    Tagaseljaotsus

Kohus                              Pärnu Maakohus
Kohtunik                           Ruth Sild
Otsuse tegemise aeg ja koht        19. aprill 2016. a Haapsalu kohtumaja
Tsiviilasja number                 2-15-123311
Tsiviilasi                         Osaühing Aktiva Finants hagi Siim Freiberg'i vastu
                                   telekommunikatsiooniteenuste võlgnevuse nõudes
Tsiviilasja hind                   426,46 eurot
Menetlusosalised ja nende          Hageja Osaühing Aktiva Finants, registrikood 10746479,
esindajad                          asukoht A. Weizenbergi 20, 10150 Tallinn, e-post
                                   inkasso@julianus.ee
                                   Hageja lepinguline esindaja Kadri Timuska, OÜ Julianuse
                                   Õigusbüroo,        registrikood      11930038,       asukoht
                                   A. Weizenbergi 20, 10150 Tallinn, e-post jurist@julianus.ee
                                   Kostja Siim Freiberg, isikukood *, registrijärgne elukoht *,
                                   e-post *, tegelik elu- või viibimiskoht *
Menetluse staatus                  Kirjalik menetlus
RESOLUTSIOON
 1. Rahuldada hagi tagaseljaotsusega.
 2. Välja mõista kostjalt Siim Freiberg Tele2 Eesti AS ja Siim Freiberg'i vahel 11.05.2014. a
     sõlmitud liitumislepingu nr * alusel (nõue loovutatud Tele2 Eesti AS-i poolt OÜ-le Aktiva
     Finants 28.05.2015. a) hageja Osaühing Aktiva Finants kasuks:
    2.1. võlgnevus summas 213,23 (kakssada kolmteist eurot 23 senti) eurot ja sissenõutavaks
         muutunud viivis seisuga 29.10.2015. a summas 119,94 (ükssada üheksateist eurot 94
         senti) eurot;
    2.2. viivis võlgnevuselt (213,23 eurot) lepingujärgses määras, s.o 0,15% päevas alates
         30.10.2015. a kuni rahalise kohustuse täieliku täitmiseni, kuid mitte rohkem kui
         93,29 eurot.
 3. Tunnistada otsus tagatiseta viivitamata täidetavaks.
 4. Toimetada kostjale Siim Freiberg TsMS § 317 lg 1 p 1 ja lg 3 alusel käesolev kohtuotsus
     kätte kohtuotsuse resolutiivosa avaldamisega väljaandes Ametlikud Teadaanded ja


                                                                                          1
    lugeda kohtuotsus kostjale avalikult kättetoimetatuks 15 päeva möödumisel väljavõtte
    väljaandes Ametlikud Teadaanded ilmumise päevast.
 5. Edastada otsus hagejale ja kostja teadaolevale e-posti aadressile.

Menetluskulude jaotus ja rahalise suuruse kindlaksmääramine
1. Jätta hageja Osaühing Aktiva Finants menetluskulud kostja Siim Freiberg'i kanda.
2. Välja mõista kostjalt Siim Freiberg hageja Osaühing Aktiva Finants kasuks hageja
menetluskulud summas 266,17 (kakssada kuuskümmend kuus eurot 17 senti) eurot, s.o
maksekäsu kiirmenetluse avalduse esitamisel tasutud riigilõiv summas 45 eurot, hagiavalduse
esitamisel tasutud täiendav riigilõiv summas 55 eurot ning hageja õigusabikulud summas 166,17
eurot.
3. Menetluskuludelt tuleb kostjal Siim Freiberg'i tasuda hagejale Osaühing Aktiva
Finants menetluskulude suurust kindlakstegeva lahendi jõustumisest alates kuni täitmiseni
viivist võlaõigusseaduse § 113 lõikes 1 ettenähtud ulatuses s.o Euroopa Keskpanga
põhirefinantseerimisoperatsioonidele kohaldatav viimane intressimäär enne iga aasta 1. jaanuari
ja 1. juulit, millele lisandub kaheksa protsenti aastas.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega
kirjalikus menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kajale tuleb lisada kõik asja ettevalmistamise lõpuleviimiseks vajalik koos
dokumentide ja nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).




                                                                                              2
1. Kirjeldav ja põhjendav osa
1.1. 29.10.2015. a esitas Osaühing Aktiva Finants Pärnu Maakohtule maksekäsu
kiirmenetluse avalduse võlgnikult 378,20 euro saamiseks. Kohus tegi 10.11.2015. a võlgnikule
makseettepaneku, mida ei õnnestunud mõistliku aja jooksul kätte toimetada. 06.01.2016. a
määrusega lõpetas kohus käesolevas asjas maksekäsu kiirmenetluse ja määras, et asja
menetlemist jätkatakse hagimenetluses Harju Maakohtus. Harju Maakohus edastas tsiviilasja
kohtualluvuse järgi lahendamiseks Pärnu Maakohtu Haapsalu kohtumajale Kärdlas
1.2. 01.02.2016. a esitas hageja Osaühing Aktiva Finants kohtule hagiavalduse kostja Siim
Freiberg'i vastu võlgnevuse 213,23 euro (sh võlgnevuse sissenõudmise kulu summas 44,79 eurot
ja leppetrahv 83,33 eurot), 29.10.2015. a seisuga sissenõutavaks muutunud lepingujärgse viivise
119,94 euro ja viivise nõudes alates 30.10.2015 põhinõudelt (213,23 eurot) kuni põhinõude
kohase tasumiseni lepingujärgses määras, s.o 0,15% päevas, kuid mitte rohkem kui 93,29 eurot.
Nõude aluseks on Tele2 Eesti Aktsiaseltsi ja Siim Freiberg'i vahel 11.05.2014. a sõlmitud
liitumisleping nr *. Tele2 Eesti Aktsiaselts loovutas 28.05.2015. a nõude kostja vastu
põhisummas 213,23 eurot Osaühingule Aktiva Finants koos õigusega nõuda kõrvalnõudeid.
Lisaks palub hageja kostjalt hageja kasuks välja mõista menetluskulud, s.o maksekäsu
kiirmenetluses tasutud riigilõiv 45 eurot, hagiavalduse esitamisel tasutud täiendav riigilõiv 55
eurot, õigusabikulud summas 166,17 eurot ja viivis menetluskuludelt alates kohtulahendi
jõustumisest kuni täitmiseni VÕS § 113 lg 1 sätestatud määras. Hageja palub lahendada asi
tagaseljaotsusega, kui kostja ei vasta hagile kohtu määratud tähtajaks.
1.3. Käesolevas tsiviilasjas ei ole kohtul õnnestunud kostjale Siim Freiberg hagimaterjale
kätte toimetada isiklikult allkirja vastu üleandmisega, kuna kohtule ei ole teada kostja elu- või
viibimiskoha andmed. Maksekäsu kiirmenetluses on võlgnikule Siim Freiberg makseettepanekut
üritatud kätte toimetada järgmistel aadressidel: 10.11.2015 aadressil * - tagastatud (muu põhjus);
25.11.2015 aadressil * - tagastatud hoiutähtaja möödumisel; 13.11.2015 teavitus e-posti
aadressidel * – aadress kehtetu, * – puudub vastus. Korteriomanik kinnitas, et võlgnik ei ela
aadressil *. Vastuseks Pärnu MK maksekäsuosakonna järelepärimisele on Politsei- ja
Piirivalveameti Lääne prefektuur vastanud 24.11.2015, et suheldes lähedastega selgus, et Siim
Freiberg nendega ei suhtle, enda elukoha aadressi ega sidevahendi kontakti ei ole avaldanud.
Viimane suhtlus toimus lähedastega aastavahetusel 2015 meili teel aadressilt *. Sellise kontakti
on isik andnud varasemalt politseile enda poolt kasutatava aadressina. Kärdla politseijaoskonnal
puuduvad täpsemad andmed Siim Freiberg'i asukoha ja kasutatavate sidevahendite kohta. Pärnu
Maakohus on teinud päringu Pühalepa Vallavalitsusele kostja elu- või viibimiskoha ning
kontaktandmete väljaselgitamiseks. Vallvalitsuse esitatud andmed kattuvad kohtul
olemasolevate andmetega. Kohus on püüdnud ühendust võtta kostjaga telefoni teel, kuid kohtule
teadaolev telefoni nr ei ole kasutusel /tlk 72/.
1.4. Eeltoodust tulenevalt toimetas kohus hagiavalduse koos menetlusse võtmisega
määrusega kätte kostjale avalikult hagiavalduse ja kohtumääruse väljavõtte avaldamisega
väljaandes Ametlikud Teadaanded 18.03.2016. a /tlk 85-86/. Menetlusdokumendid loeti kostjale
kätte toimetatuks 15 päeva möödumisel väljavõtte väljaandes Ametlikud Teadanded ilmumise
päevast (TsMS § 317 lg 5) ja kohus määras kostjale vastamiseks tähtaja 14 päeva /tlk 81-84/.
Seega kostja kirjaliku vastuse esitamise tähtaeg oli 16.04.2016. a. Kostja ei ole kohtule esitanud
kirjalikku vastus hagiavaldusele, seega loetakse hageja faktiväited kostja poolt omaks võetuks
TsMS § 407 lg 1 alusel.




                                                                                              3
1.5. Tsiviilkohtumenetluse seadustiku § 444 lg 3 alusel teeb kohus käesolevas tsiviilasjas
tagaseljaotsuse ilma põhjendava osata. TsMS § 468 lg 1 p 2 kohaselt tunnistab kohus
tagaseljaotsuse omal algatusel tagatiseta viivitamata täidetavaks.


Ruth Sild
/allkirjastatud digitaalselt/
kohtunik




                                                                                      4
