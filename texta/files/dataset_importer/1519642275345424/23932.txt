                       KOHTUMÄÄRUS
Kohus                               Tartu Maakohus
Määruse tegemise aeg ja koht        10. veebruar 2016.a, Võru kohtumaja
Asenduskaristuse number             4-15-9820
Kohtunik                            Marju Persidskaja
Sekretär                            Merle Vaaks
Avalduse esitaja/sissenõudja        Politsei- ja Piirivalveameti Lõuna prefektuur
Kohtutäitur                         Taive Peedosaar
Avalduse sisu                       väärteo eest karistusena määratud rahatrahvi asendamine

Kohtuistungil osalenud isik         Süüdlane: Petri Paat (isikukood 39202126518, elukoht:
                                    xxxxxxx-xxxxxxxxxxxxx)

RESOLUTSIOON                        Juhindudes KarS § 48, § 69, § 72; TMS § 201 lg 1 ning
                                    VTMS § 2071, § 211, kohus määras:

1. Rahuldada Politsei- ja Piirivalveameti Lõuna prefektuuri avaldus rahatrahvi
   asendamiseks.
2. Asendada Petri Paadile (Paat) Politsei- ja Piirivalveameti Lõuna prefektuuri
   26.10.2012.a otsusega väärteoasjas nr 2860,12,003006 määratud rahatrahv 230
   trahviühikut, so 920 eurot arestiga 23 (kakskümmend kolm) ööpäeva ning arest
   asendada 23 (kahekümne kolme) tunni üldkasuliku tööga, mis tuleb teostada 2 (kahe)
   kuu jooksul alates kohtumääruse jõustumisest.
3. Üldkasuliku töö teostamiseks tuleb Petri Paadil (Paat) ühendust võtta Lõuna
   Prefektuuri Tartu politseijaoskonna ennetus- ja menetlustalituse menetlusteenistuse
   vanemspetsialisti Anžela Murumägiga, tel: 7308786, 57705922, Tartu, Riia 132,
   anzela.murumagi@politsei.ee.
4. Selgitada Petri Paadile (Paat), et KarS § 69 lg 6 kohaselt, kui süüdlane hoidub kõrvale
   üldkasuliku töö tegemisest, võib kohus pöörata aresti täitmisele.
5. Määrus saata täitmise korraldamiseks Politsei- ja Piirivalveameti Lõuna prefektuurile,
   süüdlasele ja teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.
Asjaolud ja menetluse käik

Politsei- ja Piirivalveameti Lõuna prefektuur esitas 18.11.2015.a Tartu Maakohtu Võru
kohtumajale avalduse süüdlasele Petri Paadile määratud rahatrahvi asendamiseks arestiga.

Menetlusteenistus määras isikule Petri Paat ik 39202126518, elukohaga xxxxxxx-
xxxxxxxxxxxxx, xxxxxxxxxxxx rahatrahvi summas 920 eurot. Otsus jõustus 14.11.2012.a.
Kuna süüdlane ei tasunud rahatrahvi vabatahtlikult, alustas Tartu piirkonna kohtutäitur Taive
Peedosaar tema suhtes antud väärteoasjas täitemenetluse. 06.11.2015.a teavitas kohtutäitur
kohtuvälist menetlejat eelnimetatud rahatrahvi täitmise võimatusest. Menetlusalune isik Petri
Paat ei ole tasunud rahatrahvi summas 920 eurot.

Tulenevalt väärteomenetluse seadustiku § 211 lg-st 1 teeb maakohus sissenõudja avalduse alusel
määruse rahatrahvi asendamise kohta arestiga või süüdlase nõusolekul üldkasuliku tööga
vastavalt karistusseadustiku § 72-le, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohtuväline menetleja on seisukohal, et süüdlasele on võimalik kohaldada üldkasulikku tööd.
Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Petri
Paadi suhtes väärteoasjas nr 2860,12,003006 tasumata rahatrahvi osas summas 920 eurot.

Menetlusosalise seisukoht kohtuistungil

Petri Paat kaitsja osavõttu kohtuistungist ei soovinud. Ta selgitas, et rahatrahv jäi tasumata, kuna
puudusid rahalised vahendid. On nõus, et arest asendatakse üldkasuliku töö tundidega. Tervis
lubab tööd teha.

Määruse põhjendused

Kohus leiab, et avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile. KarS § 72 lg 3 kohaselt on aresti alammääraks üks
päev. KarS § 69 lg 1 kohaselt võib kohus aresti asendada üldkasuliku tööga. Ühele päevale
arestile vastab üks tund üldkasulikku tööd, mida ei mõisteta vähem kui viis tundi. Arest või
vangistus asendatakse üldkasuliku tööga üksnes süüdlase nõusolekul.

Petri Paat ei ole rahatrahvi määratud tähtajaks tasunud ning rahatrahvi täitmise tähtaega ei ole
pikendatud. Kohtutäitur Taive Peedosaare kinnitusel ei ole Petri Paadil ka vara, millele
sissenõuet pöörata. Seetõttu on põhjendatud süüdlasele määratud rahatrahvi asendamine arestiga
arvestusega, et kümnele rahatrahvi päevamäärale vastab üks ööpäev aresti. Petri Paadile on

                                              2 (3)
määratud rahatrahv karistuseks Liiklusseaduse § 201 lg 2 järgi 110 trahviühikut, so 440 eurot,
Liiklusseaduse § 223 lg 1 järgi 45 trahviühikut, so 180 eurot ja Liiklusseaduse § 236 lg 1 järgi
75 trahviühikut, so 300 eurot, kokku 230 trahviühikut, so 920 eurot, millele KarS § 72 lg 2 alusel
vastab 23 päeva aresti. Eeltoodu põhjal leiab kohus, et kuna isikul ei ole võimalik rahatrahvi
nõuetekohaselt tasuda, siis süüdlasele karistuseks mõistetud rahatrahv tuleb asendada arestiga.
Asendades aresti süüdlase nõusolekul üldkasuliku tööga, määrab kohus, et Petri Paadil tuleb
teha kahe kuu jooksul alates määruse jõustumisest 23 tundi üldkasulikku tööd.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund
võrdub ühe päeva arestiga. Alla kümnepäevase aresti täitmisele pööramise korral arvestatakse
karistusest kantuks süüdlase tehtud üldkasuliku töö tunnid proportsionaalselt mõistetud arestiga.

Vastavalt VTMS § 2071 lg-le 1 ja 2 saadetakse üldkasuliku töö täitmisele pööramiseks jõustunud
kohtulahend süüdlase elukoha järgsele prefektuurile. Kohtulahendi saanud prefekt määrab
ametniku, kelle ülesanne on kontrollida süüdlase poolt üldkasuliku töö teostamist.

Kohus lähtub määruse tegemisel KarS § 72, § 69; VTMS §-st 211.



/allkirjastatud digitaalselt/
Marju Persidskaja
kohtunik




                                             3 (3)
