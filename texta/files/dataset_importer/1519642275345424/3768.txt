                              KOHTUOTSUS
                              EESTI VABARIIGI NIMEL

Kohus                           Tartu Maakohus

Otsuse tegemise aeg ja koht     1. november 2016, Tartu kohtumaja

Kriminaalasja number            1-16-6054

Kohtunik                        Peet Teidearu

Istungisekretär                 Kelly Kasepuu

Prokurör                        Külli Saks

Kriminaalasi                    Mati Matsar süüdistuses karistusseadustiku (KarS) § 25 lg 1
                                - § 361 lg 1 järgi kokkuleppemenetluses

Süüdistatav                     Mati Matsar
                                isikukood: 38604195711; elukoht: XXX; kodakondsus:
                                Eesti Vabariigi kodanik; emakeel: eesti keel; haridus:
                                põhiharidus; töökoht või õppeasutus: XXX, varasem
                                karistatus: kriminaalkorras karistatud kuuel korral,
                                väärtegude eest karistatud; tõkendit ei ole kohaldatud
                                Ei taotlenud kaitsjat kohtuistungile


Juhindudes kriminaalmenetluse seadustiku (KrMS) §-dest 180, 248 lg 1 p 5 ja 249, kohus

                                        otsustas:

Süüdi tunnistada Mati Matsar KarS § 25 lg 1 - § 361 lg 1 järgi ning mõista karistuseks
rahaline karistus ükssada kakskümmend (120) päevamäära, s.o viissada kuuskümmend
neli (564) eurot.

KarS § 66 lg 1 alusel määrata, et Mati Matsaril on õigus tasuda temale mõistetud rahaline
karistus ära osade kaupa ühe (1) aasta jooksul, tasudes kohtuotsuse jõustumisele
järgnevast kuust alates iga kuu 10. kuupäevaks nelikümmend seitse (47) eurot.

Asitõendid ja salvestised:
   -    tuvastamata isikule kuuluvad sündmuskohalt kaasa võetud 62 vedrutraadist ja
        musta värvi mõrralinast koosnevat vähimõrda, mis on transpordiasendis ning
       pakendatud kilekottidesse plommituna vastavalt nr A248507, A248508 ja A248509
       ning mis asuvad Keskkonnainspektsiooni Tartumaa büroo hoiuruumis Tartus,
       Aleksandri 14 – kohtuotsuse jõustumisel anda KrMS § 126 lg 3 p 3 alusel riigi
       omandisse;
   -   2 CD-R plaati, mis asuvad kriminaalasja materjalide juures – jätta kriminaalasja
       materjalide juurde.

KrMS § 180 lg 1 alusel välja mõista Mati Matsarilt menetluskuludena riigituludesse
sundraha kuussada nelikümmend viis (645) eurot ja kaitsjatasu üheksakümmend kuus
(96) eurot.

KrMS § 180 lg 3 alusel määrata, et Mati Matsaril on õigus tasuda väljamõistetud
menetluskulud osade kaupa ühe (1) aasta jooksul kohtuotsuse jõustumisest alates.

Rahaline karistus ja menetluskulud tuleb tasuda kohtu määratud tähtaja jooksul peale
kohtuotsuse jõustumist Maksu- ja Tolliameti arveldusarvele EE351010052031000004 SEB
Pank (SWIFT: EEUHEE2X), EE502200221014193355 Swedbank (SWIFT: HABAEE2X),
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X).
Rahalise karistuse tasumisel tuleb viitenumbriks märkida 99916400008118 ja menetluskulude
tasumisel 99916700077564.
Väljamõistetud summade tasumisel tuleb selgituses näidata kriminaalasja number ning isiku
nimi, kelle eest rahaline karistus või menetluskulud tasutakse. Väljamõistetud summade
vabatahtlikult tasumata jätmisel määratud tähtaja jooksul peale kohtuotsuse jõustumist
pööratakse kohtuotsus kohtutäituri kaudu sundtäitmisele. Sundtäitmisega kaasnevad
süüdimõistetule täitmiskulud. Rahalise karistuse ositi tasumiseks määratud tähtaegade
mittejärgimisel pööratakse kohtuotsus sundtäitmisele kogu rahalise karistuse osas.

Kohtuotsuse jõustumisel edastada määrus asitõendite riigi omandisse andmise osas teadmiseks
Tartu Maavalitsusele.

Edasikaebamise kord
Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu       Ringkonnakohtule       kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.

KOHTUOTSUSE PÕHIOSA

Süüdistus
Mati Matsarit süüdistatakse KarS § 361 lg 1 järgi kvalifitseeritud kuriteo katses, mis seisnes
selles, et Mati Matsar püüdis 13. septembril 2014 Tartumaal Kambja vallas Pangodi järvest
ebaseaduslikult 1023 jõevähki, tehes seda keeluajal ning hõivates püütud jõevähid hoides neid
pardal. Kirjeldatud tegevusega andis Mati Matsar vastavalt oma ettekujutusele kõik temast
oleneva süüteo lõpuleviimiseks, et tekitada tulenevalt kalapüügiseaduse § 25 lg 6-st ja § 202 lg


                                                                                                2
2 p 2-st ning Vabariigi Valitsuse 29. septembri 2011 määrusega nr 122 „Kalavarudele tekitatud
kahju hüvitamise määrad, arvutamise alused ja metoodika ning kalavarudele tekitatud kahju
arvutamise akti vorm” lisast 1, keskkonnale kahju summas 51 150 eurot, kuid mille lõpetas
Keskkonnainspektsiooni keskkonnakaitse inspektorite sekkumine, misjärel Mati Matsar
põgenes, jättes hüljatud paati jõevähid, mis keskkonnakaitse inspektorite poolt loendati ning
lasti tagasi loomulikku elukeskkonda.
Sellega pani Mati Matsar toime KarS § 25 lg 1 - § 361 lg 1 järgi kvalifitseeritava kuriteo,
s.o loodusliku loomastiku püügi nõuete rikkumise, kui sellega on tekitatud oluline kahju
keskkonnale, katse.

Kokkulepe
Toimunud kokkuleppemenetluse läbirääkimiste käigus süüdistatav nõustus esitatud süüdistuse
sisu ning kuriteo kvalifikatsiooniga ja pooled jõudsid kokkuleppele prokuröri poolt kohtus
nõutava karistuse liigis ja määras.

KarS § 25 lg 1 - § 361 lg 1 ettenähtud kuriteo toimepanemise eest küsib prokurör kohtus Mati
Matsarile rahalist karistust 120 päevamäära, s.o 564 eurot (päevamäära suurus 4.70 eurot). KarS
§ 66 lg 1 alusel määrata rahalise karistuse tasumine ositi – määrata, et Mati Matsar maksab
kohtuotsuse jõustumisele järgnevast kuust alates 12 kuu jooksul iga kuu 10. kuupäevaks 47
eurot.

Menetlus kohtus
Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.
Mati Metsar tuleb süüdi tunnistada KarS § 25 lg 1 - § 361 lg 1 järgi ning mõista talle karistus
vastavalt kokkuleppele.

Asitõenditeks on tuvastamata isikule kuuluvad sündmuskohalt kaasa võetud 62 vedrutraadist ja
musta värvi mõrralinast koosnevat vähimõrda, mis on transpordiasendis ning pakendatud
kilekottidesse plommituna vastavalt nr A248507, A248508 ja A248509. Kohtuotsuse
jõustumisel tuleb nimetatud asitõendid anda KrMS § 126 lg 3 p 3 alusel riigi omandisse.
Salvestisteks on 2 CD-R plaati, mis asuvad kriminaalasja materjalide juures ning tuleb jätta
kriminaalasja materjalide juurde ka pärast kohtuotsuse jõustumist. Tsiviilhagi esitatud ei ole.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Mati Metsari menetluskuludeks on süüdimõistva kohtuotsusega kaasnev
sundraha, mis on KrMS § 179 lg 1 p 2 kohaselt teise astme kuriteo toimepanemises
süüdimõistmise korral 1,5 kuupalga alammäära, s.o 645 eurot ja kaitsjatasu 96 eurot. Kohus
nõustub kokkuleppes tooduga, et Mati Metsari puhul ei esine aluseid menetluskulude osaliselt
riigi kanda jätmiseks, kuid esinevad alused menetluskulude tasumiseks pikema tähtaja
määramiseks. Väljamõistetavad menetluskulud on kokku enam kui 700 eurot. Seega on alust
arvata, et menetluskulude korraga äratasumine käiks süüdistatavale ilmselt üle jõu. Seetõttu
ongi põhjendatud kohaldada KrMS § 180 lg 3 ning määrata menetluskulude tasumiseks
süüdistatavale pikem tähtaeg -1 aasta -koos võimalusega tasuda menetluskulud osade kaupa.

Kohtunik Peet Teidearu
/allkirjastatud digitaalselt/




                                                                                             3
