                              KOHTUOTSUS
                                   EESTI VABARIIGI NIMEL


Kohus                            Harju Maakohus, Kentmanni kohtumaja

Kohtunik                         Liisi Vernik

Otsuse tegemise aeg ja koht      07.06.2016.a Tallinn, Harju Maakohtu Kentmanni kohtumaja

Tsiviilasja number               2-15-128430

Tsiviilasi                       AS-i     XXXX          hagi    XXXXvastu        võlgnevuse
                                 väljamõistmiseks
Tsiviilasja hind                 274,36 eurot

Menetlusosalised ja nende        Hageja AS XXXX (registrikood XXXX, asukoht XXXX)
esindajad                        Hageja   lepinguline    esindaja   Kadri   Timuska   (e-post
                                 jurist@julianus.ee)
                                 Kostja XXXX(isikukood XXXX, aadress XXXX, e-post
                                 XXXX)



Menetluse liik                   Lihtmenetlus

RESOLUTSIOON
  1. Hagi rahuldada.
   2. Välja mõista XXXX võlgnevus 211,36 eurot (kakssada üksteist eurot ja
        kolmkümmend kuus senti) AS-i XXXX kasuks, s.o põhivõlgnevus summas 137,18
        eurot ja viivis 74,18 eurot.
   3. Välja mõista XXXX viivis 0,15 % päevas põhivõlalt (s.o 137,18 eurolt) alates
        11.03.2016.a. kuni põhivõla tasumiseni AS-i XXXX kasuks, aga mitte rohkem kui
        63 eurot.
   4. Menetluskulud jätta kostja kanda.
      5. Välja mõista XXXX menetluskulud summas 240,11 eurot (kakssada nelikümmend
         eurot ja üksteist senti) AS-i XXXX kasuks, sealhulgas hagimenetluses tasutud
         riigilõiv 75 eurot ja õigusabikulud 165,11 eurot.
      6. Käesoleva otsuse jõustumisest kuni täitmiseni tuleb XXXX tasuda AS-le XXXX
         hüvitamisele kuuluvatelt menetluskuludelt (240,11 eurolt) viivist võlaõigusseaduse
         § 113 lg 1 teises lauses ettenähtud ulatuses.

  Edasikaebamise kord
  Kohus ei anna tsiviilkohtumenetluse seadustiku (TsMS) § 442 lg 10 järgi luba kohtuotsuse
  edasikaebamiseks. Kui on täidetud TsMS § 637 lg 21 sätestatud eeldused, võib kohtuotsuse
  peale esitada apellatsioonkaebuse Tallinna Ringkonnakohtule 30 päeva jooksul alates otsuse
  apellandile kättetoimetamisest, kuid mitte hiljem kui viie kuu möödumisel esimese astme kohtu
  otsuse avalikult teatavakstegemisest. Kui apellant soovib asja arutamist kohtuistungil, peab ta
  seda apellatsioonkaebuses märkima. Vastasel juhul loetakse, et ta on nõus asja lahendamisega
  kirjalikus menetluses.

  Kohus selgitab, et kui menetlusosaline taotleb apellatsioonkaebuse esitamisel menetlusabi,
  peab ta seaduses sätestatud tähtaja järgmiseks tegema tähtaja kestel ka menetlustoimingu, mille
  tegemiseks ta menetlusabi taotleb, eelkõige esitama kaebuse.

  Kohus selgitab, et menetlustoimingut, mille tegemiseks on kehtestatud tähtaeg, võib teha
  tähtaja viimasel päeval kuni kella 24.00-ni (TsMS § 62 lg 2).


Hagi ja selle aluseks olevad asjaolud
AS XXXX (hageja) esitas 29.12.2015 Pärnu Maakohtule maksekäsu kiirmenetluse avalduse
XXXX(kostja) vastu 434,11 euro nõudes. Kohus koostas 06.01.2016 makseettepaneku, milles tegi
võlgnikule ettepaneku tasuda avaldajale põhinõude 257,18 eurot, viivise summas 176,93 eurot,
riigilõivu 45 eurot ning menetluskulu 20 eurot. XXXX esitas vastuväite makseettepanekule.
Vastuväite kohaselt tunnustas XXXX nõuet osaliselt summas 120 eurot.

10.03.2016 Harju Maakohtule esitatud hagiavalduse ning 31.03.2016 esitatud täpsustuse kohaselt
sõlmisid hageja ja kostja 18.07.2013 tüüptingimustega liitumislepingu nr. XXXX. Lepinguga liitus
kostja XXXX paketi teenustega (internet, kaabel tv ja telefon) aadressil XXXX. Pooled sõlmisid
18.07.2013 seadme kasutamise lepingu, millega kostja rentis hagejalt teenuse kasutamiseks
vajaminevad seadmed.

Vastavalt kostja ja hageja vahel 18.07.2013 sõlmitud lepingutele esitati kostjale igakuiselt arveid,
mis kostja on jätnud õigeaegselt tasumata. Hagiavalduse aluseks on järgmised kostja poolt
tasumata arved:
- 01.03.2014 esitatud arve nr 21326928 summas 27,10 eurot;
- 01.04.2014 esitatud arve nr 21431857 summas 23,74 eurot;
- 01.05.2014 esitatud arve nr 21536465 summas -17,41 eurot;
- 01.06.2014 esitatud arve nr 21640526 summas 0,00 eurot;
- 01.07.2014 esitatud arve nr 21743862 summas 223,75 eurot.
Kokku on kostjale esitatud arveid summas 257,18 eurot.


                                                                                                       2
Kuna Harju Maakohus on kostjalt 26.02.2016 kohtumäärusega välja mõistnud hageja kasuks
põhinõude summas 120 eurot, siis on hageja hagiavalduse esitamisel nimetatud summa
mahaarvestanud ning kostja põhivõlgnevuseks hageja ees on 137,18 eurot.

Hageja loeb kohtu poolt 26.02.2016 väljamõistetud summa 120 eurot arve nr 21326928 summas
27,10 eurot, arve nr 21431857 summas 23,74 eurot, arve nr 21536465 summas -17,41 eurot, arve
nr 21640526 summas 0 eurot ja arve nr 21743862 summas 86,57 eurot katteks.

Kostja põhivõlgnevus summas 137,48 eurot koosneb (arve nr 21743862):
- kampaania reeglite rikkumine (lastekanalite eest) 8,03 eurot (täissumma 12,79 eurot);
- kampaania reeglite rikkumine (spordikanalite eest) 9,34 eurot;
- digi Sport kampaania reeglite rikkumine (muusikakanalite eest) 9,34 eurot;
- kampaaniareeglite rikkumine summas (renditasu 2,49 eurot x 12 kuud) 29,88 eurot;
- mittetagastatud modemi väärtusega 19,11 eurot;
- mittetagastatud digiseade (XXXX-XXXX) väärtusega 49 eurot;
- mittetagastatud digikaart (XXXX) väärtusega 12,78 eurot.

Hageja ütles kostjaga sõlmitud lepingud üles 08.04.2014 võlgnevuse tõttu.

Tüüptingimuste punkti 12.6. kohaselt kohustub klient hüvitama võlgnevuste sissenõudmisega
seotud kulud, sealhulgas ka sidekulud, õigusabi ja inkassoteenuste kulud.

AS XXXX teenuste kasutamise üldtingimuste punkti 5.13 järgi oli poolte vahel kokku lepitud
viivise määraks 0,15% tasumata põhisummalt kalendripäevas. Hageja on arvestanud
sissenõutavaks muutunud viiviseid kokku summas 124,08 eurot. Kostja on tasunud Julianus
Inkasso OÜ kohtuvälise menetluse raames 24,95 eurot 06.02.2015 ja 09.03.2015, seega kokku
summas 49,90 eurot. Hageja on arvestanud nimetatud summa sissenõutavaks muutunud viiviste
summas 124,08 eurot katteks. Seega on kostja sissenõutavaks muutunud viiviste võlgnevus hageja
ees summas 74,18 eurot.

Tuginedes eeltoodule palus hageja kostjalt välja mõista põhinõudena 137,18 eurot, hagi esitamise
ajaks sissenõutavaks muutunud viivise 74,18 eurot ning viivise põhinõudelt 0,15% päevas kuni
põhinõude täitmiseni, kuid mitte rohkem kui 63 eurot.

Kostja vastus
Kostja vaidles hagile vastu, väites, et maksekäsu kiirmenetluses esitatud vastuväites kirjeldas ta
asja nii nagu see oli ja maksab seda summat, mida ta reaalselt võlgneb.

Menetluse käik
Maksekäsu kiirmenetluses esitas kostja 18.01.2016 vastuväite, milles tunnustas nõuet osaliselt
summas 120 eurot. Vastuväites märkis kostja, et hageja ei täitnud omapoolset kohustust kliendi
ees. Kostja liitus teenusega 2013. 2014 kevadel kolis kostja vanalt aadressilt uuele ja läks hageja
esindusse, et leping ümber tõsta, mida nad ei teinud, sest uus korter, mille kostja sai, oli neile võlgu.
Kostja tahtis peatada teenuse osutamist, mida nad ka väidetavalt tegid, aga tegelikult mitte.
Seadmete tagasiviimisel nende tagasivõtmisest keelduti.

26.02.2016 määrusega koostas kohus XXXX poolt tunnustatud nõude osas, s.o põhinõue 120 eurot
osas, maksekäsu.

Kohtu põhjendused
                                                                                                            3
1. Tulenevalt tsiviilkohtumenetluse seadustiku (TsMS) § 405 määras kohus asja lahendamise
   lihtsustatud korras 16.05.2016 määruses. Kohus menetleb hagi oma õiglase äranägemise
   kohaselt lihtsustatud korras, järgides üksnes käesolevas seadustikus sätestatud üldisi
   menetluspõhimõtteid, kui tegemist on varalise nõudega hagiga ning hagihind ei ületa
   summat, mis arvestatuna põhinõudelt vastab 2000 eurole ja koos kõrvalnõuetega 4000
   eurole. Poolte seisukohad on välja selgitatud kirjalikus vormis ja pooled ei ole taotlenud
   ärakuulamist.

2. Kohus lahendab antud asja lihtsustatud kirjeldava osaga juhindudes TsMS § 442 lg 7 ja §
   444 lg 1. Lihtsustatud kirjeldava osa täiendamist ei saa nõuda, mistahes asjaoludel. TsMS
   § 444 lg 2 alusel, kui kohus menetleb hagi lihtmenetluses, võib ta kohtuotsuse põhjendavas
   osas piirduda üksnes õigusliku põhjenduse ja tõendite, millele on rajatud kohtu järeldused,
   märkimisega.

3. Kohus, tutvunud kohtule esitatud kirjalike materjalidega ning hinnanud tõendeid kogumis,
   leiab, et hagiavaldus kuulub rahuldamisele.

4. TsMS § 5 lg 1 kohaselt menetletakse hagi poolte esitatud asjaolude ja taotluste alusel,
   lähtudes nõudest. Nimetatud sätte lg 2 kohaselt on pooltel võrdne õigus ja võimalus oma
   nõuet põhjendada ja vastaspoole esitatu ümber lükata või sellele vastu vaielda. Pool määrab
   ise, mis asjaolud ta oma nõude põhjendamiseks esitab ja milliste tõenditega neid asjaolusid
   tõendab. TsMS § 230 lg 1 kohaselt peab kumbki pool hagimenetluses tõendama neid
   asjaolusid, millele tuginevad tema nõuded ja vastuväited. TsMS § 231 lg 2 järgi poolte
   faktilise asjaolu kohta esitatud väide ei vaja tõendamist, kui vastaspool võtab selle omaks
   ning lg 4 järgi omaksvõttu eeldatakse, kui vastaspool ei vaidlusta faktilise asjaolu kohta
   esitatud väidet selgesõnaliselt ja vaidlustamise tahe ei ilmne ka poole muudest avaldustest.

5. Kohus juhindub antud asja lahendamisel võlaõigusseaduse (VÕS) § 76 lg-st 1, mis sätestab,
   et kohustus tuleb täita vastavalt lepingule või seadusele. VÕS § 100 järgi kohustuse
   rikkumine on võlasuhtest tuleneva kohustuse täitmata jätmine või mittekohane täitmine,
   sealhulgas täitmisega viivitamine. VÕS § 101 lg 1 p 1 ja p 6 alusel kui võlgnik on kohustust
   rikkunud, võib võlausaldaja nõuda kohustuse täitmist ja rahalise kohustuse täitmisega
   viivitamise korral viivist. Vastavalt VÕS § 108 lg 1 kui võlgnik rikub raha maksmise
   kohustust, võib võlausaldaja nõuda selle täitmist.

6. Vaidlust ei ole järgnevates asjaoludes ning kohus loeb need asjaolud TsMS § 231 lg 2 ja 4
   alusel tuvastatuks:
   - Hageja ja kostja sõlmisid 18.07.2013 tüüptingimustega liitumislepingu nr XXXX,
       millega kostja liitus XXXX paketi teenustega (internet, kaabel tv ja telefon) aadressil
       XXXX (tlk 30).
   - Hageja ja kostja sõlmisid 18.07.2013 seadme kasutamise lepingu, millega kostja rentis
       hagejalt teenuse kasutamiseks vajaminevad seadmed (tlk 31).
   - Hageja on kostjale esitanud 01.03.2014 arve nr 21326928 summas 27,10 eurot;
       01.04.2014 arve nr 21431857 summas 23,74 eurot; 01.05.2014 arve nr 21536465
       summas -17,41 eurot; 01.06.2014 arve nr 21640526 summas 0,00 eurot; 01.07.2014
       arve nr 21743862 summas 223,75 eurot (tlk 32-36).

7. Kostja poolt maksekäsu kiirmenetluses esitatud vastuväitest nähtuvalt ei ole kostja nõus
   tasuma teenuse eest, mida ta ei ole reaalselt kasutanud.

                                                                                                  4
   Tulenevalt poolte vahel sõlmitud lepingust kinnitas kostja oma allkirjaga, et on tutvunud
   liitumislepinguga ja selle lahutamatuks osaks olevate tüüptingimuste ja hinnakirjaga,
   tingimused on talle arusaadavad, ta nõustub nimetatud tingimustega ja kohustub neid
   täitma. Samuti on kostja kinnitanud, et liitumisel kampaaniaga on ta tutvunud kampaania
   tingimustega (tlk 30). AS XXXX tüüptingimuste p 5.3 kohaselt toimub maksete tasumine,
   kas ühekordse maksena ja/või iga jooksva kuu eest, arvel näidatud tähtajaks ning Teenus-
   ja/või üüritasu ning osamakse tasumise kohutus ei sõltu sellest, kas klient on Teenust ja/või
   Seadet reaalselt kasutanud või ei (tlk 44).

   Lepingu sõlmimisega kohustus kostja seega talle osutatud teenuste eest tasuma õigeaegselt
   ning vastavalt esitatud arvetele. Kohtu hinnangul ei oma tähtsust asjaolu, et kostja mingil
   perioodil reaalselt teenust ei kasutanud, vaid tähtsust omab asjaolu, et kostja oli teenusega
   liitunud (vt ka AS XXXX tüüptingimuste p 5.3). Hageja on 31.03.2016 esitatud dokumendis
   kinnitanud, et hageja ütles kostjaga sõlmitud lepingud üles 08.04.2014 võlgnevuse tõttu.
   Kostja ei ole nimetatule vastuväiteid esitanud ega ka tõendanud, et leping oleks varem
   lõppenud. Samuti ei ole kostja esitanud tõendeid selle kohta, et kostja oleks pöördunud
   hageja poole teenuse peatamiseks või lepingu ümbertõstmiseks. Kostja sellekohased
   vastuväited maksekäsu kiirmenetluses on jäänud paljasõnalisteks.

   Samuti märgib kohus, et kostja valis endale liitumislepingu sõlmimisel kampaania raames
   paketi, millega kaasnes 12.kuuline tarbimiskohutus ja millele esimesed 6 kuud kehtis
   soodustus (tlk 30). Seadme kasutamise lepingu alusel sai kostja endale õiguse digiTV
   vaatamiseks kasutada digiseadmeid 12.kuuks (tlk 31). Kostjaga sõlmitud lepingud öeldi
   üles enne tarbimiskohustuse lõppu. Teenuspaketi tingimuste kohaselt , kui klient ei täida
   õigeaegselt lepingus ja selle lisades endale võetud kohustusi hageja ees, siis kampaania
   kehtivus lõpeb ning klient maksab paketi täishinna ja kampaania raames saadud teenuse
   maksumuse vahe teenuse kasutamise perioodi eest ning samuti maksab tasuta saadud
   kasutusele seadmete eest trahvi aastase seadmete renditasu ulatuses vastavalt kehtivale
   hinnakirjale (tingimuste p 3.3, p 3.9, p 4.2; tlk 37)

   Eeltoodust tulenevalt on kohus seisukohal, et hageja põhinõue summas 137,18 eurot on
   põhjendatud ja tõendatud. Hageja on osutanud kostjale teenust, esitanud lepingu kohaselt
   kostjale arveid, kuid kostja on jätnud teenuse eest tasumata. Kostja ei ole esitanud
   vastuväiteid nõutava põhivõla suuruse arvestuse osas ega väitnud, et esitatud arved oleksid
   tasutud, seega mõistab kohus nimetatud summa kostjalt välja.

8. Hageja on palunud kostjalt välja mõista ka viivise.

   VÕS § 101 lg 1 p 6 sätestab, et kui võlgnik on kohustust rikkunud, võib võlausaldaja
   rahalise kohustuse täitmisega viivitamise korral nõuda viivist. VÕS § 113 lg 1 kohaselt
   rahalise kohustuse täitmisega viivitamise korral võib võlausaldaja nõuda võlgnikult
   viivitusintressi (viivis), arvates kohustuse sissenõutavaks muutumisest kuni kohase
   täitmiseni. Viivise määraks loetakse VÕS §-s 94 sätestatud intressimäär, millele lisandub
   kaheksa protsenti aastas. Kui lepinguga on ette nähtud kõrgem intressimäär kui
   seadusjärgne viivisemäär, loetakse viivise määraks lepinguga ettenähtud intressimäär.
   Hageja palub kohaldada lepingujärgset viivisemäära.

   Hageja teenuste kasutamise üldtingimuste punkti 5.13 järgi oli poolte vahel kokkulepitud
   viivise määraks 0,15% tasumata põhisummalt kalendripäevas. Kokku moodustab

                                                                                                   5
      viivisvõlgnevus seisuga 10.03.2016.a. 74,18 eurot. Kohtu hinnangul on viivisenõue
      põhjendatud. Kostja ei ole võlgnevust hageja ees õigeaegselt likvideerinud, seega on kostja
      tasumisega viivituses. Kostja ei ole esitanud vastuväiteid viivise suuruse osas. Seega tuleb
      kostjalt välja mõista viivis 74,18 eurot.

      TsMS § 367 järgi võib viivisenõude koos põhinõudega esitada hagis selliselt, et taotletakse
      viivist, mis ei ole hagi esitamise ajaks veel sissenõutavaks muutunud, väljamõistmist
      kohtult mitte kindla summana, vaid täielikult või osaliselt protsendina põhinõudest kuni
      põhinõude täitmiseni. Eelkõige võib viivist nõuda selliselt, et kohus mõistaks selle välja
      kindla summana kuni otsuse tegemiseni ja edasi protsendina põhinõudest. Seega kuulub
      kostjalt väljamõistmisele viivis alates 11.03.2016.a kuni põhinõude kohase täitmiseni, kuid
      hageja taotlusel mitte rohkem kui 63 eurot.

   9. Eeltoodust tulenevalt kuulub hagi rahuldamisele ning kostjalt tuleb hageja kasuks
      välja mõista põhivõlgnevus summas 137,18 eurot, viivis 74,18 eurot ning edasiulatuv
      viivis 0,15% päevas põhinõudelt alates 11.03.2016 kuni põhinõude kohase täitmiseni,
      kuid mitte rohkem kui 63 eurot.

Menetluskulud
  10. TsMS § 173 lg 1 kohaselt märgib asja menetlenud kohus menetluskulude jaotuse
      menetlusosaliste vahel kohtuotsuses. Vastavalt TsMS § 162 lg 1 kannab hagimenetluse
      kulud pool, kelle kahjuks otsus tehti.

      Kuna kohus rahuldab hagi, siis tuleb menetluskulud jätta kostja kanda.

   11. TsMS § 174 lg 2 sätestab, et maakohus määrab menetluskulude rahalise suuruse kindlaks
       kohtuotsuses või menetlust lõpetavas määruses, kui menetluskulude kindlaksmääramine ei
       takista kohtuotsuse või menetlust lõpetava määruse tegemist.

      TsMS § 138 lg 1 kohaselt on menetluskulud menetlusosaliste kohtukulud ja kohtuvälised
      kulud. Kohtukulud on TsMS § 138 lg 2 kohaselt muuhulgas riigilõiv. TsMS § 144 p 1
      kohaselt on kohtuvälised kulud menetlusosaliste esindajate ja nõustajate kulud.

      Hageja menetluskulude nimekirja kohaselt palub hageja kostjalt välja mõista riigilõivu 75
      eurot ja õigusabikulud 198,13 eurot (s.h käibemaks 33,02 eurot) (tl 28).

      Riigilõivu tasumine nähtub kohtutoimikust (tl 2 ja tl 54). Tegemist on põhjendatud ja
      vajaliku kuluga ning see kuulub kostjalt väljamõistmisele.

      Õigusabikulude osas märgib kohus järgmist. TsMS § 174 lg 10 sätestab, et
      menetluskuludelt arvestatava käibemaksu hüvitamiseks peab menetlusosaline kinnitama, et
      ta ei ole käibemaksukohustuslane või ei saa muul põhjusel tekkinud kuludelt käibemaksu
      tagasi arvestada. Hageja ei ole kinnitanud, et ta ei ole käibemaksukohustuslane või ei saa
      muul põhjusel tekkinud kuludelt käibemaksu tagasi arvestada. Samuti nähtub äriregistrist,
      et hagejal on kehtiv käibemaksukohustuslase number. Seega tuleb õigusabikulud kostjalt
      välja mõista ilma käibemaksuta.

      Kohus on seisukohal, et hageja õigusabikulud 165,11 euro ulatuses on põhjendatud.



                                                                                                     6
       10.03.2016 esitas hageja kohtule hagiavalduse koos lisadega (tl-d 24-54, hagi sisuline osa
       on kokku 4 lehekülge, hagi lisad, tõendid kokku 27 lehekülge). Hagi koostamiseks on
       vajalik analüüsida tõendeid ja koostada hagiavaldus. 165,11 euro suurune õigusabikulu on
       kohtu hinnangul osutatud teenusele mõistlik.

       Eeltoodust tulenevalt mõistab kohus hagejalt kostja kasuks välja menetluskulud kokku
       summas 240,11 eurot (so 75 + 165,11).

    12. TsMS § 177 lg 4 alusel kohus märgib menetlusosalise taotluse alusel menetluskulude
        kindlaksmääramise kohtulahendis, et hüvitamisele kuuluvatelt menetluskuludelt tuleb
        tasuda menetluskulude suurust kindlaks tegeva lahendi jõustumisest alates kuni täitmiseni
        viivist võlaõigusseaduse (VÕS) § 113 lõike 1 teises lauses ettenähtud ulatuses.

       Hageja on vastava taotluse kohtule hagiavalduses esitanud. Seetõttu märgib kohus
       menetluskulude kindlaksmääramise lahendis, et määruse jõustumisest kuni täitmiseni tuleb
       kostjal tasuda hagejale hüvitamisele kuuluvatelt menetluskuludelt (240,11 eurolt) viivist
       võlaõigusseaduse § 113 lg 1 teises lauses ettenähtud ulatuses.


(allkirjastatud digitaalselt)

Liisi Vernik
kohtunik




                                                                                                    7
