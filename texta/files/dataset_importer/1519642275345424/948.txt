                                                                                         1

                                                                   Väärteoasi nr 4-16-5927




                            KOHTUMÄÄRUS

Kohus                             Viru Maakohus

Määruse tegemise aeg ja koht      12.12.2016, Rakvere kohtumaja

Väärteoasja number                 4-16-5927

Kohtunik                          Heli Väinaste

Kohtuistungi sekretär             Enjar Malm

Avaldus                           Eesti Vabariigi (Maksu- ja Tolliameti kaudu) avaldus
                                  Anton Maslov’ile väärteoasjas nr 930014001210 määratud
                                  rahatrahvi asendamiseks arestiga

Asja läbivaatamise kuupäev        12.12.2016

Resolutsioon

Jätta rahuldamata Eesti Vabariigi (Maksu- ja Tolliameti kaudu) 09.08.2016 avaldus Maksu- ja
Tolliameti Ida tollipunkti Narva mnt piiripunkti peainspektor Argo Abermanni 09.07.2014
otsusega nr 930014001210/3 väärteoasjas nr 930014001210 ANTON MASLOV’ile
(isikukood 38506120040, elukoht xxxx) TS § 73 lg 1 järgi määratud rahatrahvi 15
trahviühikut, s.o 60 (kuuskümmend) eurot asendamiseks arestiga.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Viru Maakohtu Narva kohtumajale saabus 10.08.2016 Eesti Vabariigi (Maksu- ja Tolliameti
kaudu) avaldus ühes lisadega Anton Maslovile väärteoasjas nr 930014001210 määratud
rahatrahvi asendamiseks arestiga.

Maksu- ja Tolliameti Ida tollipunkti Narva mnt piiripunkti peainspektor Argo Abermanni
09.07.2014 üldmenetluse otsusega nr 930014001210/3 väärteoasjas nr 930014001210 määrati
Anton Maslovile TS § 73 lg 1 järgi karistuseks rahatrahv 15 trahviühikut, s.o 60 eurot.
                                                                                            2

Trahviotsus on võlgnikule VTMS § 70 lg-st 4 tulenevalt kättetoimetatuks loetud 09.07.2014.
Võlgnikul on maksuhalduri ees 09.08.2016 seisuga tasumata rahatrahvi nõue summas 60
eurot. Rahatrahvi ei ole määratud ajaks tasutud, samuti ei ole pikendatud tasumise tähtaega.
Maksuhaldur on kontrollinud võlgniku vara olemasolu – võlgnikul puudub registervara.
Võlgniku pangakontod on arestitud alates 11.08.2014 ja arestimise tulemusena laekumisi ei
ole olnud. Maksukohustuslaste registri andmetel võlgnik 09.08.2016 seisuga ametlikult ei
tööta. Maksukorralduse seaduse § 131 lg 3 kohaselt ei kuulu füüsilise isiku maksuvõla
sissenõudmisel või tema pangakonto arestimisel maksuhalduri poolt igakuiselt
sissenõudmisele ega arestimisele ühe kuupalga alammäära suurune summa võlgniku ja iga
tema ülalpeetava perekonnaliikme kohta. Maksuhaldur on püüdnud mitmel korral võlgnikuga
telefoni teel kontakteeruda, kuid telefonile vastab teine isik. E-posti aadress puudub.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

Võlgnik Anton Maslov videokohtuistungile 16.09.2016 kell 11.00 Narva kohtumajja ei
ilmunud. Kohtukutse, millise kohus saatis avalduses märgitud aadressile xxxx, on kohtule
tagastatud märgetega „üüris korterit, enam ei ela antud aadressil“, ümbrikul kiri „16.9 11.00
Tuleb“.

07.11.2016 pöördus kohus Politsei- ja Piirivalveameti Ida prefektuuri Narva politseijaoskonna
poole, et saada abi võlgniku Anton Maslovi elukoha/asukoha kindlaks tegemisel. 17.11.2016
Narva politseijaoskonnalt saadud vastuse kohaselt elab isik xxxx oma ema korteris. xxxx
korteris elasid kuni 2016 oktoobrini üürnikud, kuid praegusel ajal keegi ei ela. xxxx korteris
elab Anton Maslovi isa, A M ja xxxx korteris vanaema, L F. Andmebaaside andmete järgi
16.11.2016 kell 19.05 ületas Anton Maslov Eesti-Venemaa piiri Eesti suunas ja kell 20.02
Venemaa suunas.

Võlgnik Anton Maslov videokohtuistungile 12.12.2016 kell 10.00 Narva kohtumajja ei
ilmunud. Kohtukutset ei õnnestunud võlgnikule aadressil xxxx kätte toimetada. Kohtukutse
tagastati kohtule märgetega „isa keeldus vastu võtmast“, „ei ela aadressil“ ning „elab xxxx“.

VTMS § 211 lg 11 kohaselt rahatrahvi asendamise arestiga või üldkasuliku tööga lahendab
maakohus süüdlase osavõtul.

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuivõrd võlgnikule ei ole õnnestunud kohtukutset kätte toimetada ning sundtoomise
kohaldamine Venemaalt ei ole võimalik, leiab kohus, et Anton Maslovile määratud rahatrahvi
asendamine arestiga või üldkasuliku tööga ei ole käesoleval juhul süüdlase osavõtul võimalik.

Arvestades eeltoodut, jätab kohus Eesti Vabariigi (Maksu- ja Tolliameti kaudu) 09.08.2016
avalduse Maksu- ja Tolliameti Ida tollipunkti Narva mnt piiripunkti peainspektor Argo
Abermanni 09.07.2014 otsusega nr 930014001210/3 väärteoasjas nr 930014001210 Anton
                                                                                         3

Maslovile TS § 73 lg 1 järgi määratud rahatrahvi 15 trahviühikut, s.o 60 eurot asendamiseks
arestiga rahuldamata.

/allkirjastatud digitaalselt/

Heli Väinaste
Kohtunik
