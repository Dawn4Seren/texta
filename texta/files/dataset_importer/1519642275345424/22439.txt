                                                                Kriminaalasi nr 1-15-9485




                        KOHTUOTSUS
                              EESTI VABARIIGI NIMEL


Kohus                           Tartu Maakohus

Otsuse tegemise aeg ja koht     29. veebruar 2016. a, Jõgeva kohtumaja

Kriminaalasja number            1-15-9485 (15249000093)

Kohtunik                        Raina Pärn

Kohtuistungi sekretär           Jana Kaaver

Kriminaalasi                    Ragnar Salumäe süüdistus KarS § 263 lg 1 p 2, § 424, § 121
                                lg 2 p 2, 3 järgi kokkuleppemenetluses
Prokurör                        Ringkonnaprokurör Anneli Hinto

Süüdistatav                     RAGNAR SALUMÄE
                                Isikukood              39712203516,              elukoht:
                                xxxxxxxxxxxxxxxxxxxxxxxxxxxxxxxxxxxxxxxxx
                                Eesti Vabariigi kodanik, emakeel: eesti keel, 8 klassi
                                haridust, ei õpi ega tööta;
                                Kriminaalkorras karistatud 3 korral:
                                1) Viru Maakohtu 30.08.2013. a otsusega KarS § 121;
                                § 199 lg 2 p 7, 8, 9; § 215 lg 2 p 1, 2 järgi ja mõistetud
                                karistuseks 7 kuud vangistust, millest kandmata karistuseks
                                3 kuud 21 päeva vangistust ja mis jäeti KarS § 74 alusel
                                tingimuslikult täitmisele pööramata 18-kuulise katseajaga;
                                2) Tartu Maakohtu 04.12.2013. a otsusega KarS § 266 lg 2
                                p 1, 3, § 199 lg 2 p 8 järgi ja mõistetud karistuseks 6 kuud
                                vangistust, millest kandmata karistus 5 kuud 27 päeva
                                vangistust, KarS § 65 lg 1 ja § 64 lg 1 alusel mõisteti
                                liitkaristuseks 8 kuud vangistust, millest 3 kuud 21 päeva
                                jäeti tingimisi vabastatuks Viru Maakohtu 30.08.2013. a
                                otsusega määratud tingimustel ja 4 kuud 9 päeva vangistuse
                                osas jäeti karistus täitmisele pööramata KarS § 74 alusel
                                18-kuulise katseajaga. Tartu Maakohtu 28.01.2014. a
                                määrusega pöörati kandmata karistus 8 kuud vangistust
                                täitmisele;
                                3) Tartu Maakohtu 11.06.2015. a otsusega KarS § 199 lg 2
                                p 7, 9 järgi ja mõistetud KarS § 65 lg 1 ja § 64 lg 1
                                kohaldamisega lõplikuks liitkaristuseks 1 aasta vangistust,
                                   millest ärakandmata 11 kuud 28 päeva vangistust, mis
                                   KarS § 69 lg 1 alusel asendati 358 tunni üldkasuliku tööga,
                                   mille tegemise tähtajaks 1 aasta 6 kuud;
                                   Väärteokorras 22 kehtivat karistust.
                                   Tõkend: elukohast lahkumise keeld alates 24.03.2015.a.


 Kaitsja                           Vandeadvokaat Lembit Nirgi

 Kohtuistungi toimumise aeg        26. veebruar 2016. a


RESOLUTSIOON

Süüdi tunnistada Ragnar Salumäe KarS § 263 lg 1 p 2 järgi ja mõista karistuseks 5 (viis)
kuud vangistust.

Süüdi tunnistada Ragnar Salumäe KarS § 424 järgi ja mõista karistuseks 10 (kümme)
kuud vangistust.

KarS § 64 lg 1 alusel mõista Ragnar Salumäele liitkaristuseks üksikkaristustest raskeima
suurendamise teel 1 (üks) aasta vangistust.

KarS § 65 lg 1 ja § 64 lg 1 alusel liita Ragnar Salumäele kuritegude kogumi eest mõistetud
karistus Tartu Maakohtu 11.06.2015. a otsusega kriminaalasjas nr 1-14- 8118 mõistetud
karistusega, s.o 11 (üksteist) kuud 28 (kakskümmend kaheksa) päeva vangistust,
üksikkaristustest raskeima suurendamise teel ja mõista Ragnar Salumäele liitkaristuseks
kohtuotsuste kogumis 1 (üks) aasta 4 (neli) kuud vangistust.

KarS § 65 lg 1 alusel arvestada Ragnar Salumäele mõistetud liitkaristusest maha Tartu
Maakohtu 11.06.2015. a otsusega kriminaalasjas nr 1-14-8118 mõistetud ja ärakantud
karistus, s.o 172 tundi üldkasulikku tööd, s.o 5 (viis) kuud 22 (kakskümmend kaks) päeva
vangistust.

Ärakandmata karistuse suuruseks lugeda 10 (kümme) kuud 8 (kaheksa) päeva vangistust.

Süüdi tunnistada Ragnar Salumäe KarS § 121 lg 2 p 2,3 järgi ja mõista karistuseks 1 (üks)
aasta vangistust.

KarS § 65 lg 2 alusel suurendada Ragnar Salumäele kuritegude kogumi eest mõistetud
karistust käesoleva kohtuotsusega KarS § 65 lg 1 ja § 64 lg 1 alusel mõistetud liitkaristuse
ärakandmata osa, s.o 10 (kümme) kuud 8 (kaheksa) päeva vangistust, võrra ja mõista
Ragnar Salumäele liitkaristuseks 1 (üks) aasta 10 (kümme) kuud 8 (kaheksa) päeva
vangistust.

KarS § 68 lg 1 alusel arvestada karistusaja hulka Ragnar Salumäe kahtlustatavana
kinnipidamise aeg 23.03.2015. a kell 11.47 kuni 24.03.2015. a kell 16.10, s.o 2 (kaks) päeva.

Ragnar Salumäe ärakandmata karistuse suuruseks lugeda 1 (üks) aasta 10 (kümme) kuud
6 (kuus) päeva vangistust.


                                             2
KrMS § 414 lg 1,2 alusel lugeda karistuse aja alguseks Ragnar Salumäe vanglasse
saabumise aeg.

Kohus saadab Ragnar Salumäele teatise selle kohta, mis ajaks ja millisesse vanglasse ta
peab karistuse kandmiseks ilmuma. Kohtu poolt määratud ajaks vanglasse ilmumata
jäämise korral kohaldatakse sundtoomist vastavalt KrMS § 414 lg-le 3.

Ragnar Salumäe suhtes kohaldatud tõkend – elukohast lahkumise keeld – tühistada
karistuse kandmisele asumisel.


KrMS § 180 lg 1,3 alusel Ragnar Salumäelt välja mõista riigituludesse sundraha 645
(kuussada nelikümmend viis) eurot ja muude menetluskulude katteks 1461 (üks tuhat
nelisada kuuskümmend üks) eurot 15 senti.

Riigi kasuks välja mõistetud menetluskulud kogusummas 2106 (kaks tuhat ükssada kuus)
eurot 15 senti tuleb tasuda 1 (ühe) kuu jooksul kohtuotsuse jõustumisele järgnevast kuust
arvates Maksu- ja Tolliameti arveldusarvele EE351010052031000004 (AS SEB Pank) või
EE502200221014193355 (AS Swedbank) või EE873300333499990003 (Danske Bank AS
Eesti filiaal) või EE401700017002872300 (Nordea Bank Finland PLC Eesti filiaal).
Viitenumber menetluskulude tasumisel on 99916700015364. Selgitusse tuleb märkida
„1-15-9485, menetluskulud, Ragnar Salumäe“.

Tähtajaks menetluskulude tasumata jätmise korral pööratakse kohtuotsus sundtäitmisele
täitemenetluse seadustikus sätestatud korras.

Jätta Ragnar Salumäelt välja mõistmata menetluses tekkinud kulud summas 1542 (üks
tuhat viissada nelikümmend kaks) eurot 75 senti.


KrMS § 126 lg 3 p 1 alusel jätta kriminaalasja juurde kriminaaltoimikus asuvad
CD-plaadid 22.03.2015. a Häirekeskuse ja ekspertiisimaterjali võtmise salvestistega.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav
ja kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.


KOHTUOTSUSE PÕHIOSA
I Kokkuleppe sisu
Ragnar Salumäele on esitatud süüdistus KarS § 263 lg 1 p 2 järgi selles, et tema alaealisena
22.03.2015. a kell 17.19 Jõgeva maakonnas Põltsamaa vallas Väike-Kamari külas pani toime
                                                3
avalikus kohas kehtivate üldnõuete (KorS § 55 lg 1 p 1, 2 - avalikus kohas on keelatud käitud
teist isikut häirival või ohtu seadval viisil) rikkumise lõhkeainega ähvardades, mis seisnes
selles, et helistas häirekeskuse telefoni numbrile 112 ning teatas, et Põltsamaa Ametikooli
ühiselamus on kaks pommi, häirides eriteenistust ja tuues kaasa inimeste evakueerimise
ühiselamust.
Ragnar Salumäele on esitatud süüdistus KarS § 424 järgi selles, et tema alaealisena juhtis
19.05.2015. a kella 19.05 ajal Põltsamaa linnas Kesk tänaval mootorsõidukit s.o mopeedi
Kymko Agility 50, reg. nr. 656 L, olles alkoholijoobes – s.o alkoholisisaldus tema poolt
väljahingatavas õhus oli mõõtmisel 1,01 mg/l kohta, mis vastab liiklusseaduse § 69 lg 2 p 1
nimetatud tingimustele.
Ragnar Salumäele on esitatud süüdistus KarS § 121 lg 2 p 2, 3 järgi selles, et:
- tema alaealisena ning olles 02.04.2013. a toime pannud ja 30.08.2013. a karistatud Viru
Maakohtu otsusega KarS § 121 järgi, 18.09.2015. a kella 13.00 paiku
xxxxxxxxxxxxxxxxxxxxxxxxxxxxxxxxxkorteris võttis laualt käärid öeldes oma nooremale -
14 aastasele vennale xxxxxxxxxxxxxxe, et lööb need talle sisse, sest ta on teda nii ära tüüdanud,
et ta tahaks ta ära tappa, kannatanu soovis kutsuda politsei, mille peale Ragnar Salumäe vihastus
veelgi ja lõi ühel korral oma vennale xxxxxxxxxxxxxxx lahtise käega näkku, põhjustades valu
ja tekitades kannatanule parema põse punetuse, pannes sellega toime kehalise väärkohtlemise
lähisuhtes oleva isiku suhtes;
- tema alaealisena ning olles 02.04.2013. a toime pannud ja 30.08.2013. a karistatud Viru
Maakohtu otsusega KarS § 121 järgi ja 18.09.2015. a toime pannud KarS § 121 lg 2 p 2, 3 järgi
kvalifitseeritava       kuriteo,     27.11.2015.       a       kella       16.15        paiku
xxxxxxxxxxxxxxxxxxxxxxxxxxxxxxxx korteris lõi ühel korral jalaga oma 14 aastase venna
xxxxxxxxxxxxx käelaba pihta, põhjustades parema labakäe viienda sõrmeluu murru ja tekitades
valu, pannes sellega toime korduva kehalise väärkohtlemise lähisuhtes oleva isiku suhtes.

KarS § 263 lg 1 p 2 järgi toimepandud kuriteo eest nõuab prokurör süüdistatavale karistuseks
5 kuud vangistust.
KarS § 424 järgi toimepandud kuriteo eest nõuab prokurör süüdistatavale karistuseks
karistuseks 10 kuud vangistust.
Karistused liita KarS § 64 lg1 alusel üksikkaristustest raskeima suurendamise teel, mõistes
liitkaristuseks 1 aasta vangistust.
KarS § 65 lg 1 alusel mõista Ragnar Salumäele liitkaristus Tartu Maakohtu Jõgeva kohtumaja
11.06.2015. a otsusega mõistetud karistusega, s. o 11 kuud ja 28 päeva vangistust,
üksikkaristustest raskeima suurendamise teel ja mõista Ragnar Salumäele liitkaristuseks
kohtuotsuste kogumis 1 aasta 4 kuud vangistust.
KarS § 65 lg 1 alusel arvestada Ragnar Salumäele mõistetud liitkaristusest maha Tartu
Maakohtu Jõgeva kohtumaja 11.06.2015. a otsuse alusel kantud karistus 172 tundi s.o 5 kuud
ja 22 päeva vangistust. Kandmata karistuseks on 10 kuud ja 8 päeva vangistust.
KarS § 121 lg 2 p 2, 3 järgi toimepandud kuriteo eest nõuab prokurör süüdistatavale karistuseks
1 aasta vangistust.
KarS § 65 lg 2 alusel suurendada eelmise kohtuotsuse (11.06.2015. a Tartu Maakohtu Jõgeva
kohtumaja) järgi mõistetud karistuse ärakandmata osa võrra (10 kuud ja 8 päeva vangistust)
mõista Ragnar Salumäele liitkaristuseks 1 aasta 10 kuud ja 8 päeva vangistust.
KarS § 68 lg 1 alusel arvestada karistusaja hulka Ragnar Salumäe eelvangistuses viibitud aeg
23.03.2015. a kuni 24.03.2015. a s.o 2 päeva. Ragnar Salumäe ärakandmata karistuse suuruseks
lugeda 1 aasta 10 kuud 6 päeva vangistust.
                                               4
Karistuse kandmise aja algust arvestada alates vanglasse ilmumisest.
Tõkend - elukohast lahkumise keeld jätta muutmata kuni kohtuotsuse täitmisele pööramiseni,
mil isik võtta karistuse kandmiseks vahi alla.
Menetluskulud: 23.03.2015. a kaitsjatasu 79,08 eurot (tl 71), 28.05.2015. a kaitsjatasu 90,48
eurot (tl 78), 07.09.2015. a kaitsja osalemine kokkuleppemenetluse läbirääkimistel
maksumusega 71,80 eurot (tl 93), 15.10.2015. a kaitsjatasu 99.60 eurot (tl 137). Kaitsjatasud
kohtus: 94.80 eurot, 249.60 eurot. Kokku 746.80 eurot. Kutsete saatmise kulu 5.36 eurot,
sundtoomise kulu 24.70 eurot, 26.06.2015. a teostatud hääleekspertiis nr 15E-0009
maksumusega 862 eurot (tl 41), 09.10.2015. a teostatud hääleekspertiis nr 15E-IF0019
maksumusega 862 eurot (tl 108), kannatanu esindaja tasu kohtus 421.44 eurot - (eelduslikult
2922,30 eurot). KrMS § 180 lg 3 alusel eelnimetatud menetluskulusid mõista välja süüdlaselt
50% ulatuses võttes arvesse isiku varalist seisundit (jääb 1461.15 eurot); sundraha 645 eurot.


II Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde.
Kaitsja ja prokurör jäid sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Ragnar Salumäe süüdi KarS §
263 lg 1 p 2, § 424 ja § 121 lg 2 p 2,3 järgi ja mõista talle karistuse vastavalt sõlmitud
kokkuleppele. Ragnar Salumäelt tuleb välja mõista menetluskulud vastavalt sõlmitud
kokkuleppele.


III Asitõendid
Kriminaalasja juures on asitõenditeks kriminaaltoimikus asuvad CD-plaadid 22.03.2015. a
Häirekeskuse ja ekspertiisimaterjali võtmise salvestistega (II kd, tl 8,33,100).
Kohus leiab, et asitõenditeks olevad CD-plaadid 22.03.2015. a Häirekeskuse ja
ekspertiisimaterjali võtmise salvestistega tuleb jätta KrMS § 126 lg 3 p 1 alusel kriminaalasja
juurde.


IV Tõkend
Kokkuleppe kohaselt taotletakse Ragnar Salumäe suhtes kohaldatud tõkendi - elukohast
lahkumise keeld - jätta muutmata kuni kohtuotsuse täitmisele pööramiseni, mil isik võtta
karistuse kandmiseks vahi alla.
Kohtu hinnangul puudub vajadus muuta Ragnar Salumäe suhtes kohaldatud tõkendit
kohtuotsuse täitmisele pööramisel ja tema suhtes kohaldada tõkendina vahistamist. Siinkohal
puudub kohtu arvates alus olla veendumusel, et Ragnar Salumäe võib kohtuotsuse täitmisest
kõrvale hoiduda ja seda on võimalik vältida tõkendi muutmisega (vahistamise kohaldamisega)
kohtuotsuse täitmise staadiumis. Kuigi Ragnar Salumäe ei ilmunud kriminaalasja arutamiseks
määratud kohtuistungile ja tema suhtes tuli kohaldada sundtoomist, oli Ragnar Salumäed
võimalik tabada tema elukohast (kohaldatud elukohast lahkumise keeldu). Kohtul puuduvad
andmed, et Ragnar Salumäe oleks varasemalt rikkunud tema suhtes kohaldatud tõkendit.
Samuti puuduvad andmed, et Ragnar Salumäe võib asuda süüdimõistva kohtuotsuse täitmisest
                                              5
kõrvale hoidma. Kohtul tuleb kohtulahendi täitmisele pööramisel KrMS § 414 lg-st 1,2
tulenevalt edastada süüdimõistetule teatis, milliseks ajaks ja millisesse vanglasse tuleb karistuse
kandmiseks ilmuda. Kohtu arvates puudub käesoleval juhul alus arvata, et Ragnar Salumäe
kohtu määratud tähtajaks karistust kandma ei ilmu. Sellest tulenevalt jätab kohus Ragnar
Salumäele kohaldatud tõkendi elukohast lahkumise keeld muutmata kuni karistuse kandmisele
asumiseni.


/allkirjastatud digitaalselt/
Raina Pärn
Kohtunik




                                                6
