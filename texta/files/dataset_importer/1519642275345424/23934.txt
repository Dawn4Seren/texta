                                 KOHTUMÄÄRUS

Kohus                                 Viru Maakohus

Kohtuasja number                      1-15-1158

Määruse tegemise aeg ja koht           10. veebruar 2016, Rakvere kohtumaja

Kohtunik                              Kristel Vedro

Kohtuasi                              erakorraline ettekanne Denis Külmäsu osas

Erakorralise ettekande esitaja        Viru Vangla kriminaalhooldusosakonna Rakvere
                                      esinduse kriminaalhooldusametnik Merli Tammi-
                                      Jõeveer
Süüdimõistetu                         Denis Külmäsu, isikukood 38302255211,
                                      elukoht xxxx
RESOLUTSIOON

1.Jätta    Viru      Vangla       Kriminaalhooldusosakonna       Rakvere      esinduse
kriminaalhooldusametniku Merli Tammi- Jõeveeri erakorraline ettekanne Denis
Külmäsu karistuse täitmisele pööramiseks kriminaalasjas nr 1-15-1158, läbi vaatamata.
2. Kohus vaatab erakorralise ettekande Denis Külmäsu karistuse täitmisele pööramiseks
läbi kriminaalasjas nr 1-15-6991.

Edasikaebamise kord
Kohtumäärusele peale on õigus esitada määruskaebus 15 päeva jooksul määruskaebuse
kättesaamisest alates.

Asjaolud
1. 01.02.2015 saabus Viru Maakohtusse Viru Vangla Kriminaalhooldusosakonna Rakvere
esinduse kriminaalhooldusametniku Merli Tammi- Jõeveeri erakorraline ettekanne Denis
Külmäsu karistuse täitmisele pööramiseks kriminaalasjas nr 1-15-1158.

2. Erakorralise ettekande kohaselt ei ole Denis Külmäsu allunud tähtajaks ettenähtud
alkoholiravile ja on rikkunud lisakohustust mitte tarvitada alkoholi.

                                                                                      1
3. Viru Maakohtu 12.02.2015 otsusega kriminaalasjas 1-15-1158 tunnistati Denis Külmäsu KarS
§ 213 lg 1 järgi süüdi ja karistuseks mõisteti 9 kuud vangistust. KarS § 74 lg 1 ja 3 alusel jäeti
karistus tingimisi kohaldamata ja määrati katseajaks 1 aasta ja 6 kuud. Katseajaks allutati Denis
Külmäsu kriminaalhooldaja käitumiskontrollile ja kohustati järgima KarS § 75 lg 1
kontrollnõudeid. KarS § 75 lg 2 p 1 ja 2 alusel kohustati D. Külmäsud käitumiskontrolli ajal
heastama kuriteoga tekitatud kahju ja mitte tarvitama alkoholi.

4. 31.08.2015 Viru Maakohtu Rakvere kohtumaja otsusega kriminaalasjas nr 1-15-6991
mõisteti Denis Külmäsu süüdi KarS § 121 lg 2 p 2 ja 3 järgi ja karistuseks mõisteti 5 kuud
vangistust. KarS § 68 lg 1 alusel arvati karistusaja hulka eelvangistusaeg ajavahemikul 06.08
– 07.08.2015 s.o. 2 päeva, D. Külmäsul jäi kanda 4 kuud 28 päeva vangistust.

KarS § 65 lg 2 alusel suurendati mõistetavat karistust Viru Maakohtu Rakvere kohtumaja
12.02.2015 otsusega mõistetud kandmata karistuse 9 kuud vangistust võrra ning mõisteti D.
Külmäsule liitkaristuseks 1 aasta 1 kuu 28 päeva vangistust.

KarS § 69 lg 1 ja 3 alusel asendati vangistus 423 tunni üldkasuliku tööga, mille tegemise
tähajaks määrati 15 (viisteist) kuud.
Üldkasuliku töö tegemise ajaks allutati D. Külmäsu kriminaalhooldja käitumiskontrollile ja
kohustati teda järgima KarS § 75 lg. 1 toodud kontrollnõudeid:
1) elama kohtu määratud alalises elukohas - xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS § 75 lg 2 p 2 alusel kohustati D. Külmäsud käitumiskontrolli ajal mitte tarvitama
alkoholi.
Katseaja alguseks loeti kohtuotsuse jõustumise aeg.
Kohtuotsus jõustus 16.09.2015.

Kohtumääruse põhjendused
5. Kohus, tutvunud asja materjalidega leiab, et Viru Maakohtusse esitatud Viru Vangla
Kriminaalhooldusosakonna Rakvere esinduse kriminaalhooldusametniku Merli Tammi-
Jõeveeri erakorraline ettekanne Denis Külmäsu karistuse täitmisele pööramiseks
kriminaalasjas nr 1-15-1158, tuleb jätta läbi vaatamata.
Erakorralise ettekande kohaselt on Denis Külmäsu rikkunud lisakohustust mitte tarvitada
alkoholi ja ei ole allunud tähtajaks ettenähtud alkoholiravile.

6. 08.02.2016 on kriminaalhooldusametnik esitanud taotluse erakorralise ettekande
menetlemata    jätmiseks. Taotluse   kohaselt   on     04.02.2016     Viru    Vangla
Kriminaalhooldusosakonna Rakvere esinduse kriminaalhooldusametnik Merli Tammi-
Jõeveer esitanud Denis Külmäsu suhtes erakorralise ettekande liitkaristuse täitmisele


                                                                                                2
pööramiseks kriminaalasjas nr 1-15-6991. Nimetatud kriminaalasjas nr 1-15-6991 tuleb Denis
Külmäsu suhtes esitatud erakorraline ettekanne läbi vaadata.
7. Vastavalt KrMS § 427 lg 1 karistusseadustiku § 74 lõike 4, § 75 lõike 3, § 76 lõike 7 või §
871 lõike 4 või 5 kohaselt süüdimõistetule täiendavate kohustuste määramise või kohustuste
kergendamise või tühistamise või katseaja pikendamise või karistuse täitmisele pööramise
otsustab süüdimõistetu elukoha järgse maakohtu täitmiskohtunik oma määrusega.
8. Vastavalt KrMS § 384 lg 1 maakohtu määruse peale määruskaebuse esitamise õigus on
kohtumenetluse pooltel, samuti menetlusvälisel isikul, kui kohtumäärusega on piiratud tema
õigusi või seaduslikke huve.
9. Vastavalt KrMS § 387 lg 1 esitatakse määruskaebus 15 päeva jooksul, alates päevast, mil
isik sai vaidlustatavast kohtumäärusest teada või pidi teada saama, vaidlustatava
kohtumääruse teinud kohtule, kui käesoleva paragrahvi lõikes 2 ei ole sätestatud teisiti.

10. Kohus leiab, et kuna süüdimõistetud isikule on käesoleval ajal mõistetud Viru Maakohtu
31.08.2015 kohtuotsusega liitkaristus, mis on jõustunud, siis tuleb Viru Maakohtusse Viru
Vangla Kriminaalhooldusosakonna Rakvere esinduse kriminaalhooldusametniku Merli
Tammi- Jõeveeri erakorraline ettekanne Denis Külmäsu karistuse täitmisele pööramiseks
kriminaalasjas nr 1-15-1158 jätta läbi vaatamata. Kohus vaatab erakorralise ettekande läbi
kriminaalasjas nr 1-15-6991.

(allkirjastatud digitaalselt)
Kristel Vedro
kohtunik




                                                                                            3
