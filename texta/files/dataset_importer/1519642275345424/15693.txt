                                                                                       1-16-4092




                                   KOHTUOTSUS
                                  EESTI VABARIIGI NIMEL


 Kohus                              Tartu Maakohus

 Otsuse tegemise aeg ja koht        12. mai 2016. a Valga


 Kriminaalasja number               1-16-4092 (16282000172)

 Kohtunik                           Lembit Käis

 Kohtuistungi sekretär              Reelika Käis

 Tõlk                               Tiina Mõtsar

 Kriminaalasi                       Sergei Maksimov süüdistuses KarS § 424 järgi
                                    lihtmenetluses
 Prokurör                           Valdo Gerassimov

 Süüdistatav                        Sergei    Maksimov        -    isikukood:   38209015726;
                                    xxxxxxxxxxxxxxxxxxxxxxxx; xxxxxxxxxxxxxx; emakeel
                                    – xxxxxxxxx; töökoht: xxxxxxxxxxxxxxxxxxxxxx-
                                    xxxxxxxžxxxxxxxx; elukoht: xxxxxxxxxxxxx-xx; varem
                                    kriminaalkorras karistatud, sealhulgas viimati 01.02.2012.
                                    a Tartu Maakohtu poolt KarS § 424 järgi 3-kuulise
                                    vangistusega tingimisi KarS § 74 alusel 2-aastase
                                    katseajaga; tõkendit ei ole kohaldatud


RESOLUTSIOON
Juhindudes KrMS § 248 lg 1 p-st 5 ning §-dest 306; 311 ja 313, maakohus otsustas:

Sergei Maksimov süüdi tunnistada KarS § 424 järgi ning karistada teda 6 (kuus) kuulise
vangistusega.
KarS § 74 lg 1 alusel vabastada Sergei Maksimov täielikult talle mõistetud vangistuse
kandmisest tingimisi käitumiskontrollile allutamisega ning määrata, et mõistetud karistust ei
pöörata täitmisele, kui ta 2 (kaks) aastase katseaja kestel ei pane toime uut kuritegu ning täidab
KarS § 75 lg 1 p-des 1-6 sätestatud kontrollnõudeid (s.o elab alalises elukohas –
xxxxxxxxxxxxx-xx;          ilmub      kriminaalhooldaja       määratud      ajavahemike       järel
                                                                                   1-16-4092

kriminaalhooldusosakonda registreerimisele; allub kriminaalhooldaja kontrollile oma
elukohas ning esitab talle andmeid oma kohustuste täitmise ja elatusvahendite kohta; saab
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saab kriminaalhooldusametnikult eelneva loa elu-,
õppimis- või töökoha vahetamiseks ning saab kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks).
Katseaja algust arvestada kohtuotsuse kuulutamisest ning KarS §-s 75 sätestatud
käitumiskontrolli nõuete kohaldamist alustada pärast kohtulahendi jõustumist.

KarS § 50 lg 1 p 1 alusel võtta Sergei Maksimovilt ära mootorsõiduki juhtimise õigus 8
(kaheksa) kuuks alates kohtuotsuse jõustumisest.

Välja mõista Sergei Maksimovlt 843 (kaheksasada nelikümmend kolm) eurot 80 senti Eesti
Vabariigi kasuks menetluskulude (sealhulgas sundraha 645 eurot) katteks.
KrMS § 180 lg 3 kolmanda lause alusel määrata, et Sergei Maksimov tasub menetluskulud –
843,80 eurot - ositi 12 kuu jooksul alates kohtuotsuse jõustumisest, tasudes vastavatel kuudel
esimesel üheteistkümnel kuul 70,36 eurot ja kaheteistkümnendal kuul 69,95 eurot Maksu- ja
Tolliameti kontole nr EE351010052031000004 SEB Pank või kontole nr
EE502200221014193355 Swedbank või kontole nr EE401700017002872300 Nordea Bank
Eesti filiaal. Maksekorraldusele märkida: maakohtu poolt teatatud viitenumber, kohustatud
isiku nimi, asja number ning põhjendus, missugust kohustust ülekandega täidetakse.

Vidoesalvestis DVD plaadil jätta kriminaaltoimikusse KrMS § 126 lg 3 p 1 alusel.

Edasikaebamise kord

Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
avalikult teatavakstegemisest juhul, kui on tegemist kokkuleppemenetluse sätete (KrMS
9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu
ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kriminaalmenetluse kulude hüvitamise otsustuse võib vaidlustada kohtuotsusest eraldi 15
päeva jooksul alates kohtuotsuse kuulutamisest määruskaebuse esitamise teel lahendi teinud
kohtule (aadressil: Vabaduse 10, 68204 Valga).


Süüdistus ja kokkuleppe sisu

Kokkuleppe järgi süüdistatakse Sergei Maksimovit selles, et tema, olles narkojoobeseisundis,
juhtis 12.03.2016.a kella 04:55 ajal xxxxxxxxxxxxxxxxxxxxxxxx maja juures mootorsõidukit
M1 CHRYSLER 300M registreerimisnumbriga xxxxxx,                 olles eelnevalt tarvitanud
narkootilise, psühhotroopse või muu sarnase toimega ainet: amfetamiini ja
tetrahüdrokannabinooli (THC) metaboliiti (THC-COOH). Joove on tuvastatud uuringuakt nr
623T ja selle juurde kuuluva lisa 2-ga.




                                                                                      2 (3)
                                                                                  1-16-4092

KorS § 36 lg 1 järgi on joobeseisund alkoholi, narkootilise või psühhotroopse aine või muu
joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides. KorS § 36
lg 4 p 2 järgi on joobeseisundiks narkootilise, psühhotroopse või muu joovastava aine
tarvitamisest põhjustatud joove.
Seega rikkus Sergei Maksimov ka Liiklusseaduse § 33 lg 11 p 2 ja § 69 lg 1 nõudeid, mille
kohaselt ei tohi juht olla joobeseisundis.
Mootorsõiduki juhtimisega joobeseisundis pani Sergei Maksimov toime KarS § 424 järgi
kvalifitseeritava kuriteo.

Tsiviilhagi esitatud ei ole.

Süüdistatava, kaitsja vandeadvokaadi Rein Napa ning prokuröri Valdo Gerassimovi vahel
sõlmitud kokkuleppe kohaselt on Sergei Maksimovile mõistetavaks põhikaristuseks KarS §
424 järgi 6 kuud vangistust, mida ei pöörata tingimisi täitmisele KarS § 74 lg 1, 3 alusel 2-
aastase katseajaga. Lisakaristusena tuleb süüdistatavalt ära võtta mootorsõiduki juhtimise
õigus 8 kuuks.


Maakohtu järeldused

Süüdistatav kinnitas kohtuistungil, et on kokkuleppest aru saanud ja nõustub sellega.
Süüdistatav ja prokurör jäid kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS §-st 180 lg 1 hüvitab menetluskulud süüdimõistetu. Antud kriminaalasjas
on menetluskuludeks süüdimõistva kohtuotsusega kaasnev sundraha 1,5 palga alammäära
suuruses summas, s.o 645 eurot, joobeseisundi tuvastamise kulud – 86 eurot (tl 26) ning riigi
õigusabi korras määratud kaitsjale makstav riigi õigusabi tasu ja kulu 112,80 eurot (tl 35).
Sõlmitud kokkuleppe kohaselt kuulub süüdistatavalt riigi kasuks väljamõistmisele kokku
843,80 (645 + 86 + 112,80) eurot ositi 12 kuu jooksul.

Vidoesalvestis DVD plaadil tuleb jätta kriminaaltoimikusse KrMS § 126 lg 3 p 1 alusel.


/allkirjastatud digitaalselt/
Lembit Käis
kohtunik




                                                                                     3 (3)
