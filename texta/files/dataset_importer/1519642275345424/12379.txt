                                                                                      1-16-5183




                             KOHTUOTSUS
                                 EESTI VABARIIGI NIMEL


Kohus                           Pärnu Maakohus

Otsuse tegemise aeg ja koht     16. juuni 2016.a, Pärnu

Kriminaalasja number            1-16-5183 (16267000308)

Kohtukoosseis                   Kohtunik Teet Olvik
                                Sekretär Anneli Kaljula

Prokurör                        Abiprokurör Liisa Nuut

Kriminaalasi                    Marko Lepp süüdistuses KarS § 199 lg 2 p 9 järgi
                                kokkuleppemenetluses

Süüdistatavad                   Marko Lepp, isikukood: 37502084216; XXXXX.
                                Kriminaalkorras karistatud kahel korral, viimati Pärnu Maakohtu
                                18.11.2014.a otsusega KarS § 329 järgi liitkaristusega 9 kuud ja 28
                                päeva vangistust, mis asendati 596 tunni üldkasuliku tööga
                                tähtajaga üks aasta ja kuus kuud.

RESOLUTSIOON                    Juhindudes KrMS § 248 lg 1 p 5, § 249, § 306, § 311 ja § 313,
                                kohus otsustas:

Süüdi tunnistada Marko Lepp KarS § 199 lg 2 p 9 järgi ning karistuseks mõista (4) neli kuud
vangistust.
KarS § 68 lg 1 alusel arvata karistusaja hulka eelvangistuses viibitud aeg 30.03 – 31.03.2016.a, s.o
(2) kaks päeva. Seega kandmisele kuulub (3) kolm kuud ja (28) kakskümmend kaheksa päeva
vangistust.
KarS § 73 lg 1 ja 3 alusel jätta mõistetud vangistus tingimisi täitmisele pööramata juhul, kui Marko
Lepp ei pane (1) ühe aastase katseaja jooksul toime uut tahtlikku kuritegu.
KarS § 78 p 1 alusel katseaja algust arvata alates kohtuotsuse kuulutamisest, s.o 16.06.2016.a.
Tõkend elukohast lahkumise keeld tühistada kohtuotsuse jõustumisel.

Asitõend – DVD-plaat – KrMS § 126 lg 3 p 1 alusel jätta kriminaalasja juurde.

Rahuldada Selver AS tsiviilhagi ning välja mõista KrMS § 310 lg 1, § 1045, § 1050 ja § 1043 alusel
Marko Lepalt (35.57) kolmkümmend viis eurot ja 57 senti Selver AS (registrikood: 10379733) (a/a
nr EE922200221010865014) kasuks.



                                               1
                                                                                       1-16-5183

Välja mõista KrMS § 180 lg 1 alusel süüdimõistetult Marko Lepalt menetluskulud riigi tuludesse –
KrMS § 175 lg 1 p 4 alusel kaitsja tasu (144) ükssada nelikümmend neli eurot riigi õigusabi korras
määratud kaitsja osalemise eest kriminaalasja menetluses ning KrMS § 179 lg 1 p 2 alusel sundraha
(645) kuussada nelikümmend viis eurot, kokku (789) seitsesada kaheksakümmend üheksa eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700046197. Selgituseks märkida: Marko Lepp, 1-16-5183,
menetluskulud.

Välja mõistetud menetluskulud tasuda (12) kaheteist kuu jooksul alates kohtuotsuse jõustumisest.
Kohustada Marko Leppa tasuma menetluskulu 789 eurot ositi (12) kaheteist kuu jooksul (12)
kaheteistkümnes osas alates kohtuotsuse jõustumisest mitte vähem kui (65.75) kuuskümmend viis
eurot ja 75 senti kuus. Kui rahalised nõuded pole täies ulatuses tähtajaks täidetud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Marko Leppa süüdistatakse selles, et tema isikuna, kes on Politsei- ja Piirivalveameti 09.11.2015.a
ja 01.03.2016.a väärteootsustega karistatud KarS § 218 lg 1 alusel kvalifitseeritavate väärtegude
toimepanemise eest, olles seega KarS § 199 lg 2 p 9 täheldatud isik,
       - 08.03.2016.a kella 17.41 ajal võttis võõra vallasasja ebaseadusliku omastamise eesmärgil
           Pärnu linnas Papiniidu tn 42 asuvas AS Selveri kaupluse Mai Selver müügisaalist
           ebaseadusliku omastamise eesmärgil ühe konservi röstitud silmud tarrendis 380g
           väärtusega 12,99 eurot; ühe karbi marineeritud angerjat 250g väärtusega 10,99 eurot ja
           ühe konservi kuumsuitsu angerjat marinaadis 250g väärtusega 11,59 eurot ja möödus
           kassaliinist kauba eest tasumata. Vargusega põhjustati AS-ile Selver varalist kahju 35,57
           euro ulatuses;
       - 30.03.2016.a kella 17.45 võttis võõra vallasasja ebaseadusliku omastamise eesmärgil
           Pärnu linnas Papiniidu tn 42 asuvas AS Selveri kaupluse Mai Selver müügisaalist
           ebaseadusliku omastamise eesmärgil ühe paki sigarette Davidoff Shape maksumusega
           3,20 eurot; neli purki marneeritud angerjat kogumaksumusega 43,96 eurot; neli
           ripsmedušši MaxFactor Masterpiece kogumaksumusega 39,96 eurot ja kaks pudelit
           oliiviõli Borgey Fruity Olive Oili kogumaksumusega 13,98 eurot ja möödus kassaliinist
           kauba eest tasumata. Kuritegu jäi Marko Lepa tahtest olenemata põhjusel lõpule viimata,
           kuna ta peeti turvatöötaja poolt peale kassaliinidest möödumist kinni.


                                                2
                                                                                      1-16-5183

Süstemaatiliselt võõra vallasasja äravõtmisega selle ebaseadusliku omastamise eesmärgil pani
Marko Lepp toime KarS § 199 lg 2 p 9 järgi kvalifitseeritava kuriteo.

Kohtumenetluse poolte seisukohad kohtus
Asja kohtueelses menetluses toimunud kokkuleppemenetluse läbirääkimiste käigus süüdistatav ja
tema kaitsja nõustusid kuriteo kvalifikatsiooniga, tekitatud kahju laadi ja suurusega ning jõudsid
kokkuleppele prokuröri poolt kohutus nõutava karistuse liigis ja määras. Sõlmitud kokkuleppe
kohaselt on Marko Lepale KarS § 199 lg 2 p 9 järgi kohaldatavaks karistuseks neli kuud vangistust.
KarS § 68 lg 1 alusel arvatakse karistusaja hulka eelvangistuses viibitud aeg 30.03 – 31.03.2016.a,
s.o kaks päeva. Seega kandmisele kuuluks kolm kuud ja 28 päeva vangistust. KarS § 73 lg 1 ja 3
alusel jäetakse mõistetud vangistus tingimisi täitmisele pööramata juhul, kui Marko Lepp ei pane
üheaastase katseaja jooksul toime uut tahtlikku kuritegu.
Marko Lepp tunnistas ja nõustus hüvitama Selver AS-i tsiviilhagi 35.57 eurot.
Marko Lepp tunnistas end kohtuistungil süüdistuses KarS § 199 lg 2 p 9 järgi süüdi ning jäi
sõlmitud kokkuleppe juurde. Ka prokurör jäi istungil sõlmitud kokkuleppe juurde ning palus kohtul
selle kinnitada.

Maakohtu seisukoht
Kohtuliku arutamise tulemusena kokkuleppemenetluse korras tegi kohus järeldused, et
süüdistatavaga kokkuleppemenetlusega kokkuleppe sõlmimine on olnud tema tõelise tahte avaldus
ning kriminaalasja menetlemisel on järgitud kokkuleppemenetluse sätteid. Marko Lepp tuleb süüdi
tunnistada KarS § 199 lg 2 p 9 järgi ning mõista talle karistus vastavalt sõlmitud kokkuleppele.
Asitõend – DVD-plaat – KrMS § 126 lg 3 p 1 alusel jätta kriminaalasja juurde.
Tõkend elukohast lahkumise keeld tühistada kohtuotsuse jõustumisel.
Rahuldada Selver AS tsiviilhagi ning välja mõista KrMS § 310 lg 1, § 1045, § 1050 ja § 1043 alusel
Marko Lepalt 35.57 eurot Selver AS (registrikood: 10379733) (a/a nr EE922200221010865014)
kasuks.
KrMS § 180 lg 1 kohaselt kohustub süüdimõistetu hüvitama menetluskulud. Vastavalt sõlmitud
kokkuleppele tuleb Marko Lepalt välja mõista KrMS § 175 lg 1 p 4 alusel kaitsja tasu 144 eurot riigi
õigusabi korras määratud kaitsja osalemise eest kriminaalasja menetluses ning KrMS § 179 lg 1 p 2
alusel sundraha 645 eurot, kokku 789 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud menetluskulud tasumisele 12 kuu
jooksul alates kohtuotsuse jõustumisest. Kohustada Marko Leppa tasuma menetluskulu 789 eurot
ositi 12 kuu jooksul 12 osas alates kohtuotsuse jõustumisest mitte vähem kui 65.75 eurot kuus. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                               3
