                                                                                       4-16-7869




                          KOHTUMÄÄRUS
Kohus                               Viru Maakohus

Otsuse tegemise aeg ja koht         01. novembril 2016, Narva kohtumaja

Väärteoasja number                  4-16-7869 (2330,16,004825)

Kohtunik                            Mari-Liis Avikson (kirjalikus menetluses)

Menetlusalune isik                  Evgeny Ivanov, elukoht xxx, isikukood 38512102255, Vene
                                    Föderatsiooni kodanik, emakeel - vene keel, töökoht xxx
Kohtuväline menetleja               Politsei-ja    Piirivalveameti    Ida    prefektuuri      Narva
                                    politseijaoskond, asukoht Vahtra 3, 21003 Narva.
Väärteoasi                          Narkootiliste ja psühhotroopsete ainete ning nende lähteainete
                                    seadus § 151 lg 1 järgi
Menetlustoiming                     Vea parandamine

RESOLUTSIOON
Asendada Viru Maakohtu Narva kohtumaja 31.10.2016 kohtuotsuse resolutiivosas karistusaja
hulka arvatud kinnipidamisaeg alates 29.10.2016 kell 15:30 kuni 01.10.2016 kell 15:30 õige
ajaga 29.10.2016 kell 15:30 kuni 02.11.2016 kell 15:30 ning lugeda õigeks järgmine:

„Arvata KarS § 68 lg 2 alusel karistusaja hulka väärteomenetluses kinnipidamise aeg alates
29.10.2016 kell 15:30 kuni 02.11.2016 kell 15:30, s.o 4 (neli) päeva. Ärakandmisele kuulub 4 (neli)
päeva aresti.“

Ülejäänud osas Viru Maakohtu Narva kohtumaja 31.10.2016 kohtuotsus jääb muutmata.

Kohtumääruse koopia saata isikutele, kellele on väljastatud vigase määruse koopia.

Edasikaebamise kord
Määrus edasikaebamisele ei kuulu.


Maakohus tuvastas

Viru Maakohtu Narva kohtumaja 31.10.2016 kohtuotsusega väärteoasjas nr 4-16-7869 tunnistati
Evgeny Ivanovi süüdi narkootilise või psühhotroopse aine tarvitamises ilma arsti ettekirjutuseta,
so NPALS § 15¹ lg 1 ettenähtud väärteo toimepanemises ning mõisteti karistuseks 8 päeva aresti.
Karistuse alguseks loeti 29.10.2016 kell 15:30. KarS § 68 lg 2 alusel arvati karistusaja hulka
väärteomenetluses kinnipidamise aeg alates 29.10.2016 kell 15:30 kuni 01.10.2016 kell 15:30, so
4 (neli) päeva. Ärakandmisele kuulus 4 päeva aresti. KarS § 66 lg 1 alusel tuleb ära kanda 4
päeva aresti hiljemalt 30.11.2016 Politsei-ja Piirivalveameti Ida prefektuuri Narva arestimajas
(asukoht Vahtra 3, Narva). Järjest kantava karistuse kestus peab olema vähemalt kaks päeva.
Kohtuotsus ei ole jõustunud.

Maakohtu seisukord

Kontrollides Viru Maakohtu Narva kohtumaja 31.10.2016 kohtuotsust, leiab kohus, et Viru
Maakohtu Narva kohtumaja 31.10.2016 kohtuotsuses on ilmne ebatäpsus, nimelt kohtuotsuse
resolutiivosas märgitud karistusaja hulka arvatud kinnipidamise ajas alates 29.10.2016 kell 15:30
kuni 01.10.2016 kell 15:30. Tegelikult peab olema kinnipidamise aeg alates 29.10.2016 kell
15:30 kuni 02.11.2016 kell 15:30.

VTMS § 2 alusel kui käesolevas seadustikus ei ole sätestatud teisiti, kohaldatakse
väärteomenetluses kriminaalmenetluse sätteid, arvestades väärteomenetluse erisusi.

KrMS § 306 lg 5 alusel pärast kohtuotsuse allkirjastamist võib kohus omal algatusel või
kohtumenetluse poole taotlusel parandada kohtuotsuses kirja- ja arvutusvead ning ilmsed
ebatäpsused, mis ei mõjuta otsuse sisu.

Seega teeb kohus määruse vea parandamiseks ning asendab Viru Maakohtu Narva kohtumaja
31.10.2016 kohtuotsuse resolutiivosas karistusaja hulka arvatud kinnipidamise aja alates
29.10.2016 kell 15:30 kuni 01.10.2016 kell 15:30 õige ajaga 29.10.2016 kell 15:30 kuni
02.11.2016 kell 15:30.

Antud parandus ei mõjuta kohtuotsuse sisu.

Kohus teeb määruse eeltoodule tuginedes ja juhindudes VTMS §-st 2 ja KrMS §-st 306 lg 5.


/allkirjastatud digitaalselt/
Mari-Liis Avikson
Kohtunik




                                                                                             2(2)
