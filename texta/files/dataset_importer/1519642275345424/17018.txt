                              KOHTUOTSUS
                                EESTI VABARIIGI NIMEL
                                       Tagaseljaotsus


Kohus                           Harju Maakohus, Tartu mnt kohtumaja
Kohtunik                        Merit Helm
Otsuse tegemise aeg ja koht     28. aprill 2016.a, Tallinn
Tsiviilasja number              2-15-125240
Tsiviilasi                      Aktsiaselts XXX hagi XXXvastu võla nõudes

Tsiviilasja hind                538,54 eurot
Menetlusosalised ja esindajad   Hageja: Aktsiaselts XXX (registrikood XXX)
                                Hageja lepinguline           esindaja:   Kadri   Timuska,   e-post
                                inkasso@julianus.ee
                                Kostja: XXX(isikukood XXX), elukoht ja kontaktandmed
                                teadmata
RESOLUTSIOON
  1. Rahuldada hagi tagaseljaotsusega.
   2. Välja mõista kostjalt XXXhageja Aktsiaselts XXX kasuks võlgnevus summas 269,27
      eurot.
   3. Välja mõista kostjalt XXXhageja Aktsiaselts XXX kasuks seisuga 18.01.2016.a
      sissenõutavaks muutunud viivis summas 137,61 eurot.
   4. Välja mõista kostjalt XXXhageja Aktsiaselts XXX kasuks viivis alates 18.01.2016.a kuni
      põhinõude 269,27 euro täitmiseni 0,05% päevas tasumata summalt, kuid mitte rohkem
      kui kogusummas 131,66 eurot.
   5. Tagaseljaotsus on tagatiseta viivitamata täidetav (TsMS § 468 lg 1 p 2).
   6. Toimetada tagaseljaotsus kätte menetlusosalistele.
   7. Toimetada kostjale tagaseljaotsus kätte väljaandes Ametlikud Teadaanded avaldamise
      kaudu.


 Menetluskulude jaotus
     1. Jätta menetluskulud kostja kanda.
     2. Rahuldada osaliselt Aktsiaselts XXX menetluskulude kindlaksmääramise avaldus.
      3. Välja mõista kostjalt XXXhageja Aktsiaselts XXX kasuks menetluskuludena
         hagiavalduselt tasutud riigilõiv summas 100 eurot ja lepingulise esindaja kulud summas
         159,78 eurot.
      4. Välja mõista kostjalt XXXhageja Aktsiaselts XXX kasuks viivis menetluskulude 259,78
         euro tasumata osalt võlaõigusseaduse § 113 lg 1 teises lauses ettenähtud ulatuses
         käesoleva kohtuotsuse jõustumisest alates kuni täitmiseni, kuid mitte rohkem kui
         kogusummas 259,78 eurot.




Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus menetluses,
kui kaebuses ei taotleta selle lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse kättetoimetamisest
alates 30 päeva jooksul. Kui tagaseljaotsus toimetatakse kätte avalikult, võib kaja esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud täitemenetlusest
teada. Koos kajaga tuleb kohtule esitada kõik asja ettevalmistamise lõpuleviimiseks vajalik ning
tasuda kajalt kautsjon Rahandusministeeriumi arvelduskontole nr EE571010220229377229 AS-is
SEB Pank või arvelduskontole nr EE062200221059223099 Swedbank AS-is või arvelduskontole
nr EE513300333522160001 Danske Bank A/S Eesti filiaalis või arvelduskontole
nr EE221700017003510302 Nordea Bank Finland Plc Eesti filiaalis. Isik ei pea kasutama
viitenumbrit, kui ta tasub riigilõivu enne toimingu tegemise taotlemist. Maksete tegemisel tuleb
märkida selgituse lahtrisse täpne toimingu nimetus, mille eest riigilõivu tasutakse. Kautsjonina
tasutakse summa, mis vastab riigilõivule poolelt hagihinnalt, kuid mitte vähem kui 100 eurot ja mitte
rohkem kui 1500 eurot.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata. Kui menetlusosaline teatab kümne päeva jooksul alates otsuse kuulutamisest, et ta
soovib esitada kohtuotsusele apellatsioonkaebuse, täiendab kohus kirjeldava ja põhjendava osata
tehtud otsust puuduva osaga juhindudes TsMS § 448 lg-st 41.
TsMS § 174 lg-st 2 kohaselt määrab maakohus menetluskulude rahalise suuruse kindlaks kohtuotsuses
või menetlust lõpetavas määruses, kui menetluskulude kindlaksmääramine ei takista kohtuotsuse või

                                                                                                    2/3
menetlust lõpetava määruse tegemist. Hageja on kohtule esitanud menetluskulude nimekirja ja neid
kulusid tõendavad dokumendid, milledest nähtuvalt on hageja menetluskuludeks hagimenetluses
tasutud riigilõiv kogusummas 100 eurot ning lepingulise esindaja kulud summas 191,73 eurot.
TsMS § 162 lg 1 sätestab, et hagimenetluse kulud kannab pool, kelle kahjuks otsus tehti. Juhindudes
TsMS § 162 lg 1 sätestatust, on kohus seisukohal, et menetluskuludena hagiavalduselt tasutud
riigilõivu summas 100 eurot väljamõistmine kostjalt on põhjendatud.
TsMS § 175 lg 1 sätestab, et kui menetlusosaline peab menetluskulude jaotust kindlaks määrava
kohtulahendi kohaselt kandma teist menetlusosalist esindanud lepingulise esindaja kulud, mõistab
kohus kulud välja põhjendatud ja vajalikus ulatuses.
Kohus märgib, et TsMS § 174 lg 6 tulenevalt saab käibemaksu õigusabikulult välja mõista vaid siis,
kui menetlusosaline ei ole käibemaksukohustuslane või ei saa muul põhjusel tekkinud kuludelt
käibemaksu tagasi arvestada ja ta kinnitab seda kohtule (vt nt: Riigikohtu 19.04.2006.a otsus
tsiviilasjas nr 3-2-1-24-06).
Hageja on käibemaksukohustuslane KMS § 3 lg 1 mõttes (käibemaksukohustuslase number
EE100130171). Eeltoodust tulenevalt saab hageja tekkinud kuludelt arvestada käibemaksu tagasi,
mistõttu tuleb lepingulise esindaja kuluna esitatud summast 191,73 eurot arvestada maha käibemaks
summas 31,95 eurot ja välja mõista kosjalt hageja lepingulise esindaja kulud summas 159,78 eurot.
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi peale
edasi kaevates, millega menetluskulude jaotus kindlaks määrati. Hüvitatavate menetluskulude suurust
saab vaidlustada selle kohtulahendi peale edasi kaevates, millega menetluskulude rahaline suurus
kindlaks määrati.



/allkirjastatud digitaalselt/
Merit Helm
kohtunik




                                                                                                 3/3
