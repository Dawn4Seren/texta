                                                                              2-16-110371




                      KOHTUMÄÄRUS
Kohus                              Pärnu Maakohus
Kohtunik                           Tambet Grauberg
Kohtujurist                        Eneli Kivi
Määruse tegemise aeg ja koht       07. september 2016.a, Pärnu kohtumaja
Tsiviilasja number                 2-16-110371
Tsiviilasi                         OÜ Kertest hagi OÜ Marmande vastu võlgnevuse nõudes
Menetlusosalised ja nende          Hageja: OÜ Kertest, registrikood 11562244; asukoht: Oja
esindajad                          134 - 3, 80047 Pärnu
                                   Hageja seaduslik esindaja: Tarmo Järvesaar, Oja 134 - 3,
                                   80047 Pärnu; e-post: t.jarvesaar@gmail.com
                                   Kostja: OÜ Marmande, registrikood 10596732; asukoht:
                                   Kilksama küla, 80044 Sauga vald, Pärnu maakond
                                   Kostja seaduslik esindaja I: Vallo Visnapuu, Papsaare tee 4
                                   - 4, Papsaare küla, 88317 Audru vald, Pärnu maakond
                                   Kostja seaduslik esindaja II: Vladimir Hodakov, Supeluse tn
                                   12/1 - 4, 80014 Pärnu
Menetlustoiming                    Kompromissi kinnitamine, menetluse lõpetamine

RESOLUTSIOON
1. Kinnitada hageja OÜ Kertest ja kostja OÜ Marmande vahel 07.09.2016.a kohtule esitatud
    kirjalik kompromissileping alljärgnevalt:
1.1 pooled on kokku leppinud, et kostja tasub hagejale põhinõudest summa 2733 (kaks tuhat
    seitsesada kolmkümmend kolm) eurot hiljemalt 3 tööpäeva jooksul arvates kohtu poolt
    kompromissi kinnitava määruse teatavaks tegemisest, kandes summa üle hageja
    pangakontole nr XXXXXXXXXXX, selgitusega: „kompromiss ts asjas 2-16-110371“;
1.2 pooled on kokku leppinud, et ülejäänud osa põhinõudest summas 682,36 (kuussada
    kaheksakümmend kaks eurot ja 36 senti) eurot tasub kostja hagejale hiljemalt 25.04.2018.a,
    kandes summa üle hageja pangakontole nr XXXXXXXXXXX, selgitusega: „kompromiss
    ts asjas 2-16-110371“;
1.3 juhul, kui kostja täidab punktis 1.1 nimetatud summa tasumise kohustuse nõuetekohaselt,
    loobub hageja viiviste nõudest seisuga 14.06.2016.a summas 3993,70 eurot kui ka viiviste
    nõudest sellele järgneva aja eest;
2. Tühistada pärast p. 1.1 ja 1.2 nimetatud kohustuste täitmist hagi tagamise abinõuna
    Pärnu Maakohtu 22.08.2016.a määrusega tsiviilasjas 2-16-110371 seatud kohtulik
    hüpoteek kostja kinnistult Tartu Maakohtu kinnistusosakonna registriosa nr 1597006.


                                                                                         1
                                                                                2-16-110371

     Hageja kohustub viivitamata esitama kohtule avalduse hagi tagamise abinõu
     tühistamiseks, kui kostja on täinud p. 1.1 ja 1.2 nimetatud kohustused.
 3. Pooled kinnitavad, et nad on teadlikud TsMS § 432 sisust ning sellest tulenevalt käesoleva
     kompromissi ja menetluse lõpetamise õiguslikest tagajärgedest.
 4. Pooled kinnitavad ja tagavad, et nad on tegutsenud kompromissi sõlmimisel ja täitmisel
     heas usus, tuginedes eeldusele, et kõik teise poole poolt antud kinnitused vastavad
     tegelikkusele ning pooled täidavad nõuetekohaselt kõiki endale kompromissiga võetud
     kohustused.
 5. Hageja kinnitab, et ta ei ole hagis esitatud nõuet kostja vastu kellelegi loovutanud ega
     mistahes muul viisil käsutanud ega sõlminud mistahes kokkuleppeid nõude käsutamiseks
     tulevikus.
 6. Pooled kinnitavad, et neil puuduvad üksteise suhtes mistahes nõuded ja pretensioonid, va.
     Kompromissist tulenevad nõuded ja pretensioonid. Ühtlasi loobuvad pooled üksteise
     suhtes kõikidest nõuetest, sh kõrvalnõuetest ja pretensioonidest, va. kompromissist
     tulenevatest nõuetest ja pretensioonidest.
 7. Lõpetada käesolevas tsiviilasjas menetlus seoses poolte vahel sõlmitud kompromissi
     kinnitamisega.
 8. Jätta rahuldamata OÜ Kertest 02.09.2016.a esitatud avaldus enamtasutud riigilõivu
     tagastamiseks.
 9. Tagastada OÜ-le Kertest pool menetluses tasutud riigilõivust, s.o 237,50 eurot
     arveldusarvele XXXXXXXXXXX.
 10. Pärnu Maakohtul tagastada OÜ-le Kertest arveldusarvele XXXXXXXXXXX hagi
     tagamisel tasutud tagatis kokku summas 425 eurot kahe kuu möödumisel käesoleva
     määruse jõustumisest.
 11. Edastada määrus menetlusosalistele ning ½ riigilõivu ja tagatise tagastamiseks Pärnu
     Maakohtule.

Menetluskulude jaotus
Pooled on kokku leppinud, et hageja ja kostja kannavad oma menetluskulud ise.

Edasikaebamise kord
Pooled on loobunud edasikaebeõigusest.



/allkirjastatud digitaalselt/

Tambet Grauberg
kohtunik




                                                                                         2
