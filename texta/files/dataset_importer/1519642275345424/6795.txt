                        KOHTUMÄÄRUS
Kohus                                 Tallinna Ringkonnakohus
Kohtukoosseis                         Ruth Plaks, Maret Altnurme ja Virgo Saarmets
Määruse tegemise aeg ja koht          20.09.2016, Tallinn
Haldusasja number                     3-15-2764
Haldusasi                             KG kaebus Viimsi valla kohustamiseks anda lapsele
                                      lasteaiakoht elukohajärgses munitsipaallasteaias ja hü-
                                      vitada eralasteaias käimisega tekkinud täiendavad ku-
                                      lud
Menetlusosalised                      Kaebaja – KG
                                      Vastustaja – Viimsi vald, esindaja Gunnar Kender
Vaidlustatud kohtulahend              Tallinna Halduskohtu 29.02.2016 otsus
Menetluse alus ringkonnakohtus        Viimsi valla apellatsioonkaebus
Menetlustoiming                       Menetluse osaline lõpetamine

RESOLUTSIOON
1.    Tühistada Tallinna Halduskohtu 29.02.2016 otsus haldusasjas nr 3-15-2764 osas,
millega halduskohus kohustas Viimsi valda uuesti läbi vaatama KG avaldust RT-le las-
teaiakoha eraldamiseks munitsipaallasteaias ning mõistis Viimsi vallalt KG kasuks välja
kahjuhüvitise 345 eurot ja menetluskulu 5,70 eurot. Lõpetada selles osas menetlus hal-
dusasjas nr 3-15-2764.
2.   Jätta KG menetluskulu (riigilõiv 5,70 eurot) kaebaja enda kanda.
3.    Tagastada Viimsi Vallavalitsuse (registrikood 75021250) poolt haldusasjas nr 3-15-
2764 apellatsioonkaebuse esitamisel tasutud riigilõiv 15 (viisteist) eurot Viimsi Vallava-
litsuse arveldusarvele nr EE182200221010936477 AS-s Swedbank.


EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse kättetoi-
metamisest arvates (HKMS § 155 lg 5 ja § 235 lg 3).


ASJAOLUD JA MENETLUSE KÄIK
1.    KG esitas Tallinna Halduskohtule 05.11.2015 kaebuse (täiendatud 04.02.3016) Viimsi
valla kohustamiseks anda lapsele lasteaiakoht taotluses märgitud munitsipaallasteaias, eelista-
tult Pargi lasteaias, ning hüvitada eralasteaias käimisega tekkinud lisakulud, s.o enammakstud
kohatasu 115 eurot kuus 2015. a septembrist kuni 2016. a veebruarini, kokku 690 eurot.
                                                                                  3-15-2764

2.    Tallinna Halduskohus rahuldas 29.02.2016 otsusega kaebuse, kohustas vastustajat
uuesti läbi vaatama kaebaja avalduse RT-le lasteaiakoha eraldamiseks munitsipaallasteaias
ning mõistis Viimsi vallalt kaebaja kasuks välja kahjuhüvitise 690 eurot ja menetluskulud
20,70 eurot.
3.    Viimsi vald esitas Tallinna Ringkonnakohtule 30.03.2016 apellatsioonkaebuse Tallin-
na Halduskohtu 29.02.2016 otsuse tühistamiseks osas, millega halduskohus rahuldas kohus-
tamisnõude ja mõistis vastustajalt kaebaja kasuks välja kahjuhüvitise 345 eurot ületavas osas
(345 eurot) ning menetluskulud 15 eurot ületavas osas (5,70 eurot).
4.    KG teatas 24.05.2016 vastuses apellatsioonkaebusele, et ta sõlmis 26.04.2016 MLA-ga
Viimsi Lasteaiad lasteaiakoha kasutamise lepingu, mille kohaselt võimaldatakse kaebaja lap-
sele alates 22.08.2016 lasteaiakoht Pargi majas. Kaebaja kinnitas 06.09.2016 vastuses ring-
konnakohtu 25.08.2016 nõudele, et kaebaja laps käib vastavalt 28.04.2016 lepingule alates
22.08.2016 Pargi lasteaias. Samas menetlusdokumendis teatas kaebaja, et ta loobub kahju
hüvitamise nõudest perioodi 2015. a detsember kuni 2016. a veebruar eest.
5.    Ringkonnakohus teavitas 06.09.2016 määrusega menetlusosalisi kavandatavast menet-
luse osalisest lõpetamisest HKMS § 152 lg 1 p 3 ja § 152 lg 1 p 4 alusel ning andis tähtaja
seisukoha esitamiseks.
6.   KG kinnitas 19.09.2016 vastuses, et loobub osaliselt kaebusest. Viimsi vald ei vaidle
19.09.2016 seisukohas menetluse osalisele lõpetamisele vastu, kuid märgib, et kaebaja lapsele
koha eraldamine ei olnud seotud halduskohtu kohustava otsusega, laps sai järjekorra alusel
koha põhjusel, et õppeaasta alguses vabanes seal piisavalt kohti.


RINGKONNAKOHTU PÕHJENDUSED
7.    Halduskohtu 29.02.2016 otsus on jõustunud apellatsioonkaebusega vaidlustamata osas,
millega halduskohus mõistis kaebaja kasuks välja kahjuhüvitise 345 eurot (enammakstud ko-
hatasu perioodil 2015. a september kuni 2015. a november) ning menetluskulu 15 eurot.
Halduskohtu otsus ei ole jõustunud kohustamisnõude rahuldamise osas, samuti osas, millega
mõisteti vallalt kaebaja kasuks välja kahjuhüvitis 345 eurot (enammakstud kohatasu perioodil
2015. a detsember kuni 2016. a veebruar, s.o pärast kaebaja lapsele Randvere lasteaias koha
pakkumist ja sellest loobumist) ning menetluskulu 5,70 eurot.
8.    HKMS § 152 lg 1 p 4 kohaselt lõpetab kohus määrusega menetluse, kui kaebuses vaid-
lustatud haldusakt on kehtetuks tunnistatud või kaebuses nõutav haldusakt on antud või toi-
ming tehtud. HKMS § 152 lg 2 näeb ette, et kohus ei lõpeta menetlust HKMS § 152 lg 1 p 4
alusel, vaid jätkab menetlust haldusakti õigusvastasuse või haldusakti andmata või toimingu
tegemata jätmise õigusvastasuse tuvastamiseks, kui see on vajalik kaebaja õiguste kaitseks ja
kaebaja seda taotleb.
Kaebaja sõlmis 26.04.2016 MLA-ga Viimsi Lasteaiad lasteaiakoha kasutamise lepingu ning
kaebaja laps käib vastavalt 28.04.2016 lepingule alates 22.08.2016 Pargi lasteaias. Seega on
vastustaja enne kohtuotsuse vastavas osas jõustumist kohustamisnõude täitnud (vaadanud
kaebaja avalduse RT-le lasteaiakoha eraldamiseks läbi ja eraldanud lapsele koha munitsipaal-
lasteaias), mistõttu tuleb haldusasja menetlus selles osas HKMS § 152 lg 1 p 4 osas lõpetada.
Kaebaja ei ole taotlenud HKMS § 152 lg 2 alusel menetluse jätkamist.




                                                                                        2(3)
                                                                                    3-15-2764

Viimsi valla väide, et lasteaiakoha eraldamine ei olnud tingitud kohtuotsusest, ei ole HKMS §
152 lg 1 p 4 kohaldamisel oluline. Seda, kas kaebuses nõutud haldusakti andmine või toimin-
gu tegemine oli tingitud kaebuse esitamisest, tuleks kohtul hinnata otsustamaks selle üle, kas
vastustaja peaks vastavalt HKMS § 108 lg-le 6 kandma menetluskulud. Praegusel juhul ei ole
menetlusosalised esitanud kohtule esimese ega teise astme kohtus mingeid andmeid muude
menetluskulude kui riigilõivude tasumise kohta. HKMS § 104 lg 5 p 4 kohaselt tasutud riigi-
lõiv tagastatakse, kui kohus lõpetab menetluse HKMS § 152 lg 1 p 4 alusel. Viimsi vald tasus
apellatsioonkaebuse esitamisel 28.03.2016 maksekorraldusega nr 4032 riigilõivu 15 eurot.
Nimetatud summa tuleb menetluse lõpetamise tõttu maksjale tagastada.
9.    HKMS § 153 lg 1 kohaselt on kaebajal õigus kaebusest loobuda kuni kaebuse kohta
tehtud lõpliku lahendi jõustumiseni, esitades selleks avalduse. HKMS § 152 lg 1 p 3 kohaselt
lõpetab kohus määrusega menetluse, kui kohus võtab vastu kaebusest loobumise.
Kaebaja on esitanud avalduse kaebusest loobumiseks 345 euro suuruse kahjuhüvitise osas.
Ringkonnakohus võtab kaebusest loobumise vastu ning lõpetab selles osas haldusasja menet-
luse HKMS § 152 lg 1 p 3 alusel. Vastavalt HKMS § 108 lg-le 7 kannab menetluskulud kae-
baja, kes loobub kaebusest. Sel põhjusel jääb kaebaja poolt halduskohtule kaebuse esitamisel
tasutud riigilõiv 5,70 eurot kaebaja enda kanda.
10. Vastavalt HKMS § 155 lg-le 6 on menetluse lõpetamisel HKMS §-s 43 sätestatud taga-
järjed – halduskohtule kaebuse esitamine ei ole lubatud, kui sama isik on halduskohtule juba
esitanud kaebuse sama nõudega ja samal alusel ning selle kohta on jõustunud kohtumäärus
menetluse lõpetamise kohta (HKMS § 43 lg 1 p 2).
11. Kui menetluse lõpetab kõrgema astme kohus, tühistab ta ühtlasi määrusega alama astme
kohtulahendi (HKMS § 155 lg 3, § 200 p 5). Kuna ringkonnakohus lõpetab apelleeritud osas
haldusasja menetluse, tuleb halduskohtu 29.02.2016 otsus tühistada osas, millega halduskohus
kohustas vastustajat uuesti läbi vaatama kaebaja avalduse RT-le lasteaiakoha eraldamiseks
munitsipaallasteaias, mõistis Viimsi vallalt kaebaja kasuks välja kahjuhüvitise 345 eurot ja
menetluskulu 5,70 eurot.




/allkirjastatud digitaalselt/    /allkirjastatud digitaalselt/     /allkirjastatud digitaalselt/
Maret Altnurme                            Ruth Plaks                           Virgo Saarmets




                                                                                           3(3)
