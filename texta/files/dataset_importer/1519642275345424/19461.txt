                               KOHTUOTSUS
                                EESTI VABARIIGI NIMEL

Kohus                               Pärnu Maakohus

Kohtunik                            Indrek Saar

Kohtuistungi sekretär               Aivi Meister

Prokurör                            Liia Piirisalu

Otsuse tegemise aeg ja koht         04.aprill 2016.a. Rapla

Kohtuistungi aeg                    04.aprill 2016.a.

Kriminaalasja number                1-16-2112

Kriminaalasi                        Allan Altmetsa süüdistusasi         KarS    §   216    lg    1   järgi
                                    kokkuleppemenetluses.
Süüdistatav                         Allan Altmets, isikukood 37407100309, EV kodanik, emakeel
                                    eesti, põhiharidusega, töötu, kriminaalkorras karistamata, elukoht
                                    xxxxxx maakond xxxxxxx vald xxxxx küla xxxxxxxx talu, telefon
                                    xxxxxxxxxxxxx

Kaitsja
                                    Vandeadvokaat Natalia Suvorova


Kohaldatud menetlusnormid           KrMS §§ 248 lg 1 p 5, 315, 318 lg 3 p 4 ning 319 lg 1 ja 2


RESOLUTSIOON

Süüdi tunnistada Allan Altmets kuriteos KarS § 216 lg 1 järgi ja karistada teda vangistusega kolm (3)
kuud.

Vabastada Allan Altmets KarS § 73 lg. 1 ja 3 kohaselt tingimisi vangistuse kandmisest. Vangistust ei
pöörata täies ulatuses täitmisele, kui Allan Altmets ei pane kaheteist (12) kuulise katseaja kestel toime
tahtlikku kuritegu.

Katseaja algust arvestatakse kohtuotsuse kuulutamise päevast.

Välja maksta Eesti Vabariigi eelarvest Eesti Advokatuuri kaudu määratud kaitsja vandeadvokaat
Natalia Suvorova tasuks 24 eurot kohtuistungist osavõtu eest.

Vabastada Allan Altmets kohtueelsest uurimisest osa võtnud määratud kaitsja tasu tasumisest ja pooles
ulatuses sundraha tasumisest.

Välja mõista Allan Altmetsalt riigi tuludesse 322.50 eurot sundraha ja 24 eurot kohtuistungist osa
võtnud kaitsja tasu hüvituseks.

Menetluskulud kokku 346.50 eurot on võimalik tasuda ositi kaheteist (12) kuu jooksul arvates
kohtuotsuse jõustumisest s.o ühes kuus          28.88 eurot Maksu- ja Tolliameti kontole nr
EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916700024504 ja selgituseks
kohtuasja nr 1-16-2112. Esimese osamakse mittetasumise korral saadetakse kohtuotsus sundtäitmisele.

Välja mõista Allan Altmetsalt Elektrilevi OÜ kasuks 424.29 eurot kuriteoga tekitatud materiaalse kahju
hüvituseks.

Edasikaebamise kord

Kohtuotsusele võib esitada viieteist (15) päeva jooksul arvates kohtuotsuse kuulutamisele järgnevast
päevast maakohtu kaudu apellatsiooni Tallinna Ringkonnakohtule. Apellatsiooni saab esitada
kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Allan Altmetsa süüdistatakse selles, et ta omamata xxxxxx maakonnas xxxxxxxx vallas xxxxxx küla
xxxxxxxxxxxx talus elektrienergia varustamise lepingut, lülitas tarbimiskoha perioodil 04.märtsist kuni
02.septembrini 2015.a. ebaseaduslikult elektrivõrku, jättis sõlmimata OÜ-ga Elektrilevi vastava
lepingu ja tarvitas elektrienergiat ebaseaduslikult tarbitud elektri eest tasumata. Elektrienergia
ebaseaduslikuks tarbimiseks tõmbas maja toitekaabli peakaitsme alt lahti ühe soone, ühendas selle
külge juhtme, mis suundus majja ja pingestas omavoliliselt elektripaigaldise, mille tulemusena tarbis
elektrit koormusega 10,5A ja tekitas Elektrilevi OÜ-le kahju 711.03 eurot. Võrguühendus katkestati
02.septembril 2015.a

Allan Altmetsa tegu on kvalifitseeritud KarS § 216 lg 1 ette nähtud kuriteona.

Süüdistatava, tema kaitsja vandeadvokaat Natalia Suvorova ja prokuröri vahel sõlmitud kokkuleppe
kohaselt on karistuseks vangistus kolm (3) kuud, mida ei pöörata KarS § 73 lg 1 kohaselt täitmisele
kaheteist (12) kuuse katseajaga.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja menetlemisel
on järgitud kokkuleppemenetluse sätteid. Seepärast tuleb teha vastavalt kokkuleppele süüdimõistev
otsus.

(allkirjastatud digitaalselt)
Indrek Saar
Kohtunik
