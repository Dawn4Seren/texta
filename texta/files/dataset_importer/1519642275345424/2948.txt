                                                                                              1

                                                                       Väärteoasi nr 4-16-7369




                             KOHTUMÄÄRUS

Kohus                               Viru Maakohus

Määruse tegemise aeg ja koht        11.11.2016, Rakvere kohtumaja

Väärteoasja number                  4-16-7369

Kohtunik                            Heli Väinaste

Kohtuistungi sekretär                Enjar Malm


Taotlus                              Politsei- ja Piirivalveameti Põhja prefektuuri taotlus
                                     Mihkel Mehiste’le väärteoasjas nr: 2303,14,000031
                                     määratud rahatrahvi asendamiseks arestiga

Asja läbivaatamise kuupäev          11.11.2016


Resolutsioon

Rahuldada Politsei- ja Piirivalveameti (registrikood 70008747 Pärnu mnt 139, 15028 Tallinn)
Põhja prefektuuri taotlus 12.10.2016 ning asendada Politsei- ja Piirivalveameti Põhja
prefektuuri      korrakaitsebüroo        liiklusjärelevalvekeskuse   liiklusmenetlustalituse
menetlusteenistuse xxxx R L otsusega 04.02.2014 väärteoasjas nr: 2303,14,000031 MIHKEL
MEHISTE’le (isikukood 39010055219, elukoht xxxx, töötab xxxx, telefon xxxx, e-post:
xxxx) LS § 201 lg 1 alusel karistuseks määratud rahatrahv 35 trahviühiku ulatuses, s.o 140
eurot 3 (kolme) päevase arestiga.

KarS § 69 lg 1,3 alusel asendada Mihkel Mehiste’le mõistetud arest 5 (viie) tunni üldkasuliku
tööga, mille tegemise tähtajaks määrata 1 (üks) kuu alates kohtumääruse jõustumisest.

Määruse väljatrükk saata täitmiseks Politsei- ja Piirivalveameti Ida prefektuurile, teadmiseks
Politsei- ja Piirivalveameti Põhja prefektuurile ning Rakvere kohtutäitur Kersti Vilbo’le.
                                                                                            2

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Põhja prefektuur esitas 12.10.2016 Viru Maakohtu Rakvere
kohtumajale taotluse ühes lisadega Mihkel Mehistele väärteoasjas nr: 2303,14,000031
määratud rahatrahvi asendamiseks arestiga.

Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse menetlusteenistuse xxxx R L otsusega 04.02.2014 väärteoasjas nr:
2303,14,000031 määrati Mihkel Mehistele LS § 201 lg 1 alusel karistuseks rahatrahv 35
trahviühiku ulatuses, s.o 140 eurot. Kohtuvälise menetleja otsus rahatrahvi määramise kohta
jõustus 03.03.2014. Kuna Mihkel Mehiste ei tasunud rahatrahvi vabatahtlikult, algatas
Rakvere kohtutäitur Kersti Vilbo tema suhtes 02.09.2014 väärteoasjas nr: 2303,14,000031
täitemenetluse nr 163/2014/1049. Täitmisteade on võlgnikule edastatud väljaande Ametlikud
Teadaanded kaudu 17.10.2014. Kohtutäitur on kontrollinud võlgniku vara olemasolu ning
temale teadaolevatel andmetel puudub võlgnikul ametlik töökoht ning registrijärgne vallas-
ning kinnisvara, millele sissenõuet pöörata või ei ole olemasoleva vara väärtus küllaldane
katmaks vara realiseerimisega tekkivaid kulutusi. Võlgnikule kuuluvad pangakontod on
arestitud, kuid neil puuduvad piisavad rahalised vahendid. Kohtutäitur teatas 12.01.2016
sissenõudjale rahatrahvi täitmise võimatusest. Taotluses märgitakse, et kuivõrd süüdlane ei
ole alates otsuse jõustumisest kuni käesoleva ajani rahatrahvi sissenõudjale tasunud ning ka
kohtutäituril ei ole õnnestunud nõuet täita, on alust arvata, et isik hoidub kõrvale talle
kohaldatud karistuse (rahatrahvi) tasumisest KarS § 82 lg 2 p 1 mõistes.

Sissenõudja Politsei- ja Piirivalveameti Põhja prefektuur juhindus kohtule taotluse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

Võlgnik Mihkel Mehiste kinnitas kohtuistungil, et tal on rahatrahv tasumata ja tal puuduvad
rahalised vahendid selle tasumiseks. Mihkel Mehiste palus talle asenduskaristusena mõistetav
arest asendada üldkasuliku tööga.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti.
                                                                                             3

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud taotluse ja selle lisadega, kuulanud ära võlgniku Mihkel
Mehiste, leiab, et esitatud taotlus on seaduslikul alusel põhjendatult esitatud ja kuulub
rahuldamisele. Mihkel Mehistel puuduvad rahalised vahendid rahatrahvi tasumiseks, samuti
puudub tal vara, millele oleks võimalik sissenõuet pöörata.

Arvestades eeltoodut, asendab kohus KarS § 72 alusel Mihkel Mehistele Politsei- ja
Piirivalveameti      Põhja     prefektuuri      korrakaitsebüroo      liiklusjärelevalvekeskuse
liiklusmenetlustalituse menetlusteenistuse xxxx R L otsusega 04.02.2014 väärteoasjas nr:
2303,14,000031 LS § 201 lg 1 alusel karistuseks määratud rahatrahvi 35 trahviühiku ulatuses,
s.o 140 eurot 3 päevase arestiga. KarS § 69 lg 1,3 alusel asendab kohus Mihkel Mehistele
mõistetud aresti 5 tunni üldkasuliku tööga, mille tegemise tähtajaks määrab 1 kuu.

/allkirjastatud digitaalselt/

Heli Väinaste
Kohtunik
