                                                                             1-15-10078




                        KOHTUMÄÄRUS
Kohus                           Viru Maakohus

Määruse tegemise aeg ja koht    01. september 2016, Narva kohtumaja

Toimiku number                  1-15-10078 (15233001203)

Kohtunik                        Astrid Asi

Kohtuistungi sekretär           Jelena Muttonen

Tõlk                            Irina Ogurova

Asi                             Viru Vangla Kriminaalhooldusosakonna Jõhvi esinduse
                                kriminaalhooldusametnik Natalja Maikova erakorraline
                                ettekanne nr 8-2/14718-1 Artjom Golovanovi suhtes

Hooldusalune                    Artjom Golovanov

                                Elukoht: xxx; isikukood: 38305252213; määratlemata
                                kodakondsus; keskeriharidus; emakeel: vene keel; xxx
                                Varasemad karistused: varem kriminaalkorras karistatud
                                4-l korral, neist viimane:
                                - 27.01.2016 Viru Maakohtu Narva kohtumaja poolt
                                KarS § 424 järgi, § 74 lg 1 alusel tingimisi vangistusega
                                4 kuud ja 28 päeva katseajaga 18 kuud.

Istungil osalenud isikud        Kriminaalhooldusametnik             Ülle Siig
                                Kriminaalhooldusalune               Artjom Golovanov

Kohtuistungi toimumise aeg      08.06.2016, 1.09.2016


RESOLUTSIOON

KarS § 74 lg 4 alusel pöörata täitmisele Artjom Golovanovile Viru Maakohtu Narva
kohtumaja 27.01.2016 kohtuotsusega nr 1-15-10078 mõistetud karistus – 4 (neli) kuud
28 (kakskümmend kaheksa) päeva vangistust.

Vangistuse kandmise alguseks lugeda 26.08.2016

Tõkend, vahistamine, jätta kuni kohtumääruse jõustumiseni või karistustähtaja
saabumiseni muutmata.

                                                                                       1
                                                                                    1-15-10078
Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 27.01.2016 kohtuotsusega nr 1-15-10078 tunnistati Artjom
Golovanov süüdi KarS § 424 järgi ja talle mõisteti karistuseks 5 kuud vangistust. KarS § 68 lg
1 alusel loeti karistusaja hulka eelvangistuses viibitud aeg 29.08.2015 kuni 30.08.2015, so 2
päeva ning Artjom Golovanovile mõisteti lõplikuks karistuseks 4 kuud ja 28 päeva vangistust.
KarS § 74 lg 1 ja lg 3 alusel jäeti Artjom Golovanovile mõistetud vangistus täitmisele
pööramata tingimusel, et Artjom Golovanov ei pane 18-kuulise katseaja jooksul toime uut
kuritegu ja täidab KarS § 75 lg-s 1 ja lg 2 p-s 2 sätestatud käitumiskontrolli nõudeid. Katseaja
alguseks loeti 27.01.2016. Viru Maakohtu Narva kohtumaja 27.01.2016 kohtuotsus jõustus
12.02.2016.

Viru Maakohtu Narva kohtumaja 09.03.2016 kohtumäärusega pikendati Artjom Golovanovile
Viru Maakohtu Narva kohtumaja 27.01.2016 kohtuotsusega nr 1-15-10078 määratud
katseaega kahe kuu võrra, so kuni 26.09.2017. Sama määrusega pandi Artjom Golovanovile
KarS § 75 lg 2 p 8 ja lg 3 alusel täiendav kohustus - osaleda sotsiaalprogrammis
„Eluviisitreening“. Viru Maakohtu Narva kohtumaja 09.03.2016 kohtumäärus jõustus
19.04.2016.

Viru Maakohtu Narva kohtumaja 11.05.2016 kohtumäärusega jäeti rahuldamata Viru Vangla
Kriminaalhooldusosakonna Jõhvi esinduse 05.04.2016 erakorraline ettekanne, milles taotleti
Artjom Golovanovile Viru Maakohtu Narva kohtumaja 27.01.2016 kohtuotsusega nr 1-15-
10078 mõistetud karistuse täitmisele pööramist. Viru Maakohtu Narva kohtumaja 11.05.2016
kohtumäärus jõustus 27.05.2016.

19.05.2016 saabus Viru Maakohtu Narva kohtumajja Artjom Golovanovi suhtes uus
erakorraline ettekanne ettepanekuga pöörata temale mõistetud karistus täitmisele.

Erakorralisest ettekandest nähtub, et Artjom Golovanov on rikkunud registreerimiskohustust.
Ta ei ilmunud kriminaalhooldusosakonda registreerimistele ilma mõjuva põhjuseta
14.04.2016, 25.04.2016, 03.05.2015, 10.05.2016. Viimane registreerimine Artjom
Golovanoviga viidi läbi 15.04.2016.
15.04.2016 antud kirjalikus seletuses põhjendas Artjom Golovanov 14.04.2016
registreerimisele mitte ilmumist sellega, et ta tegeles venna naise venna matustega.
25.04.2016, 03.05.2016, 10.05.2016 registreerimistele mitteilmumise kohta seletused
puuduvad.

Esmakohtumisel selgitati Artjom Golovanovile põhjalikult kriminaalhooldusaluse õigusi ja
kohustusi, kohustuste sisu ja võimalikke tagajärgi kriminaalhooldusega kaasnevate nõuete
rikkumise korral. Artjom Golovanov kinnitas oma allkirjaga, et on õiguste ja kohustustega
tutvunud ja need on talle arusaadavad. Artjom Golovanov ilmus kahel korral
registreerimistele alkoholijoobes. Antud rikkumiste kohta oli koostatud 2 erakorralist
ettekannet.
Sotsiaalprogrammi Eluviisitreening ei ole käesolevaks ajaks veel alustatud, kuna 25.04.2016
määratud registreerimisele ja sotsiaalprogrammi Artjom Golovanov ei ilmunud.


                                                                                              2
                                                                              1-15-10078
Artjom Golovanoviga on katseajal korduvalt vesteldud alkoholi tarvitamisest ja sellega
kaasnevatest tagajärgedest, kuid vaatamata sellele Artjom Golovanov ei olnud võimeline
tõsisemalt oma probleemiga tegelema.
Samuti on Artjom Golovanov katseajal korduvalt rikkunud registreerimiskohustust. Seoses
sellega, et Artjom Golovanov 25.04.2016 registreerimisele ei ilmunud, saadeti 26.04.2016
talle kirjalik kutse aadressile xxx, et ta tuleks kriminaalhooldusametniku vastuvõtule
03.05.2016. 03.05.2016 kutsega määratud registreerimisele Artjom Golovanov ei ilmunud
ning oma mitteilmumisest kriminaalhooldusametnikku ei teavitanud. 04.05.2016 saadeti
Artjom Golovanovile korduv kirjalik kutse samale aadressile 10.05.2016 registreerimise
läbiviimise eesmärgil. 10.05.2016 registreerimisele Artjom Golovanov ei ilmunud. Isiku
mobiiltelefon on välja lülitatud. Viimane registreerimine Artjom Golovanoviga toimus
15.04.2016. 18.05.2016 teostatud kodukülastuse käigus aadressil xxx korteri ust keegi ei
avanud.
Kriminaalhooldusametnik leiab, et Artjom Golovanov näitab oma käitumisega, et ta ei ole
motiveeritud muutuma kriminaalhoolduse läbi rikkudes registreerimiskohustust ja
kohustustust – mitte tarvitada alkoholi.

Menetlusosaliste seisukohad kohtuistungil

08.06.2016 kohtuistungile Artjom Golovanov ei ilmunud ja kutset ei olnud võimalik talle
tema elukohas kätte toimetada. Postkasti jäetud teatisele ta ei reageerinud. Kohus kuulutas
Golovanovi tagaotsitavaks ja määras võtta ta tabamisel vahi alla.
26.08.2016 peeti Artjom Golovanov kinni.

01.09.2016 kohtuistungil kandis kriminaalhooldaja ette erakorralise ettekande ning palus
pöörata Artjom Golovanovile mõistetud karistus täitmisele.

Artjom Golovanov põhjendas kontrollnõuete rikkumist asjaoluga, et tal ei olnud rahalisi
vahendeid Jõhvi registreerimisele minna. Kohtukutseid ei ole ta kätte saanud.

Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Artjom Golovanovi suhtes on põhjendatud ja kuulub
rahuldamisele.

Kui süüdimõistetu ei järgi katseajal kontrollnõudeid või ei täida talle pandud kohustusi, võib
kohus KarS § 74 lg-st 4 tulenevalt kriminaalhooldusametniku ettekande alusel määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Kohus tuvastas, et kriminaalhooldusalune Artjom Golovanov rikkus kohtu poolt määratud
kohustust: ilmuda kriminaalhooldaja määratud ajavahemike järel kriminaalhooldusosakonda
registreerimisele.    Kriminaalhooldusalune     Artjom      Golovanov      ei     ilmunud
kriminaalhooldusosakonda registreerimisele 14.04.2016, 25.04.2016, 03.05.2015, 10.05.2016
ega teavitanud mitteilmumise põhjustest, rikkudes sellega KarS § 75 lg 1 p-s 2 sätestatud
kohustust. Seega formaalselt on olemas alused Artjom Golovanovile mõistetud karistuse
täitmisele pööramiseks.

Artjom Golovanovi seletustest nähtuval puudusid tal kontrollnõuete eiramiseks mõjuvad
põhjused ning arvestades siinkohal ka kriminaalhooldusametniku selgitusi, on kohus
veendunud, et Artjom Golovanov rikub käitumiskontrolli nõudeid tahtlikult ning rikkumisi
vabandavad asjaolud puuduvad. Selgitus, et ta ei saanud majanduslikel põhjustel Jõhvi minna,

                                                                                            3
                                                                                    1-15-10078
on kohtu hinnangul otsitud vabandus ning Golovanovi tegevusest ei nähtu, et ta oleks teinud
mingeid reaalseid jõupingutusi registreerimiskohustuse täitmiseks.
Taolist järeldust kinnistab ka tõik, et Artjom Golovanov ei reageerinud ei käesoleva ega ka
eelmise erakorralise ettekande menetlemise raames temale postkasti jäetud kohtukutsetele
ning isiklikult ei olnud võimalik talle tema enda nimetatud elukohas kutseid kätte anda.

Kohus on varasemalt andnud süüdimõistetule täiendava võimaluse oma käitumise
parandamiseks ning katseaja korrektseks läbimiseks. Kuid varasemalt kohaldatud meetmed ei
ole suutnud panna teda hoiduma uute rikkumiste toimepanemisest. See näitab, et leebemad
meetmed ei ole suutnud suunata Artjom Golovanovit edasisele katseaja tingimuste korrektsele
läbimisele.

Arvestades asjaolu, et tegemist oli korduva rikkumisega, on kohus veendunud, et Artjom
Golovanov hoidub käitumiskontrolli teostamisest kõrvale. Seetõttu ei ole kriminaalhoolduse
edasine teostamine kohtu hinnangul otstarbekas ning KarS § 74 lg-st 4 lähtuvalt tuleb Artjom
Golovanovile Viru Maakohtu Narva kohtumaja 27.01.2016 kohtuotsusega nr 1-15-10078
mõistetud karistus – 4 kuud 28 päeva vangistust - pöörata täitmisele.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg-st 3.


(allkirjastatud digitaalselt)

Astrid Asi
Kohtunik




                                                                                            4
