                                                                                 4-16-1710




                        KOHTUMÄÄRUS
Kohus                                    Tartu Maakohus

Määruse tegemise aeg ja koht             19.04.2016. a, Tartu Kohtumaja, Kalevi 1, Tartu

Väärteoasja number                       4-16-1710

Kohtunik                                 Madis Kägu

Kohtuistungisekretär                     Ragne Põldaru

Taotlus                                  Lõuna Prefektuuri taotlus asenduskaristuse
                                         kohaldamiseks Tarmo Pannikule
Kohtutäitur                              Oksana Kutšmei

Süüdlane                                 Tarmo Pannik
                                         (ik 36901272733; elukoht: XXXX
RESOLUTSIOON                             Juhindudes VTMS § 211 lg 1, KarS § 72, KarS § 69
                                         kohus määras:

asendada Tarmo Pannikule Lõuna Prefektuuri 22.03.2014. a otsusega väärteoasjas nr
2602,14,001318 määratud tasumata rahatrahv 320 eurot arestiga 8 (kaheksa) ööpäeva.

KarS § 69 lg 1 alusel asendada Tarmo Pannikule mõistetud arest 8 (kaheksa) ööpäeva
üldkasuliku tööga 8 (kaheksa) tundi.
KarS § 69 lg 3 alusel määrata Tarmo Pannikule üldkasuliku töö tegemiseks tähtaeg 1 (üks) kuu
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri spetsialisti Anžela Murumägi poole
Tartu politseijaoskonna menetlusteenistusse Tartumaa, Tartu, Riia 132-A216, telefon:
7 308 786, e-posti aadress: anzela.murumagi@politsei.ee.

Määrus edastada Tarmo Pannikule, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.
Kohtus tuvastatud asjaolud

Kohtutäitur Oksana Kutšmei menetluses on Lõuna Prefektuuri 22.03.2014. a otsuse täitmine
väärteoasjas nr 2602,14,001318, millega on Tarmo Pannikule määratud rahatrahv 320 eurot
(täiteasi nr 084/2014/3472).
Lõuna Prefektuur on esitanud kohtutäituri ettekande alusel taotluse Tarmo Panniku suhtes
asenduskaristuse kohaldamiseks, kuna trahv on täielikult tasumata.

Kohtuistungil avaldas Tarmo Pannik, et soovib teha arestipäevade asemel üldkasulikku tööd.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Tarmo Pannikul vara olemasolu. Tal ei ole registrisse kantavat
vallas- ega kinnisvara ning puudub ka sissetulek, millele oleks võimalik nõude rahuldamiseks
sissenõuet pöörata. Tema suhtes on menetluses mitmeid täiteasju.
Tarmo Pannik ei ole olnud suuteline rahatrahvi tasuma ega ole selleks võimeline ka käesoleval
ajal.

KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega kokku on 320 euro trahvi asenduskaristuse ulatus Tarmo Pannikul 8 ööpäeva
aresti.
Samas on Tarmo Pannik andnud nõusoleku teha arestipäevade asemel üldkasulikku tööd.
Kohus peab aresti asendamist üldkasuliku tööga otstarbekaks, mistõttu tuleb arest 8 ööpäeva
asendada üldkasuliku tööga 8 tundi.
Üldkasuliku töö tegemise tähtajaks määrab kohus 1 kuu arvates käesoleva määruse
jõustumisest.



Madis Kägu
kohtunik
/allkirjastatud digitaalselt/




                                           2(2)
