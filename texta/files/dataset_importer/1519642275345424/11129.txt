                                                                     Väärteoasi nr 4-16-4486




                            KOHTUMÄÄRUS

Kohus                               Tartu Maakohus

Määruse tegemise aeg ja koht        05. juuli 2016, Jõgeva kohtumaja

Väärteoasja number                  4-16-4486

Kohtunik                            Liivi Loide

Taotluse esitaja                    Politsei- ja Piirivalveameti Lõuna prefektuur

Taotlus                             taotlus Heilo Sillapuule asenduskaristuse kohaldamiseks

                                    HEILO SILLAPUU
                                    isikukood:        35506142739,          elukoht:
Süüdlane
                                    xxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxxxxxxxxxxxxxxx

RESOLUTSIOON

Jätta rahuldamata Politsei- ja Piirivalveameti Lõuna prefektuuri taotlus Heilo
Sillapuule asenduskaristuse kohaldamiseks ja lõpetada asja menetlus.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.

TAOTLUSE SISU JA MENETLUSE KÄIK

11.07.2014. a määras Lõuna prefektuur väärteoasjas nr 278014002606 Heilo Sillapuule
rahatrahvi 20 trahviühikut, s.o 80 eurot. Rahatrahv määrati tasumisele ositi võrdsetes osades,
viimase osa tasumise tähtpäev oli 11.09.2014. Kuna süüdlane ei tasunud rahatrahvi
vabatahtlikult, alustati tema suhtes täitemenetlus. 27.04.2016 teavitas kohtutäitur Ivi Kalmet
kohtuvälist menetlejat rahatrahvi täitmise võimatusest. 06.06.2016 esitas kohtuväline
menetleja kohtule avalduse, milles palus juhindudes KarS § 72 ja TMS § 201 otsustada
tasumata rahatrahvi summas 80 eurot asendamine arestiga.

Kohus pidas asja arutamiseks kohtuistungi 27.06.2016. Süüdlane tunnistas, et tal on rahatrahv
maksmata ning selgitas, et ta soovib selle tasuda 5. kuupäeval, kui laekub pension. Kohus


                                                                                         1 (2)
lükkas asja arutamise edasi, et Heilo Sillapuul oleks võimalik trahv tasuda. Kohus selgitas, et
trahv peab olema tasutud 5. kuupäevaks ja tasumisest tuleb kohtule teatada.

05.07.2016. a teatas kohtutäitur Ivi Kalmeti büroo töötaja Kertu Rauk kohtule, et Heilo
Sillapuu tasus 04.07.2016 täiteasjas nr 047/2014/1269 (Lõuna prefektuuri Tartu
Politseijaoskonna 11.07.2014. a otsus nr 278014002606; rahatrahv 80 eurot) nii rahatrahvi kui
ka täitemenetluse kulud kogusummas 146,04 eurot. Seega kuulub täitemenetlus lõpetamisele.

VTMS § 211 lg 3 kohaselt, kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.
Kohus tegi kindlaks, et Heilo Sillapuule määratud rahatrahv summas 80 eurot on täies
ulatuses tasutud. Seega tuleb Politsei- ja Piirivalveameti Lõuna prefektuuri taotlus
asenduskaristuse kohaldamiseks jätta rahuldamata.

Kohus lähtub määruse tegemisel VTMS § 211 lg 3.


/allkirjastatud digitaalselt/
Kohtunik




                                                                                          2 (2)
