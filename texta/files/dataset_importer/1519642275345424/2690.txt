                                                                                      1-16-9890




                          KOHTUMÄÄRUS
Kohus                               Viru Maakohus

Määruse tegemise aeg ja koht        16. november 2016, Jõhvi kohtumaja

Kohtunik                            Larissa Prokopenko (kirjalikus menetluses)

Kriminaalasja number                1-16-9890

Kriminaalasja sisu                  Ida-Uusimaa prokuratuuri 16.07.2015 otsuse tunnustamise ja
                                    täitmise otsustamine Irena Oksanen suhtes

Süüdlane                            Irena Oksanen isikukood 47003222238, sünd. 22.03.1970,
                                    elukoht xxx
Menetlustoiming                     Euroopa    Liidu     liikmesriigi      rahalise     karistuse
                                    tunnustamine ja täitmine

RESOLUTSIOON                        Juhindudes KrMS § 489¹¹ lg 1 p 1

Tunnistada lubatavaks Soome Vabariigi Ida-Uusimaa prokuratuuri 16.07.2015 otsuse
täitmine Irena Oksanen suhtes Eesti Vabariigis.

Pöörata Irena Oksanen´ile mõistetud ja tasumata rahaline karistus summas 264
(kakssada kuuskümmend neli) eurot Eesti Vabariigi tuludesse.

Rahaline karistus tasuda 30 päeva jooksul alates kohtumääruse jõustumisest
Rahandusministeeriumi arveldusarvele:
SEB Pank nr EE891010220034796011
Swedbank nr EE932200221023778606
Nordea Bank nr EE701700017001577198
Danske Bank nr EE403300333416110002.
Maksekorraldusele märkida viitenumber 4100065064 ning maksekorralduse selgitusse: „Irena
Oksanen 1-16-9890 rahaline karistus“. Kui rahaline nõue pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Määrus edastada Irena Oksanenile ning Riigi Tugiteenuste Keskusele.

Jõustunud määrus edastada jõustumistempli ja kohtu pitsatiga kinnitatult Eesti Vabariigi
Justiitsministeeriumile.

                                                                                                  1
                                                                                        1-16-9890


Edasikaebamise kord

Määruse peale võib esitada 15 päeva jooksul määruskaebuse alates päevast, mil isik
kohtumäärusest teada sai või pidi teada saama, määruse koostanud kohtule.

Asjaolud

10.11.2016 saabus Justiitsministeeriumi kaudu Viru Maakohtule taotlus Irena Oksanen´ile Ida-
Uusimaa prokuratuuri 16.07.2015 otsusega mõistetud rahalise karistuse tunnustamise ja täitmise
otsustamiseks.

Ida-Uusimaa prokuratuuri 16.07.2015 otsusega tunnistati Irena Oksanen süüdi Soome
Karistusseadustiku ptk 23 § 1 ja Teeliiklusseadus § 87 (1) järgi kvalifitseeritava süüteo
toimepanemises (liiklusturvalisuse ohustamine) ja teda karistati rahalise karistusega summas 264
eurot. Otsus jõustus 16.08.2015.

Maakohtu seisukoht

Tutvunud esitatud taotlusega asub kohus kriminaalmenetluse seadustiku (KrMS) § 48911 lg 1 p-st
1, § 5087² lähtudes seisukohale, et Ida-Uusimaa prokuratuuri 16.07.2015 otsuse tunnustamine ja
täitmine tuleb tunnistada lubamatuks.

Ida-Uusimaa prokuratuuri taotlus on käsitletav KrMS § 50869 lg 1 tähenduses rahalise karistuse
määramise tunnistusena, st teisele Euroopa Liidu liikmesriigile liikmesriigi pädeva õigusasutuse
tehtud taotlusena, milles nõutakse füüsiliselt või juriidiliselt isikult kohtuotsuses või muu asutuse
otsuses nimetatud summa tasumist.

KrMS § 50872 lg 1 p 1 ja 2 kohaselt toimub rahatrahvi või rahalise karistuse tunnustamine ja
täitmine KrMS §-des 4896–48911 sätestatud korras järgmise erisusega: otsuse tunnustamise
otsustab karistatud isiku elukoha järgne maakohus või elukoha puudumise korral Harju
Maakohus; kohus otsustab välisriigi otsuse tunnustamise kirjalikus menetluses taotluse kohtusse
saabumisest arvates 30 päeva jooksul.

Kuna Irena Oksanen elukoht on xxxx, otsustab kohtuotsuse tunnustamise Viru Maakohtu Jõhvi
kohtumaja.

KrMS § 4896 lg 3 kohaselt Euroopa Liidu kriminaalmenetlusalase koostöö sätete alusel on
kohtuotsuse või muu asutuse otsuse tunnustamine ja täitmine lubatud, kui puuduvad KrMS §-
s 436 sätestatud keeldumise alused ning on täidetud §-s 477 sätestatud tingimused.

KrMS § 50870 punktide 1-8 kohaselt on rahalise karistuse või rahatrahvi tunnustamine ja täitmine
lubatud, sõltumata teo karistatavusest Eesti seaduse järgi, kui otsuse teinud riigis on ette nähtud
karistus järgmiste süütegude eest:
    1) KrMS § 4896 lõikes 1 nimetatud kuriteod;
    2) liiklussüüteod, sealhulgas süüteod, mis seonduvad töö- ja puhkeaja ning autoveo ohutus-
        ja sõiduaja nõuetega;
    3) salakaubavedu;
                                                                                                    2
                                                                                        1-16-9890

   4)   intellektuaalse omandi vastased süüteod;
   5)   tervisevastased süüteod;
   6)   karistusseadustiku 13. peatüki 1. jao 2. jaotises nimetatud kahjustamissüüteod;
   7)   vargus;
   8)   Euroopa Ühenduse asutamislepingu ja Euroopa Liidu lepingu VI jaotise alusel
        vastuvõetud õigusaktidest tulenevate kohustuste täitmise eesmärgil otsuse teinud riigi
        poolt süüteoks tunnistatud teod.

KrMS § 50871 p 3 kohaselt on kohtuotsuse tunnustamine ja täitmine keelatud, kui otsus on tehtud
muu teo suhtes kui KrMS §-s 50870 nimetatud tegu.

Seega on rahalise karistuse tunnustamise ja täitmise lubatavuse otsustamiseks vajalik tuvastada,
kas Irena Oksaneni sooritatud teo eest mõistetud rahalise karistuse tunnustamine ja täitmine on
lubatav KrMS § 50870 p 1-8 alusel.

Soome Vabariigi Ida-Uusimaa prokuratuuri 16.07.2015 tunnistati Irena Oksanen süüdi selles, et
tema 26.05.2015 kell 00.06, Lapinjärventie, Lapinjärgi, Soomes juhtis mootorsõidukit, alustas
möödasõitu haagissõidukist. Ta pidi vastutuleva liikluse tõttu pöörduma tagasi oma sõidurajale.
Tagasipöördumisel oma rajale sõitis Oksaneni auto vastu haagissõidukit. Otsus jõustus
16.08.2015.

Tegemist on liiklussüüteoga, mis on loetletud KrMS § 50870 p 2 ja seega on täitmine lubatav.

KrMS § 4896 lg 3 kohaselt on Euroopa Liidu kriminaalmenetlusalase koostöö sätete alusel
kohtuotsuse või muu asutuse otsuse tunnustamine ja täitmine lubatud, kui puuduvad KrMS §-s
436 sätestatud keeldumise alused ning on täidetud §-s 477 sätestatud tingimused.

Kohtule esitatud materjalidele tuginedes ei esine kohtu hinnangul KrMS §-s 436 sätestatud
rahvusvahelise kriminaalmenetlusalase koostöö lubamatuse aluseid. Ühtlasi nähtub kohtule
esitatud tunnistusest, et Irena Oksanen suhtes tehtud otsus on jõustunud 16.08.2015. Samuti pole
kohtul käesoleval juhul alust arvata, et Soome Vabariigi otsust ei ole teinud sõltumatu ja
erapooletu kohus või sellelaadne muu organ/ametiasutus. Ühtlasi ei ole kohtul alust arvata, et
käesolev otsus oleks tehtud Irena Oksanen suhtes tagaselja. Nimelt on tunnistuse kohaselt Irena
Oksaneni teavitatud otsuse teinud riigi seaduse kohaselt isiklikult või vastavalt siseriiklikule
õigusele pädeva esindaja kaudu tema õigusest asi vaidlustada ja sellise õiguskaitsevahendi
tähtaegadest. Ka muid KrMS §-s 477 nimetatud välisriigi otsuse tunnustamisest ja täitmisest
keeldumise aluseid käesoleval juhul ei esine.

Kohus leiab, et käesoleval juhul ei ole alust kohaldada ka KrMS § 50872 lg 1 p 4. Seda põhjusel,
et käesoleval juhul on Soome Vabariigi Ida-Uusimaa prokuratuuri 16.07.2015 otsusega Irena
Oksanenile karistuseks liiklussüüteo toimepanemise eest mõistetud rahaline karistus 264 eurot.
Eesti Vabariigis oleks nimetatud tegu kvalifitseeritav Liiklusseadus § 223 lg 1 järgi kui
mootorsõiduki juhi poolt liiklusnõuete rikkumine, millega on tekitatud teisele isikule varaline
kahju (kuna toimus otsasõit haagissõidukile, siis eelduslikult tekkis ka kahju) ning sellise teo eest
võib Eestis mõista karistuseks rahatrahvi kuni 300 trahviühikut ehk kuni 1200 eurot, mistõttu ei
kohaldu käesoleval juhul KrMS § 50872 lg 1 p 4. Ühtlasi on võimalik käesoleval juhul Irena
Oksanenile välisriigis mõistetud rahalist karistust täita ning kohtu andmetel ei ole Irena Oksanen


                                                                                                    3
                                                                                         1-16-9890

talle mõistetud karistusest mitte midagi ära tasunud, mistõttu ei kohaldu antud juhul ka KrMS §
50872 lg-d 2-4.

Kohtu hinnangul ei esine antud asjas ka välisriigi kohtulahendi tunnustamist ja täitmist piiravaid
asjaolusid KrMS § 50871 mõttes. Sealjuures on kohtule esitatud tunnistuses märgitud, et
tunnistuse väljastavale asutusele teadaolevalt ei ole täidesaatvas riigis sama isiku suhtes samade
tegude eest otsust väljastatud ja sellist otsust, mis on väljastatud mis tahes muus riigis kui otsuse
teinud riigis või täidesaatvas riigis, ei ole täidetud. Samuti on käesoleval juhul tunnustatava ja
täidetava rahalise karistuse summa suurem kui 70 eurot.

Kokkuvõtlikult asub kohus seisukohale, et kuivõrd käesoleval juhul ei esine KrMS § 4896 lg 3
kohaselt rahalise karistuse tunnustamist ja täitmist välistavaid asjaolusid ega KrMS § 50871 mõttes
tunnustamist ja täitmist piiravaid asjaolusid, siis lähtuvalt KrMS § 48911 lg 1 p-st 1, § 50870 p-st 2
ning §-st 50872 tuleb Soome Vabariigi Ida-Uusimaa prokuratuuri 16.07.2015 otsuse täitmine
Irena Oksanen suhtes tunnistada lubatavaks.

KrMS § 50874 kohaselt pööratakse antud juhul rahaline karistus Eesti riigi tuludesse, sest
käesoleval juhul ei ole Eesti Vabariik ja Soome Vabariik leppinud kokku teisiti. Seega tuleb Irena
Oksanenilt Soome Vabariigi Ida-Uusimaa prokuratuuri 16.07.2015 otsusega väljamõistetud ja
tasumata rahaline karistus kokku summas 264 eurot kanda Eesti riigi tuludesse.


(allkirjastatud digitaalselt)

Larissa Prokopenko
Kohtunik




                                                                                                     4
