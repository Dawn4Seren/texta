                                                                                 1-08-13038




                        KOHTUMÄÄRUS
Kohus                               Viru Maakohus

Määruse tegemise aeg ja koht        27. aprill 2016, Narva kohtumaja

Kriminaalasja number                1-08-13038 (08240101631)

Kohtunik                            Galina Jasnjuk (kirjalikus menetluses)

Avalduse esitaja                    Riigi Tugiteenuste Keskus
                                    asukoht Sõbra 56, 51013 Tartu
Kohtutäitur                         Rakvere kohtutäitur Raigo Pärs
                                    büroo asukoht Laada 20, 44310 Rakvere
Võlgnik                             Aleksandr Pavlov
                                    isikukood 38201052211, elukoht xxx.
Avaldus                             Rahalise karistuse asendamiseks          täitemenetluse
                                    seadustiku § 206 lg 2 alusel
Täiteasi                            158/2012/1497

RESOLUTSIOON

Jätta rahuldamata Riigi Tugiteenuste Keskuse avaldus Aleksandr Pavlovile Viru
Maakohtu Narva kohtumaja 15.10.2010 kohtuotsusega nr 1-08-13038 mõistetud
rahalise karistuse asendamiseks.
Määrus edastada Aleksandr Pavlovile, Riigi Tugiteenuste Keskusele ja kohtutäitur Raigo
Pärsile.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Asjaolud

Viru Maakohtu Narva kohtumaja 15.10.2010 kohtuotsusega kriminaalasjas nr 1-08-13038
tunnistati Aleksandr Pavlov süüdi KarS § 199 lg 1 järgi ja karistati rahalise karistusega 120
päevamäära ulatuses, s.o summas 6000 krooni. Samuti Aleksandr Pavlov tunnistati süüdi
KarS § 320 lg 1 järgi ja karistati teda rahalise karistusega 50 päevamäära ulatuses, s.o
summas 2500 krooni. KarS § 64 lg.1 alusel mõisteti liitkaristus, lugedes kergema karistuse
kaetuks raskeima karistusega, mõistes Pavlovile rahalise karistuse 120 päevamäära ulatuses,
s.o summas 6000 krooni. KrMS § 238 lg 2 alusel vähendati Aleksandr Pavlovile mõistetud
karistust ühe kolmandiku võrra ja mõisteti talle rahaline karistus 80 päevamäära ulatuses, s.o
summas 4000 (neli tuhat) krooni. KarS § 66 lg 1,2 alusel määrati Aleksandr Pavlovile
mõistetud rahalise karistuse 4000 krooni kandmine ositi 10 kuu jooksul, 400 (nelisada) krooni
kuus alates kohtuotsuse jõustumisest. Viru Maakohtu Narva kohtumaja 15.10.2010
kohtuotsus jõustus 23.10.2010.

12.11.2015 saabus Viru Maakohtu Narva kohtumajja Riigi Tugiteenuste Keskuse avaldus
Aleksandr Pavlovi suhtes asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada Täitemenetluse seadustiku § 206 lg 2 sätete alusel avalduses toodud rahalise
karistuse asendamine. Kohtutäitur on kontrollinud võlgniku vara olemasolu ning talle
teadaolevatel andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on 2544,69 € ulatuses tasumata riiginõudeid.
Asjas pole toimunud ühtegi laekumist. Tasumata on ka sama kriminaalasja raames riigi
kasuks väljamõistetud muud rahalised kohustused ning kohtunõuded viies teises
kriminaalasjas. Täituri sõnul on tegemist varatu isikuga. Pole tõenäoline, et isik tasuks
nõuded tähtaegselt.

Rakvere kohtutäitur Raigo Pärs esitas Riigi Tugiteenuste Keskusele teate täitmise
võimatusest. Aleksandr Pavlovi suhtes on 19.07.2012 algatatud täitemenetlus. Täitemenetluse
läbiviimise aluseks on 15.10.2010 Viru Maakohtu kohtuotsus nr 1-08-13038 ja sissenõudja
EV Kohtute Raamatupidamiskeskuse avaldus. Täitmisteade on võlgnikule edastatud
väljaande Ametlikud Teadaanded kaudu 11.09.2012. Kohtutäitur on täitemenetluse jooksul
teinud järgmiseid täitetoiminguid: kohtutäitur on kontrollinud võlgniku vara olemasolu ning
temale teadaolevatel andmetel puudub võlgnikul ametlik töökoht ning registrijärgne vallas-
ning kinnisvara, millele sissenõuet pöörata või ei ole olemasoleva vara väärtus küllaldane
katmaks vara realiseerimisega tekkivaid kulutusi. Võlgnikule kuuluvad pangakontod on
arestitud, kuid neil puuduvad piisavad rahalised vahendid. Rahalist karistust pole tasutud.
Kohtutäitur teatas rahalise karistuse täitmise võimatusest.

25.04.2016 esitas Riigi Tugiteenuste Keskus kohtule teade, millest nähtub, et Aleksandr
Pavlov tasus kogu rahalise karistuse ja palus asjas menetlus lõpetada.


Maakohtu seisukoht

Tutvunud kriminaalasja materjalidega, leiab kohus, et Riigi Tugiteenuste Keskuse avaldus
asenduskaristuse määramiseks ei kuulu rahuldamisele.

KrMS § 432 lg 1 sätestab, et kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

Täitemenetluse seadustiku § 206 lg 3 näeb ette, et juhul, kui võlgnik on enne asenduskaristuse
kohaldamist rahalise karistuse summa täies ulatuses tasunud, lõpetab kohtutäitur menetluse



                                                                                            2
rahalise karistuse ja varalise karistuse sissenõudes, teatades maakohtule viivitamata kirjalikult
rahalise karistuse ja varalise karistuse tasumisest.

Kuivõrd Aleksandr Pavlov tasus talle kriminaalasjas 1-08-13038 määratud rahalise karistuse
täies ulatuses, siis tuleb Riigi Tugiteenuste Keskuse avaldus Aleksandr Pavlovile
asenduskaristuse määramiseks jätta rahuldamata.

Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

/allkirjastatud digitaalselt/

Galina Jasnjuk
Kohtunik




                                                                                                3
