                              KOHTUOTSUS
                                 EESTI VABARIIGI NIMEL

Kohus                             Viru Maakohus

Otsuse tegemise aeg ja koht       18. märts 2016 Jõhvi kohtumajas

Väärteoasja number                4-15-11172 (940015000501)

Kohtunik                          Inna Kirsipuu

Kohtuistungi sekretär             Merike Erisalu

Väärteoasi kaebemenetluses        OÜ Kalma Kala Kalapüügiseaduse § 231 lg 2 järgi
                                  kvalifitseeritava väärteo toimepanemises, milles OÜ Kalma
                                  Kala tunnistati süüdi KPS § 231 lg 2 järgi ja karistati
                                  rahatrahviga summas 2000 eurot
Menetlusalune isik                OÜ Kalma Kala, registrikood xxx
                                  vandeadvokaat Urmas Kõrgesaar
                                  vandeadvokaat Tambet Laasik
Kaitsjad

Kohtuvälise menetleja esindaja    Keskkonnainspektsiooni esindaja volituse alusel jurist Madis Piirla

RESOLUTSIOON                      VTMS § 29 lg 1 p 1, 132 p 2, § 133-135 kohus


OTSUSTAS:

OÜ Kalma Kala kaebus Keskkonnainspekstsiooni keskkonnakaitse juhtivinspektor Ixxx
Vxxx09.12.2015 üldmenetluse otsuse peale väärteoasjas nr. 940015000501 rahuldada osaliselt.

Tühistada 09.12.2015 üldmenetluse otsus väärteoasjas nr. 940015000501 osaliselt, OÜ-le Kalma
Kala esitatud süüdistuses osas, nimelt kalapüügieeskirja § 14 lg 1 rikkumises ja loa nõudeid
rikkudes kalapüügi faktis ning karistuse osas.

Lõpetada väärteomenetlus kalapüügieeskirja § 14 lg 1 rikkumises ja loa nõudeid rikkudes
kalapüügi faktis VTMS § 29 lg 1 p 1 alusel – isiku tegevuses väärteotunnuste puudumise tõttu.

Teha kalapüügieeskirja § 32 lg 3 järgi ettenähtud rikkumises uus otsus karistuse osas,
raskendamata menetlusaluse isiku olukorda.

                                                                                               1
Mõista OÜ-le Kalma Kala fakti eest, et xxx m, ehk ületas õigusaktiga lubatud 700 m pikkust,
rikkudes sellega kalapüügieeskirja § 32 lg 3 nõuet, kalapüügiseaduse § 23-1 lg 2 alusel ( kehtivas
kalapüügiseaduse redaktsioonis § 81 lg 2 alusel- kalapüügi muude nõuete rikkumine) karistuseks
rahatrahv 1000 ( üks tuhat) eurot.

Rahatrahvi tuleb tasuda 30 päeva ehk edasikaebamistähtaja jooksul Rahandusministeeriumi
arveldusarvele EE891010220034796011 SEB pangas kood 401, kohustuslik viitenumber
4100064625.

Asitõendid:
võrgud, pakendatud kilekottidesse, kokku 5 kilekotti, plommid B502556, B502557, B502344,
B502343, B502341, samuti kaks ankrut ja tähislipp nöörtega, mis on hoiul
keskkonnainspektsioonis ( Kolkja kordon, ladu), - tagastada menetlusalusele isikule OÜ-le Kalma
Kala.

VTMS § 23 alusel hüvitada menetlusalusele isikule OÜ-le Kalma Kala (registrikood
11291974, juhatuse liige Sergey Andreev ) valitud kaitsjatele makstud tasu summas 6888
(kuus tuhat kaheksasada kaheksakümmend kaheksa) eurot 44 senti riigi eelarvest.

Edasikaebamise kord

Kohtuotsuse peale on õigus esitada kassatsioon Riigikohtule kirjalikult 30 päeva jooksul alates
otsuse avalikult teatavakstegemisest.
Kui kohtumenetluse pool soovib kasutada kassatsiooniõigust, peab ta sellest Viru Maakohtule
kirjalikult teatama seitsme päeva jooksul, alates kohtuotsuse või selle lõpposa kuulutamisest ehk
hiljemalt 28.03.2016
Kassatsiooni esitamise õigus on menetlusaluse isiku advokaadist kaitsjal, kohtuvälisel menetlejal
või tema advokaadist esindajal.
Kohtuotsuse terviktekst on kohtu kantseleis kättesaadav 18.03.2016 kl 09.30
Kohtuotsus jõustub alates kohtuotsuse tervikteksti kättesaadavusest 30-päevase tähtaja
möödumisel (ehk 19.04.2016) juhul kui ükski menetlusepool ei ole kassatsiooni esitanud.


MENETLUSE KÄIK

12.11.2015 koostas Keskkonnainspektsiooni Tartumaa büroo juhtivinspektor Ixxx
Vxxxväärteoprotokolli väärteoasjas nr 940015000501 menetlusaluse isiku OÜ Kalma Kala suhtes,
mille kohaselt xxx ning juhatuse liige Sxxxy Axxx xxx lahes kaluri kalapüügiloa TA150062
alusel nakkevõrkudega kala. Kaluri kalapüügiluba TA150062 annab õiguse kaldast arvates kuni 1
km püüda kümne nakkevõrguga kala, kuid Sxxx Axxxoli püügile asetatud 21,28 arvestuslikku
nakkevõrku, mis asetsesid sirgelt ühes liinis nii üla-, kui ka alanöörid omavahel kokkuseotuna
jadamisi. Seega oli püügile asetatud 11,28 arvestuslikku nakkevõrku lubatust rohkem. Nakkevõrgu
liini pikkus oli 1489,42 m, lubatud on aga püüda nakkevõrgu jadaga, mis ei ületa pikkust rohkem
kui 700 m. Nakkevõrgu liin oli püügile asetatud piki Pedaspää lahte kagu-loode suunaga. Liini
loodepoolne e Peipsipoolne ots oli tähistamata ja ka märgistamata Nimetatud tegevusega rikkus
menetlusalune isik KPS § 13 lg 3, § 134 lg 1, 6, KPE § 14 lg 1, 16 lg 2, § 32 p 2, nõudeid
(väärteotoimik 15-19).

09.12.2015 ( otsuses on kuupäeva osas ilmne näpiviga 09.12.2013 – kohtu märkus) koostas
Keskkonnainspektsiooni Tartumaa büroo juhtivinspektor Ixxx Vxxx otsuse väärteoasjas nr

                                                                                                2
940015000501, milles OÜ Kalma Kala tunnistati süüdi KPS § 231 lg 2 järgi ja juhindudes KarS §
47 lg 2, karistati rahatrahviga summas 2000 eurot. (väärteotoimik 1-14)

22.12.2015 esitasid OÜ Kalma Kala kaitsjad vandeadvokaat Urmas Kõrgesaar ja vandeadvokaat
Tambet Laasik Viru Maakohtule kaebuse, milles vaidlustavad Keskkonnainspektsiooni 09.
detsembri 2015. a otsuse ning paluvad see tühistada, kuna Keskkonnainspektsioon on menetluse
kestel oluliselt rikkunud menetlusõigust, samuti ei vasta otsuses toodud faktikäsitlused ja
järeldused asjas kogutud tõenditele, vaid on nendega olulisel määral vastuolus. (tl 2-13)
Kaebuses esitatud seisukohad olid kokkuvõtlikult järgnevad:
    1. Sxxx Axxx ei ole rikkunud KPS § 13 lg 3, § 134 lg 1, 6, kuna tegemist on avaliku võimu
        kandjale adresseeritud normide, mitte normidega, mis kohustavad halduse adressaati. Seega
        oleks võimalik hinnata vaid KPE § 32 p 3, § 14 lg 1, § 16 lg 2 sätestatud kohustuste
        rikkumist. Püüki teostati püügilubade nr JÕ150033 ja nr TA150062 alusel, mistõttu ei saa
        väita, et püüki teostati ilma püügiloata.
    2. Mõõtmine ei ole olnud jälgitav ega vasta nõuetele kuna väärteotoimikus puuduvad
        dokumendid mõõtmise käigu ja mõõtetulemuste kohta.
            a. Mõõdulindi kalibreeritus ei ole tõendatud
            b. Mõõtemetoodikat ei ole järgitud
    3. Võrguliini pikkus ei olnud 1,5km kuna selle kohta puuduvad dokumentaalsed tõendid.
        Asitõendi vaatlusprotokolliga tuvastati küll võrkude kogupikkus (liites need aritmeetiliselt
        kokku), kuid see ei tõenda, et tegemist oleks olnud ühe võrgujadaga. Seda oleks pidanud
        näiteks fotografeerima või videosalvestama.
            a. Tunnistajad (Sxxx, xxx on menetleja ametkonnaga seotud ja need kattuvad sõna-
                sõnalt, mistõttu ei peaks nende ütlusi eelistama kalurite (xxx, xxxž) ütlustele.
                Tunnistaja Pxxxütlused ei kinnita ühe võrgujada olemasolu ja on vastuolus teiste
                tunnistajate ütlustega.
            b. 1,5 km pikkuse võrgujada kasutamine ei ole eluliselt usutav kuna tegemist on
                väikese veekoguga ja särjepüügi kõrghooajal asetseb seal palju teisi püügivahendeid
                ning seetõttu on oht nendega segamini minna.
            c. Ekslik on menetleja väide, et menetlusalune isik teostas püüki ilma püügiloata, et
                hoida kokku püügiõiguse taotlemise kulusid kuna menetlusalusele isikule on
                väljastatud hulgaliselt kehtivaid püügilube. Püüki teostati kehtivate püügilubade
                alusel lubatud püügivahenditega. Lisaks on käsitlemata jäetud kaitsjate poolt
                vastulauses tõenditena esitatud rannapüügipäevikud.
    4. Sxxx Axxx ei ole rikkunud võrgu märgistamise nõudeid. Ta tähistas mõlemad võrgujadad
        vajalike lippudega, kontrollis neid regulaarselt, kuid lipud puudusid temast olenematutel
        põhjustel. Vaadeldud lippude nöörid olid mõnekümne sentimeetri kauguselt katki lõigatud.
        Tähtis on ka asjaolu, et menetleja ei teavitanud võrkude väljavõtmisest ja algatatud
        menetlusest.
            a. Võrgud võisid katkeda loodusjõudude tõttu (jää liigub ja viib võrgud kaasa ning
                kisub lippe välja).
            b. Seda võisid teha teised kalurid, kes panevad võrke ilma tähistuseta.
            c. SxxxAxxx kontrollis võrke regulaarselt ja tähistas võrgud tavapärase hoolsusega,
                mistõttu puudub käesolevas väärteoasjas subjektiivne koosseis. Kui ta oleks tahtnud
                teostada röövpüüki, poleks ta üleüldse võrke tähistanud.
    5. Menetleja võttis ebaseaduslikult ära menetlusalusele isikule kuuluva kalasaagi.
            a. Ei ole esitatud ühtegi põhjendust, miks on menetlusalusele isikule kuuluvat vara
                kahjustatud kõikide ühendusnööride katkilõikamisega ning võrke pole käesoleva
                ajani tagastatud.
            b. Vormistatud ei ole asitõendi hävitamise protokolli, kuna menetleja pidas saaki
                väheoluliseks – tegelikult on sellel hooajal saak alati suur.

                                                                                                  3
           c. Asitõendi vaatlusprotokoll ei vasta tegelikkusele ja märkusi pole kantud protokolli.


MENETLUSOSALISTE SEISUKOHAD

Kohtuistungil jäid kaebuse esitaja ja kaitsjad oma kaebuse juurde. Kaitsjad leidsid, et rikkumine on
tõendamata. Kaitsjad esitasid oma seisukoha ka kirjalike teesidena, mille sisu on kokkvõtlikult
järgnev:
    1. Lubatust pikema võrgujada kasutamise kohta puudub igasugune eluline usutavus. Kui isik
       oleks teadlikult jätnud võrgujada tähistamata, oleks ta riskinud väär- või
       kriminaalvastutusega. Samuti ei annaks asjatundja sõnul lubatust pikema jada kasutamine
       suuremat saaki.
    2. Pole kogutud tõendeid, mis kinnitaksid menetlusaluse isiku poolt lubatust pikema
       tähistamata võrguliini kasutamist. Ainsateks tõenditeks on tunnistajate A. Sxx ja E.
       Uxxxütlused. Samas on tunnistajad näinud võrke alles kilekottidesse pakendatuna ega pole
       tuvastanud, kas võrgud olid sellisel viisil võrgujadasse sõlmitud.
    3. 28.03.2015 oli kõrghooaeg ja pole eluliselt usutav, et ühtegi võrgutähist näha ei olnud.
    4. Pole eluliselt usutav, et PPA ametnikud tulid kontrollima võimalikku piirirežiimi rikkumist,
       kui samas oli kontrollitav koht jäävaba.
    5. PPA ametnike sõnul võeti võrgud välja katkematult, ühtse tööprotsessina ja nende sõnul
       ristus võrgujadana veel teinegi võrgujada. Samas pole asjatundja V. Vxxsõnul võimalik
       alumist võrku ülemisest muul viisil võimalik välja saada kui, et võrgujadad tuleb lahti
       sõlmida ja harutada ristumiskohast lahti. Seega ei ole tööprotsess objektiivselt võimalik.
    6. PPA ametnike sõnul raputasid nad võrkudes olnud vähese saagi võrgust välja. Asjatundja
       sõnul aga ei ole see tehniliselt võimalik.
    7. PPA ametnike sõnul olid võrkudes vaid üksikud kalad. Samas oli teiste tunnistajate sõnul
       tegemist püügi kõrghooajaga, mistõttu pole eluliselt usutav, et võrgujadasse ei jäänud
       kolme tööpäeva jooksul kalu.
    8. Võrkude omavahelised ühendused lõigati PPA ametnike poolt lahti, olgugi, et tunnistajate
       S. Šxxx, A. Bxxx, asjatundja V. Vaino ja menetlusaluse isiku sõnul sõlmitakse võrgud enne
       püügile asetamist viisil, et nende lahtisõlmimine oleks lihtne, kuivõrd vastasel korral
       kahjustaks see eraldamisel võrke.
    9. Tegevus lahel on salvestamata – ei ole võimalik väita, et tegemist oli ühe võrgujadaga.
       Asitõendi vaatlus on läbi viidud peaaegu kolm kuud hiljem, olukorras, kus võrgud olid juba
       järvel lahti lõigatud ning järjekord PPA poolt KKI-le üleandmisel lootusetult sassis ning
       tuvastamatu. Tunnistaja M. Gxxxsõnul nägi ta vähemalt kolme ankrut, mis viitab üheselt
       kahele võrgujadale, kuid asitõendi vaatlusprotokollis see info ei kajastu.

Kohtuväline menetleja leidis, et kaebus ei ole põhjendatud ja tuleb jätta rahuldamata. Kohtuväline
esitas oma kohtukõne ka kirjalikult, mille sisu on kokkvõtlikult järgnev:
    1. Kuna püügile oli asetatud 1489,42 m pikkune püügivahend, siis sellise püügivahendi
        püügile asetamiseks isikul püügiõigus puudus. Samuti ei tohi KPE kohaselt olla Peipsi
        järve seisevvõrgujada pikkus üle 700 m.
    2. Tunnistaja A. Sxxxi ütlustega on tõendatud, et võimaliku korrarikkumise kontrollimiseks
        visati sisse tragi, mille otsa haakus tähistamata ja märgistamata püügivahend nakkevõrk.
        Kuna ümbruskonnas püügivahendeid näha ei olnud, tehti otsus korrarikkumine kõrvaldada
        ja püügivahend eemaldada. Püügivahend oli katkematu, ühes jadas ning ankurdatud
        mõlemast otsast ühe ankruga, kogupikkusega ligi 1,5 km. Kaldapoolses otsas oli lisaks
        püügivahendi ankrule ka üksik tähis, tunnusega TA-62.
    3. Menetlusaluse isiku ja asitõendi vaatlusprotokolliga on tõendatud, et püügilt eemaldati
        püügivahend, mille kogupikkus on ligi 1,5 km.

                                                                                                  4
   4. Tunnistajate xxx Bxxx ja Gxxxütlused ei kajasta väärteo toimepanemise tehiolusid ja tuleb
      seetõttu jätta tõendite kogumist kõrvale.
   5. Tunnistajad Sxxx, Uxxx ja Pxxx ning asjatundja Vxxx ütluste kohaselt ei esinenud
      veekogul jääd.
   6. Tunnistaja I. Vxxr ja asitõendi vaatlusprotokolliga on tõendatud, et püügivahendid ei ole
      liikunud ega nende tähised eemaldatud loodusjõu tõttu. Pole eluliselt usutav, et võrgud
      oleks kokku triivinud, sest näha ei ole rebimis- ega katkemisjälgi.
   7. Väide, et PPA eemaldas kaks püügijada ja esitas need KKI-le kui ühe püügivahendina ning
      omastas võrgust saadud kala, ei ole kinnitamist leidnud. Seda saaks kontrollida näiteks
      kaebemenetluses (esitades kaebuse uurimisasutusele) ning sellise väite kontrollimiseks
      tuleks luua reaalne võimalus seda kontrollida. Kui püügivahendis oleks olnud kala, oleks
      nimetatud teoga tekitatud keskkonnale kahju, mida oleks menetlusalune isik pidanud
      hüvitama.
   8. Asitõendi vaatlus on teostatud jälgitavalt. Mõõtemetoodikat puuduvatavad küsimused on
      ümber lükatud kohtumenetluses esitatud ja avaldatud vastuväidetega.
   9. 17.02.2016 (märgitud kui 17.02.15, aga ilmselt kirjaviga – kohtu märkus) toimunud
      asitõendi vaatlusega leidis kinnitust, et ankrud, mida kasutati püügivahendi kinnitamisel,
      olid kohandatud selliselt, et ühes võrgujada otsas oli püügitähis, teises mitte. Tuvastatav oli
      võrgujada alguspunkt, kus ankruots oli läbilõigatud ning ühel vaadeldavalt nakkevõrgul oli
      sarnaselt ankruotsale sama mustri ja tunnustega kinnitusnöör. PPA tunnistajate kohaselt
      eemaldati nakkevõrgud läbilõikamise teel. Va kaks võrgujada otsa, millest ühel olid kõik
      aasad terved ja ühel üks kinnitusaas. Kaks nakkevõrku olid teineteisega ühenduses ja
      sõlmitud.


KOHTU TUVASTATUD ASJAOLUD JA PÕHJENDUSED

Sõltumata kohtule esitatud ja täpsustatud kaebuse sisust ja mahust lähtub kohus VTMS § 123 lg 2
sättest, mille kohaselt arutab kohus väärteoasjas täies ulatuses, sõltumata esitatud kaebuse
piiridest, kontrollides kohtuvälise menetleja otsuse tegemise aluseks olnud faktilisi ja õiguslikke
asjaolusid.

Kui võtta süüdistus kokkuvõtlikult, on isikule süüdistus esitatud järgmises.
Isik püüdis xxx alusel. Nimetatud kalapüügiluba annab aluse püüda kala mitte rohkem kui 10
nakkevõrkudega. Isik püüdis kala nimetatud kohas ja ajal arvestusliku 21,28 võrguga, mis oli ühes
jadas pikkusega 1489,42 m.
Jada loodepoolne ots on tähistamata ja märgistamata.
Teisisõnu, isiku rikkumine on selles, et kalapüügil kasutas ta rohkem kui 10 võrku ühe loa alusel,
asetatud jada pikkus oli 1489,42 m ( lubatud pikkus on 700 m) ja isik jättis võrgujada ühe otsa
tähistamata, kuigi see on kohustuslik.

Kohus väljendab eeskätt oma seisukohta, millised on kohtuvälise menetleja osutused kalapüüki
reguleeritavatele õigusaktidele on vähemalt formaalses mõttes asjakohased ja millised tuleb
kõrvale jätta kui asjasse mittepuutuvad. Väärteoprotokolli ja kohtuvälise menetleja otsuses on
tehtud hulk viiteid õigusaktide normidele, seda arvestades soovib kohus väärteoprotokolli ja
otsuse teksti endale ja kohtuotsuse lugejale selgemaks teha ja teksti sisu korrastada.

Nimelt, väärteoprotokollis on märgitud, et isik rikkus kalapüügiseaduse § 13 lg 3 normi.
Kalapüügiseaduse § 13 lg 3 sätestab, et õigus kutselisele kalapüügile annab kalapüügiluba.
Vaidlust ei ole, et S. Axxxv on kutseline kalur, samal ajal OÜ Kalma Kala juhatuse liige ja OÜ-le


                                                                                                   5
Kalma Kala on välja antud arvukalt kalapüügilubasid, mille hulgas on kalapüügiluba TS150062.
Seega ei ole kalapüügiseaduse § 13 lg 3 sätet millegagi rikutud.
Juhul kui kohtuväline menetleja soovis tegelikult juhtida tähelepanu asjaolule, et isik püüdis kala
kalapüügiloa alusel, mille üheks tingimuseks on kalapüügil kasutamine 10 (mitte rohkem)
nakkevõrku, isiku asetatud jadas oli aga üle 20 võrku, siis tuleb rääkida kalapüügiloa tingimuse
rikkumisest, mis on otseselt karistatav kalapüügiseaduse § 23-1 lg 2 alusel- kalapüük loa nõudeid
rikkudes.

Siinjuures märgib kohus, et kaitsjad ega kohtuväline menetleja pole kohtule teinud ettepaneku
kontrollida, kas isikule esitatud tegu on karistatav ka kohtuliku arutamise seisuga kehtiva
kalapüügiseaduse alusel. Käesoleva ajal kehtib kalapüügiseaduse uus redaktsioon, mille
regulatsioon, paragrahvid ja vastutuse sisu ja maht erinevad eelmisest, 28.03.2015 seisuga
kehtinud redaktsioonist.

Kohus kontrollib seda oma algatusel. Kalapüük loa nõudeid rikkudes on karistatav ka uue
kalapüügiseaduse redaktsiooni kohaselt, seda § 75 lg 3 alusel.

Väärteoprotokollis märgitakse, et isik on rikkunud kalapüügiseaduse § 13-4 lg 1 sätet, mille
kohaselt kutselise kalapüügi luba antakse püügivahendite arvu piires.
Kalapüügiloa TA150062 alusel on lubatud püügivahendite (võrk) arv 10 ( kohtutoimik lk 92).
Kohus kordab, et juhul, kui kohtuväline menetleja soovib heita isikule ette, et isik püüdis kala
püügivahendite suurema arvuga, nimelt arvestuslikult 21,28 võrku, on tegemist kalapüügiga loa
nõudeid rikkudes, mis on karistatav kalapüügiseaduse § 23-1 lg 2 alusel ja käesoleval ajal
kalapüügiseaduse kehtiva redaktsiooni kohaselt § 75 lg 3 alusel.

Seega kalapüügiseaduse §§-le 13 lg 3 ja 13-4 lg 1 osutamine ei ole tegelikult vajalik, kuna vastav
konkreetne tegu iseenesest on keelatud kalapüügiseaduses sätestatud sanktsiooniga.

Väärteoprotokollis on märgitud, et rikutud on kalapüügiseaduse § 13-4 lg 6 sätet, mille kohaselt
lubatud püügivahend on kalapüügiloaga määratud. Asjas ei ole vaidlust, et isik püüdis kala
lubatud püügivahendiga- nakkevõrguga, omaette küsimus, kas loa nõudeid rikkudes. Loa nõuete
rikkumise kohta on kohus         seisukohta väljendatud. Seega, ei ole vajalik osutamine
kalapüügiseaduse §-le 13-4 lg 6.

Väärteoprotokollis on märgitud, et isik rikkus kalapüügieeskirja § 32 lg 3 nõuet, et Peipsi järves ei
tohi seisevvõrgujada pikkus ületada 700 m.
Viide õigusaktile on asjakohane. Ka käesoleval ajal kehtiva kalapüügieeskirja §-ga 32 lg 3 on
sätestatud sama nõue.
28.03.2015 seisuga kehtinud kalapüügiseaduse alusel oli selline tegu karistatav kalapüügiseaduse
§ 23-1 lg 2 alusel - kalapüügi muude nõuete rikkumine ( juriidilise isiku puhul). Käesoleva ajal
kehtiva kalapüügiseaduse järgi on kalapüügi eest püügivahendite kohta esitatud muid nõudeid
rikkudes on vastutus ette nähtud kalapüügiseaduse § 81 lg 2 alusel.

Väärteoprotokollis on märgitud, et isik rikkus kalapüügieeskirja § 14 lg 1 sätet, mille kohaselt
peavad seisevpüünised ja nende jadad olema tähistatud avaveepoolses otsas kahe ühele vardale
ülestikku asetatud lipuga, teises otsas ühe lipuga.
Viide on asjakohane. Sisuliselt sama nõue on sätestatud ka käesoleval ajal                kehtiva
kalapüügieeskirja §-ga 14 lg 1.
28.03.2015 kehtinud kalapüügiseaduse § 23-1 lg 2 sätestas lisaks kalapüügi eest nõudeid rikkudes
veel vastutust muude kalapüügi nõuete rikkumiste eest.


                                                                                                   6
Püügivahendi tähistamise, märgistamise nõuete rikkumine on käesoleval ajal karistatav
kalapüügiseaduse § 80 lg 2 alusel.

Väärteoprotokollis on märgitud, et on rikutud kalapüügieeskirja § 16 lg 1 nõuet, mille kohaselt
püügivahendite märgistus peab võimaldama kohapeal ( veekogul ) või loa väljaandja juures
kalapüügiomanikku kindlaks teha.
Väärteoprotokollis kirjeldatud süüdistuse tekstist ei nähtu, et isikule oleks ette heidetud
püügivahendi nimelt võrgujada mittenõukohane tähistamine-märgistamine. Süüdistuse tekstist ei
tulene, et isikut on süüdistaud selles, et ta tähistaks võrgujada küll, aga mittenõukohaselt, ja
selliselt, et veekogul ega loa andja juures ei olnud omaniku kindlakstegemine võimalik.
Süüdistusest tuleneb ainult see, et võrgujada loodepoolne ots on tähistamata, ehk isik jättis
võrgujada loodepoolse otsa lipuga tähistamata.
Seega, ei ole isikule kalapüügieeskirja § 16 lg 1 järgi ettenähtud rikkumist süüdistusena esitatud ja
seoses sellega ei anna kohus teole faktilist ega õiguslikku hinnangut.

Võttes süüdistuse kokku, väärteoprotokolli kohaselt, oma tegudega ( mis on üleval kokkuvõtlikult
kirjeldatud) rikkus juriidiline isik OÜ Kalma Kala:
kalapüügieeskirja § 32 lg 3 nõuet, kuna kalapüügil isiku asetatud võrgujada pikkus ületas 700 m,
mis on karistatav kalapüügiseaduse § 23-1 lg 2 alusel ( käesoleval ajal kalapüügiseaduse § 81 lg 2
alusel);
kalapüügieeskirja § 14 lg 1 nõuet, kuna jättis võrgujada loodepoolne ots märgistamata-
tähistamata, mis on karistatav kalapüügiseaduse § 23-1 lg 2 alusel (käesoleval ajal
kalapüügiseaduse § 80 lg 2 alusel);
ning kalapüügil kasutas ta ühe TA150062 kalapüügiloa alusel rohkem kui 10 võrku ( mis on loa
alusel lubatud), aetades arvestuslikult 21.28 võrku ehk rikkus loa nõudeid, mis on karistatav
kalapüügiseaduse § 23-1 lg 2 alusel ( käesoleval ajal kalapüügiseaduse § 75 lg 3 alusel).

Ülalnäidatud süüdistust asub kohus nüüd kontrollima ja teeb kindlaks faktilised asjaolud. Pärast
seda kontrollib kohus, kas kohtuliku arutamise tulemina tuvastatud faktid vastavad esitatud
süüdistusele.

Kohus peab tuvastama kohtuliku arutamise käigus:
kas püügile asetatud vähemalt ühe võrgujada pikkus ületas 700 m,
kas vähemal üks võrgujada ots oli jäetud tähistamata lipuga,
kas ühe kalapüügiloa kohta asetati püügile rohkem kui 10 võrku,
kas toimepanija on menetlusalune isik.


Vaidlust ei ole järgmistes faktilistes asjaoludes.
Seisuga 28.03.2015 püüdis S. Axxx, kes on OÜ Kalma Kala juhatuse liige ja kutseline kalur, kala
xxx. OÜ Kalma Kala omas muuhulgas kalapüügiload TA150062 ja JÕ150033 (kohtutoimik lk 91-
92). Igaühe loa alusel püügivahendiks on võrk ja püügivahendite lubatud arv on 10, seega kokku
20 võrku.

Kohtueelse ja kohtuliku uurimise käigus ei ole menetlusalune isik ennast süüdi tunnistatud talle
esitatud süüdistuses ja avaldas, et süüdistuses toodud faktilised asjaolud ei vasta tõele.
Nimelt, selgitas menetlusalune isik, et 25.03.2015 asetas ta Pedaspää lahes kalapüügiks kaks
võrgujada, igaühes on 10 võrku, ja seda kahe loa alusel TS150062 ja JÕ150033. Tema arvates ei
ületanud iga jada lubatud 700 m. Jadad olid asetatud ühe liini peal üks teisest mitte vähem kui 100
m kaugusel. Igaühe jaga alguses ja lõpus on kinnitatud ankur ja ülestikku liputähis, seega kokku 4
ankrut ja neli lippu. Järv on alles jääst vabanenud ja jää mõned massid ja üksikud jäätükid võisid

                                                                                                   7
järvel liikuda, muuhulgas Pedaspää lahes kohas, kus olid asetatud võrgujadad. Lahes liikuvad
paatidega teised kalurid ja püüavad seal kala erinevate püügivahenditega.
28.03.2015 sai ta teada keskkonnainspektsioonilt, kas ei ole tema omad võrgud lahest eemaldatud.
Saabudes kohale keskkonnainspektsioonisse, nägi ta, et eemaldatud on talle kuuluvad võrgud. Ta
tundis võrgud ära. Keskkonnainspektsiooniametnik selgitas talle, et võrgud olid piirivalvurite
poolt eemaldatud veest, sest võrgujada olid tähistatud ainult ühes otsas ühe kalapüügiloa alusel,
võrgujadas oli 20 võrku ja võrgujada pikkus 1,5 km, mis on keelatud.
Menetlusalune isik selgitab, et iseenesest ta ei välista, et 28.03.2015 võrkude eemaldamisel võis
võrkude asukoht ja seisund olla nö muutunud või muudetud, seda kasvõi jää liikumise tõttu või
teiste isikute tegevuse tagajärjel, mitte aga tema tahtliku tegevuse või hoolimatuse tõttu.
Menetlusaluse isiku ütluste kohaselt, 28.03.2015 seisuga võis olla nii, seda tema tahtest
olenemata, et tähislipud on ilma tõttu ära ujunud, see juhtub vahepeal, samuti kaks eraldi
võrgujada võisid olla nihutatud oma algsest asukohast samuti kasvõi jää liikumisega või teiste
isikute paatidega sõitmise tagajärjel.
Kohus märgib, et sisuliselt sama selgituse ( et võrgud olid nihutatud ja lipud ära kadunud) andis
menetlusalune isik juba kohtueelse uurimise käigus 11.04.2015. Sellele on tuginenud kaitsjad oma
kaebuses ja sama positsioonile jäi menetlusalune isik ka kohtulikul arutamisel.

Algul peab kohus vajalikuks tuletada menetlusosalistele meelde, et süütuse presumptsioon ei ole
eesti õigusest ära kadunud. Kohus lähtub KrMS §-st 7 lg 1 ja 2, et keegi ei käsita süüdi olevana
enne kui olemas jõustunud süüdimõistev kohtuotsus ja keegi ei ole kohustatud tõendama oma
süütust.

Kohus analüüsib, millised tõendid on kohtul esitatud süüdistuse kinnitamiseks või menetlusaluse
isiku positsiooni tõendamiseks.

Vaidlust ei ole asjaolus, et 28.03.2015 piirivalvurid E. xxx A. Sxxx ja M. xxx olles tööülesannete
täitmisel xxx, mille külge oli kinnitatud tragi. M.Pxxxjuhtis mootorpaati.
Süüdistuses esitatud faktiliste asjaolude tõendamiseks on tõendina esitatud E. Uxxx ja A.
Sxxxütlused, mida täiendavalt kinnitatakse M. Pxxxütlustega.

A.xxxndis tunnistajana kokkuvõtlikult järgmised ütlused.
28.03.2015 tema ise, E. Uxxxja M. Pxxx sõitsid mootorpaadiga xxx lahe piirkonda. Oli
täheldatud, et piirkonnas liikuvad perioodiliselt paadid. Sõidu eesmärk oligi kontrollida, miks seal
toimub liikumine, kas ei ole piirirežiimi rikkumisi. Piirkonnas 1 kilomeetri kaugusel ei olnud
täheldatud ühtegi võrgutähist. Kontrollimine toimus tragimise teel eesmärgiga teha kindlaks, kas
vette on asetatud tähistamata võrgud.
Tragimisel jäi kinni nakkevõrk ja selle 10 m pikkusel oli avastatud võrgu lõpp, külge on
kinnitatud nööriga metallist ankur. Tähislipp puudus. Läheduses, nii palju nagu visuaalselt oli
tuvastatav, ei ujunud ühtki tähist. Sel juhul kohapeal võrgu omaniku tuvastamine ei ole võimalik.
Sel juhul loetakse, et tegemist on rikkumisega. Otsustati, et kõrvaldatakse võrk püügilt.
Võrgu kõrvaldamine toimus järgmisel viisil. Võrk selle pikkuse järgi võeti veest välja, kuni
järgmise võrguga kokkusidumise kohani, lõigati sõlm läbi, võrk raputati, et vabastada kalast,
kalasaaki oli vähe, ja siis sõlmede kohtades läbilõigatud võrgud ladustati pardale eraldi kottidesse.
Väljavõtmise järjekorda, milline võrk on välja võetud esimesena, teisena, kolmandana ja ne, eraldi
ei fikseeritud.
Ühes kohas ristus väljavõetav võrguliin teise võrguliiniga, mis oli asetatud nimetatud võrguliini
peale. See ristuv võrguliin oli muu värvi ja rakendusega. Seda tähistati ja jätkati nimetatud
võrguliini väljavõtmisega.
Kõik võrgud olid omavahel kokku seotud, sõlmed tuli läbi lõigata. Võrgud olid seotud nii ülemise
kui ka alumise selise järgi. Kuskilt võrguliini pikkuse järgi ei tulnud rebitud sõlme või midagi

                                                                                                   8
sellist, mis viitaks tähislipu ja/või ankru kunagisele olemasolule- katki rebitud nööre või nende
otsi, mis oleksid kinnitatud võrkude külge, visuaalselt tuvastatud ei olnud. Kõik võrgud olid ühes
jadas, omavahel sõlmedega kinni seotud, sõlmed tuli veest väljavõtmiseks läbi lõigata. Võrguliini
lõpus oli avastatud võrgujada külge kinnitatud tähislipp tähisega TA0062, samuti kinnitatud
ankur. Võrgud olid kõik ühes võrgujadas, kokkuseotuna, jada pikkus oli 1,5 km.
Võrgud olid viidud piirivalve xxx teenistusse, kuhu hiljem tulid keskkonnaametnikud ja võtsid
võrgud hoiule.
Vastates kohtu täpsustavale küsimustele, kas võrkude väljavõtmisel nägi ta midagi sellist, mis
võiks osutada võrkude nihutamisele kas ilma, jää liikumise või teiste isikute paadiga sõitmise
tõttu, näiteks katkirebitud sidumisnöörid või muu selline, vastas tunnistaja, et seda ei olnud.
Võrgud tulid välja üks teise järgi, tüüpiliselt üks teisega kokku seotud, sõlmed lõigati läbi.

Tunnistajad E. xxxb kinnitas A. Sxxx ütlused täielikult. Tema oli A. Sxxxa tegelenud võrkude
väljavõtmisega. Võrkude väljavõtmist kirjeldas tunnistaja E. Uxxx sarnaselt tunnistaja A.
Sxxxütlustega. Vastuolusid tunnistajate ütluste vahel tuvastatud ei ole.

Tunnistaja M. Pxxxoli mootorpaadi juht. Ise ta ei tegelenud võrkude väljavõtmisega ja nägi, kuidas
A. xxxx E. xxx võtsid võrgud välja.

Kohus peab vajalikuks märkida, et kohus ei omista piirivalvuritest tunnistajate ütlustele suuremat
kaalu kui menetlusaluse isikule ütlustele. Nii menetlusaluse isiku kui ka tunnistajate ütlusi tuleb
kontrollida ja seostada teiste tõenditega. KrMS § 61 lg 1 kohaselt ei ole ühelgi tõendil ette
kindlaksmääratud jõudu.
Faktide tuvastamise küljest märgib kohus, et iseenesest võimalikule rikkumisele osutavate faktide
avastamine, antud juhul tähistamata võrgujada xxx, ei tähenda veel automaatselt, et võrgu omanik
on rikkumise toime pannud. Järelevalve teostaja, aimates, et tegemist on rikkumisega ja võimalik
ka süüteo toimepanemine, peab astuma samme asjaolude kontrollimiseks ja fikseerimiseks, samuti
nii õigustavate kui ka süüstvate toendite kogumiseks ja fikseerimiseks.
Tunnistajate A. Sxxxi ja E. Uxxxütlustest tuleneb, et kontrolli käigus tulid ilmseks asjaolud, mis
osutasid rikkumisele - nimelt võrgujada oli nõuetekohaselt tähistamata ja selle pikkus oli ilmselt
lubatust pikem - 1,5 km ( lubatud on 700 m).
Kohus peab osutama asjaolule, et pärast seda, kui ilmsiks tulid võimalikule rikkumisele viitavad
faktilised asjaolud ( näiteks juba kontrolli alguses ankruga varustatud kuid lipuga tähistamata
võrguliini olemasolu), ei võtnud järelevalve teostaja meetmeid võimalikku süütegu puudutavate
tõendite fikseerimiseks. Kohus selgitab, et teatud juhtudel loob selline järelevalve teostaja
käitumine riski, et hilisemate tõenditega ei olegi võimalik tõendada, et toime pandud on süütegu ja
toimepanija on menetlusalune isik.

Järelevalve teostaja võttis endale riski sellega, et võrkude väljavõtmist ei olnud fikseeritud mitte
millegagi - videosalvestamise, fotografeerimise ega korrektse ja piisavalt põhjaliku sündmuskoha
vaatlusega. Seega võrkude seisundit selle väljavõtmise ajal on kohtulikul arutamisel võimalik
kontrollida ja faktilised asjaolud tuvastada üksnes tunnistajate ( A. xxxxa E. xxx. Teatud juhtudel
võib see osutuda ebapiisavaks, eriti siis, kui menetlusalune isik eitab rikkumist ja esitab oma
kaitseversiooni.

Ei saa jätta tähelepanuta asjaolu, et kogu nii kohtuvälise kui ka kohtuliku arutamise käigus väitis
menetlusalune isik, et ta           pani võrgud püügile 25.03.2015, mis on               kooskõlas
kalapüügipäevikutega ( kohtutoimik lk 91-92), mille järgi 25.03.2015 olid võrgud kontrollitud,
kalasaak pardale võetud. Piirivalvurid teostasid kontrolli 28.03.2015. Seega võrgud asusid vees
ilma kontrollita kolme ööpäeva kestel. Kolmepäevase ajavahemiku kestel ei ole välistatud võrkude


                                                                                                  9
seisundi muutmine erinevate sündmuste tagajärjel – kas ilmastikuolude tõttu, jää liikumise tõttu,
inimtegevuse tõttu.
Arvestades viimast asjaolu tuleb kohtu arvates hoolikalt kontrollida, kuidas tunnistajate A. Sxxx ja
E. Uxxx ütlused ühtivad teiste tõenditega.

Tunnistajate A. Xxxi ja E. Xxx ütlused on kinnitatud vahendi äravõtmise protokolliga nr 6
((väärteotoimik lk 51), millest nähtub, et keskkonnajärelevalve seaduse alusel on A. Xxx koostas
protokolli selle kohta, et 28.03.2015 kl 15.10 Pedaspää lahes oli teostatud võrkude väljavõtmine,
fikseeritud on võrguliini algus ja selle lõpp koordinaatidega. Võrguliini lõpus on kaldapoolne
lipp tähisega TA-62 ja ankur. Võrguliinis on 20 nakkevõrku. Võrguliini pikkus on 1,5 km.
Protokolli kohaselt on järelevalve teostaja tuvastanud kohapeal kalapüügieeskirja § 14 lg 1, 16 lg
2 ja 32 lg 3 nõuete rikkumise, sest nakkevõrk on nõuetekohaselt tähistamata ja kohapeal ei ole
omanik tuvastatav.
Võrgud on pakendatud kilekotti.
Protokolli kohaselt, 30.03.2015 võrgud olid üle antud keskkonnainspektsioonile, kes pakendas
võrgud uuesti ja pani plommid, kokku 5 pakendit ja 5 plommi. Võrkude hoiukohaks on Kolkja
ladu.

Siinjuures peab kohus vajalikuks märkida taas, et kuigi menetlusalune isik oli üle kuulatud
11.04.2015 ja andis menetlejale konkreetsed ütlused ja edastas menetlejale oma versiooni
juhtunust kontrollimiseks ja versiooni sisust oli selge edasiste uurimistoimingute vajadus, asus
menetleja võrkude vaatlusele alles juunis 2015.
Nagu selgus kohtuliku arutamise käigus, keskenduti võrkude vaatlusel võrkude pikkuse
mõõtmisele.

Kalapüügieeskirja § 32 lg 3 rikkumine

Nüüd kohus juhib menetlusosaliste tähelepanu järgmisele asjaolule.
Kalapüügieeskirja § 32 lg 3 sätestatud nõude täitmise kontrollimise seisukohalt käesolevas
juhtumis pole oluline, kas 20 võrku olid asetatud püügile ühes või kahes jadas. Süüdistus lähtub
asjaolust, et 20 võrku kogupikkus on 1489,42 m. Tegelikult, kalapüügieeskirja § 32 lg 3
rikkumise puhul on piisav tõendada, et võrkude vähemalt ühe jada pikkus ületab 700 m. Juhul, kui
kohus jõuab seisukohale, et mõõtmine on jälgitav ja usaldusväärne, on alust tõdeda, et isegi kui
üks võrgujada on lubatud pikkusega ehk 700m, siis igal juhul teise võrgujada pikkus on vähemalt
789,42 m. Sel juhul tuleb sedastada kalapüügieeskirja § 32 lg 3 nõude rikkumist.
Kohus veel märgib, et kalapüügieeskirja § 32 lg 3 nõude rikkumise puhul ei olegi vaja tõendada,
mille võrra püügile asetatud võrgujada pikkus ületas lubatud 700 m. Piisab, kui on tõendatud, et
igal juhul ületas vähemalt üks võrgujada lubatud 700 m.

Nüüd kohus analüüsibki võrkude pikkuse mõõtmist kajastava asitõendi vaatlusprotokolli ja selle
menetlustoimingu läbiviimisega seoses ülekuulatud tunnistajate ütlusi.

Asjaolu tõendamiseks, et võrguliini pikkus ületas õigusaktidega lubatud 700 m, on kohtule
esitatud asitõendi vaatlusprotokoll ( väärteotoimik lk 29-31).
Protokolli kohaselt oli lahtilõigatud võrgud mõõdetud igaüks eraldi ja tulemusena saadi võrkude
kogupikkus 1489,42 m.
Menetlusalune isik ja kaitsjad seadsid kahtluse alla mõõtmise tulemust põhjendusel, et mõõtmine
ei ole jälgitav, selle läbiviimisel kasutati metsajärelevalves kohaldatavat metoodikat, mis ei ole
lubatav.



                                                                                                 10
Kui kohus teeb kindlaks, et mõõtmine ei ole jälgitav, langeb vajadus analüüsida selles küsimuses
muid tõendeid, rikkumist ei saa sel juhul isikule omistada. Seetõttu analüüsibki kohus eeskätt
mõõtmise jälgitavust.
Tõepoolest mõõtetulemuste jälgitavus peab olema tõendatud riikliku järelevalve käigus, kui selle
alusel määratakse väärteokaristus ( mõõteseadus § 5 lg 2 p 2).
Mõõteseaduse § 5 lg 1 alusel on mõõtetulemuse jälgitavus tõendatud, kui mõõtmised on teinud
pädev mõõtja, kes kasutab taadeldud või jälgitavalt kalibreeritud mõõtevahendit, järgides
asjakohast metoodikat.
Kohtuliku arutamise käigus ei tekkinud vaidlust, et keskkonnainspektsioon on pädev mõõtja
kalajärelevalves.
Protokolli kohaselt (väärteotoimik lk 29) on mõõtmisel kasutatud mõõdulint nr 674, mis on
kalibreeritud. Kalibreerimistunnistuse koopiast nähtub ( kohtutoimik lk 45-46), et mõõdulint nr
674 on kalibreeritud 15.05.2012, kalibreerimistunnustuse koopiast ei nähtu tähtaega, kuni
kalibreerimine kehtib. Mõõteseadus ei sätesta kalibreerimise tähtaegu. Keskkonnainspektsiooni
kirjast nähtub ( kohtutoimik lk 44), et kalibreerimise tunnistuse kehtivus on 5 aastat. See asjaolu
ei olnud kellegi poolt vaidlustatud.            Kalibreerimistunnistuse koopiast nähtub, kuidas
kalibreerimine toimus, milliste vahenditega ja millist metoodikat kasutades. Kalibreerimise käik on
tunnistuse kohaselt arusaadav ja jälgitav.
Seega leiab kohus, et mõõtmist teostati jälgitavalt kalibreeritud mõõtevahendiga.
Metoodikast peab kohus märkima järgmist.
Kohus on tutvunud keskkonnainspektsiooni mõõtemetoodikatega keskkonnajärelevalvel tehtavatel
mõõtmistel (kohtutoimik lk 47-90). Dokument näeb ette eraldi metoodikad metsajärelevalves,
kalajärelevalves ja looduses ja siseruumides tehtavate mõõtmiste puhul. Väär oleks kaitsjate
seisukoht, et puudub metoodika kalavõrkude pikkuse mõõtmiseks. Tõepoolest mõõtemetoodika
kalajärelevalves ( kohtutoimik lk 64-72) näeb ette terve hulga             kalajärelevalves vajalikke
spetsiifilisi mõõtmisi- nimelt kala mõõdulisuse hindamine, kalade massi määramine, massi
määramine veoste ja lossimiste korral, kilu ja räimi osakaalu määramine jms. Mõõtmiste
olemusest on nähtav, et kalajärelevalvemetoodikaga on eraldi regileeritud spetsiifilisi mõõtmisi,
mis võivad esineda ainult kalajärelevalves. Samas on selge, et ka kalajärelevalves võivad osutuda
vajalikuks mõõtmised, mis olemuselt ei ole spetsiifilised- näiteks looduses või siseruumis oleva
eseme pikkuse mõõtmine. Keskkonnajärelevalvel tehtavate mõõtmiste metoodikate dokumendis,
selle 2. jaotuses paiknevast mõõtemetoodikast looduses ja siseruumide tehtavate mõõtmiste puhul
( kohtutoimik lk 63) nähtub, et käesolevat metoodikat tuleb järgida järelevalvetöös kõikide
mõõtmiste puhul, mida tehakse looduses, kasutades mõõdulinti, sellisteks juhtumiteks on
muuhulgas märgitud just kalapüügivahendite mõõtmete määramine.
Kui mõõta tuleb suuremõõdulist eset, käesoleval juhul on tegemist võrkudega, mille üldpikkus
võib ulatuda 1,5 km, tuleb lähtuda metsajärelevalves kasutatavast mõõtmismetoodikast
„Mõõdulindiga joonte pikkuse mõõtmine“. Selline metoodika asub nimetatud dokumendis
(kohtutoimik lk 58-59).
Metoodika kohaselt tuleb määrata otspunktid, millede vahel on kaugust soovitakse mõõta, neid
otspunktid tuleb mõõtmise ajal tähistada, et oleks tagatud nende püsivus kohapeal. Asitõendi
vaatlusprotokolli kohaselt ( väärteotoimik lk 29) nähtub, et püügivahendite pikkuse mõõtmiseks
laotatakse võrk võimalikult sirgelt täispikkuses lahti. Võrgu pikkuse mõõtmine toimub võrgu
ülemise selise järgi. Pikkust mõõdetakse 50 m lõikude kaupa, mis märgistatakse punase lindiga.
Kohtu arvates on vaatlusprotokollis kirjeldatud mõõdulindiga mõõtmise protsess jälgitav ja vastab
metoodikale. Kaitsjatele selgitatakse, et loomulikult, kui mõõdetav objekt ei ole loodusobjektiga
nüüd enam-vähem püüsivalt seotud, ehk võrgud on veest välja võetud ja osadeks läbi lõigatud, ei
tekki vajadust määrata eraldi otspunkt ja neid otspunkte mõõtmisel tähistada. Võrgul on ülemine
(ja alumine) selis, mille pikkust tegelikult mõõdetakse ja selisel on visuaalselt tuvastatav algus ja
lõpp, arusaadav, et mõõta tulebki kahe otsa vahel ehk selise alguse ja lõpu vahel. Kohus leiab, et ei
ole oluline, kas vaatlusprotokolli tekstis on protokolli koostaja kirjutanud, et mõõtmist teostatakse

                                                                                                  11
mõõdulindi lahti rullides, selle pingutades ja sirgestades ja lugedes lõpp-punktis näidu ( just nii
metoodika kohaselt peab toimuma mõõdulindiga mõõtmisel, kohtutoimik lk 58). Kas mõõtja
rullis mõõdulindi lahti, pingutas ja sirgestas ja kas ta nägi näitu, võiksid kaitsjad soovi korral
mõõtja ülekuulamisel üle küsida. Omaalgatuslikult selgitas tunnistaja I. Vxxx kohtuliku arutamise
käigus ( kohtuistungi protokoll lk 30), et tema ülesanne oli mõõtmisel laotada võrgud laiali
teekattele koos tunnistaja R. Ojxxx, ta hoidis mõõdulindi alguspunktist ja Grxxxmõõtis ja pani
mõõtetulemusi kirja.
Metoodika näeb ette, et kui mõõdetava joone pikkus on pikem kui mõõdulindi mõõteulatus,
liiguvad mõlemad mõõtjad piki joont linditäie kaupa edasi kuni kogu mõõdetav vahemik on
mõõdetud. Vaatlusprotokollis ongi märgitud, et mõõdeti 50 m lõikude kaupa, mida märgistati
õunase lindiga. Mõõtmisel osalevad vähemalt 2 inimest, sätestab metoodika. Vaatlusprotokolli
kohaselt osalesid vaatluses keskkonnaametnikud I. Vxxx R. xxxxa vaatlusprotokolli koostas M.
Grxxx. I. Vxxxütlustes kohtuistungil ( kohtuistungi protokoll lk 30) nähtub, et võrkude mõõtmist
teostasid kolmekesi- tema, Mxxx Gxxxja R. xxx M. xxxani näidud kirja.
Üldmetoodikas looduses ja siseruumides tahtevate mõõtmiste puhul ( kohtutoimik lk 64) on
märgitud, et        mõõtetulemused vormistatakse peamiselt             objekti või sündmuskoha
vaatlusprotokollis või selle lisana. Metoodikas on toodud, kuidas             mõõtetulemust tuleb
dokumenteerida ja milline on see miinimumstandart, mis peab olema protokollis kajastatud.
Kohtu uuritud asitõendi vaatlusprotokoll vastab ka selles osas metoodikale. Vaatlusprotokollis on
märgitud, milline kalibreeritud mõõtevahend on kasutatud, näidatud on laiendmääramatused ja
lõpptulemus.
Kohus leiab, et arvestades kohtu poolt toodud metoodikate nõudeid, seda, kuidas mõõtmine on
vaatlusprotokollis kajastatud, samuti tunnistaja I. Vxxx toodud ütlusi, ei ole kohtul tekkinud
ühtegi kahtlust kalapüügivahendite mõõtmiste määramise jälgitavuses. Mõõtmise protsess on
vaatlusprotokollis kajastatud lühidalt aga piisava detailsusega, see vastab sisuliselt metoodika
nõuetele, mõõtmine on läbi viidud pädeva mõõtja poolt – keskkonnaametliku poolt, ja mõõtmisel
kasutati kalibreeritud mõõdulinti. Kaitsjaid häiris muuhulgas asjaolu, et mõõtmiseks laotati
võrgud laiali käru pealt, nagu see rikuks metoodikat nii oluliselt, et seab kahtluse alla mõõtmiste
tulemused. Kohus sellega nõus ei ole. Kohus ei leia, et võrkude pinnale laotamine käru pealt
(vaatlusprotokollis on märgitud, et seda tehti võrkude kahjustamise vältimiseks) oleks mõjutanud
mõõtmise käiku ja lõpuks ka mõõtmiste tulemusi.

Kohtupraktika kohaselt peab mõõtmine olema mitte ainult jälgitav vaid ka usaldusväärne.
Kohtupraktikas on rõhutatud, et „ei tähenda mõõtetulemuse jälgitavuse tõendatus veel seda, et
mõõtetulemus on samal ajal ka usaldusväärne. Isegi kui mõõtmised on teinud pädev mõõtja, kes
kasutas nõuetekohaselt taadeldud või kalibreeritud mõõtevahendit või sertifitseeritud etalonaineid,
järgides asjakohast mõõtemetoodikat, ei saa mõõtmisel täielikult välistada inimlikku eksimust või
muid tegureid, mis mõjutavad mõõtmise tulemust. See tähendab, et mõõtetulemuse jälgitavus on
üksnes vältimatu eeltingimus, mis võimaldab suurema tõenäosusega pidada mõõtmise tulemust
usaldusväärseks ja omistada see konkreetsele objektile või isikule. Vastasel juhul antaks tõendatud
mõõtetulemuse jälgitavusele ette kindlaksmääratud tõenduslik jõud ja isik ei saaks ennast talle
tehtud karistusõigusliku etteheite vastu kaitsta. Kirjeldatu satuks vastuollu kriminaalmenetluse
seadustiku (KrMS) § 61 lg-s 1 sätestatud põhimõttega, mille kohaselt ei ole ühelgi tõendil ette
kindlaksmääratud jõudu.“ ( Riigikohtu lahend 3-1-1-39-15, p 6.2).
Seega, peab kohus veenduma ka mõõtmise usaldusväärsuses. Kohtuliku arutamise käigus ei
tekkinud kohtul kahtlusi, et mõõtmisel esineksid asjaolusid, inimlikku eksimust või muid tegureid,
mis võiksid mõjutada mõõtmise usaldusväärsust.
Samas Riigikohtu lahendis on osutatud sellele, et mõõtmise usaldusväärsuse kontrollimiseks on
võimalik üle kuulata tunnistajana kaasatud teine sündmuskohal viibinud politseinik. Nimetatud
lahend puudutas liiklusjärelevalvet. Järelikult        keskkonnajärelevalves on         tunnistajana
keskkonnaametnik, kes võib anda ütlusi tema poolt tajutud asjaolude või menetlustoimingu

                                                                                                 12
läbiviimise kohta. Kohtuliku arutamise käigus olid ülekuulatud kohtuvälise menetlejana
kohtuvälises menetluses osalenud M. Gxxx ja I. Vxxxmõõtmiste asjaolude selgitamiseks. Samuti
VTMS § 31-3 lg 1 järgi on lubatuks tõendiks kohtuvälise menetleja ütlused asjaolude kohta, mida
on ta vahetult tajunud ja neid väärteoprotokollis kirjeldanud ( käesoleval kohtumenetluses oli üle
kuulatud väärteoprotokolli koostanud M. Grxxx), vt Riigikohtu mainutud lahend, p 7. M. Gxxx ja
I. Vxxxi ülekuulamisel kohtuliku arutamise käigus ei ole kohus tuvastanud asjaolusid, mille tõttu
saaks seada kahtluse alla võrkude pikkuse mõõtmise käiku.

Nimetatud tõenditega, nimelt osaliselt menetlusaluse isiku ütlustega, et keskkonnainspektsioonisse
üle antud võrgud kuuluvad talle ja tema poolt oli 25.03.2015 püügile asetatud vähemalt 20 võrku,
kahes jadas, igaühe jada on 700 m pukkune ja koosnes 10 võrgust, tunnistajate M. Gxxxja I.
Vxxxütlustega, et nende poolt veel R. Oxxx osalemisega olid nimetatud võrgud mõõdetud ja
mõõtetulus on asitõendi vaatlusprotokollis, asitõendi vaatlusprotokolliga, et võrkude kogupikkus
on 1489,42, on tõendatud, et
Menetlusalune isik OÜ Kalma Kala, S. Axxxi isikus, püüdis kala väärteoprotokollis nimetatud
kohas ja ajal, kasutades püügivahendit- võrku, ja vähemalt ühe jada pikkus oli 789,42, arvestades,
et veel ühe jaga pikkus oli lubatud ega ületanud 700 m.
Nimetatud tegevusega rikkus menetlusalune isik nii teo toimepanemise ajal kehtinud kui ka
käesoleval ajal kehtiva kalapüügieeskirja § 32 lg 3 nõuet, et Peipsi järvel kalapüügil ei tohi ühe
jada pikkus ületada 700 m, mis on karistatav eelmise kalapüügiseadise § 23-1 lg 2 alusel ja
käesoleval ajal kehtiva redaktsiooni kohaselt § 81 lg 2 alusel.

Kohus leiab, et rikkumine on menetlusaluse isiku poolt toime pandud ettevaatamatusest selle
hooletuse vormis KarS § 18 lg 3 mõttes. KarS § 15 lg 3 näeb ette, et väärteona on karistatav nii
tahtlik kui ka ettevaatamatu tegu.
Kohus tuleb seisukohale, et menetlusalune isik ei teadnud, et vähemalt ühe jada pikkus ületab
lubatud 700 m. Kohus märgib, et ületatud on 89 m võrra. Iseenesest 89 m on oluline number. Kui
89 m suhestada võrgu lubatud pikkusega, mis on 700 m, siis ületamine on veidi rohkem kui 10%
lubatud pikkusest, mis iseenesest ei ole oluline ületamine, samas ei saa öelda, et see oleks tühine.
Keskmiselt ühe võrgu kohta on ületamine 8-9 m, arvestades ühe võrgu pikkusena 70 m. Looduses
ei ole 8-9 m pikkus, arvestades, et tegemist on pikkuselt suuremõõtmelise esemega, alati
visuaalselt tajutav. Kohus möönab, et kalur, seda enam keskmine inimene võib eksida, kas tema
võrgu pikkus on 70 või 80 m. Menetluselane isik on kogu aega väitnud, et tema arvates temale
kuuluvate ühes jadas olevate 10 võrku rikkus ei ületanud 700 m, ehk ühe võrku kohta keskmiselt
70 m. Kohtu seisukohta, et menetlusalune isik ei teadnud, et tema püügile asetatud vähemalt ühe
jada pikkus ületab 700 m, toetavad tunnistaja I. Vxxxütlused ( kohtuistungiprotokoll lk 33), mille
kohaselt peale mõõtmist sai ta aru, et menetlusalune isik ise ei teadnudki, et iga võrk on tal üle 70
m. Tõepoolest, vaatlusprotokollist nähtub ( väärteotoimik lk 30), et iga võrgu pikkus on 72-74 m,
välja arvatud kahest võrgust ühendatud osa, mille pikkus on 103 m.
Kutselisele kalurile langeb kalapüügiseadusest hoolsuskohustus, mis tähendab, et tema peab
olema eriti hoolikas kutselisel kalapüügil ja lähtuda õigusaktidest. Kalapüügieeskirja § 32 lg 3
norm on kutselisele kalurile kohustuslik ja kuulub täitmisele. Seega peab kutseline kalur astuma
mõistlikke samme veendumiseks, kas ta asetab püügile lubatud püügivahendid, lubatud ajal,
lubatud kohas, vastavalt nõuetele ja kalapüügiloa nõudeid järgides.
Kui menetlusalune isik oleks tähelepanelikum ja kohusetundlikum, siis oleks ta pidanud ette
nägema, et esimesel korral uute võrkude ( võrkude kohta selgitas menetlusalune isik ise,
kohtuistungiprotokoll lk 3) kalapüügile asetamisel võib võrkude pikkus ühes 10 võrgust koosnevas
jagas ületada 700 m. Kohus märgib, et menetlusalune isik on ülekuulamisel kohtus väitis 8
kohtuistungiprotokoll lk 6), et ta ise ju ütles keskkonnaametlikule, milliste pikkustega tema võrgus
on kas 70 või isegi 69,5 m ühe võrgu kohta, tal isegi olid kaasas tootja dokumendid, mõõta võib ju
ujukist ujukini. Kohus vastab sellele, et kui isik soovib ennast petta ja arvata, et võrgu pikkus on

                                                                                                  13
70 m kui seda mõõta ujukist ujukini, ei pruugi see olla veenev mõõtjale ja kohtule, kes kontrollis
mõõtmise jälgitavust ja usaldusväärsust. Tähelepanu väärt on asjaolu, et kohtuvälise menetluse
ega kohtuliku arutamise käigus kaitsjad ega menetlusalune isik ise pole kordagi taotlenud, et kohus
tutvuks võrkude tootja dokumentidega, kus on väidetavalt kõik andmed võrkude suuruse kohta
märgitud. Kohtul on alust arvata, et midagi sellist ei olegi menetlusalusel isikul esitada ja oma
väiteid kohtule veenvalt kinnitada.
Kohus nõustub, et juhul kui menetlusalusel isikule oleks kohtule esitada võrkude tootja
dokumendid, milles oleks kajastatud ühe võrku pikkus selle selise järgi ja see oleks 70 m ja vähem,
peaks kohus nõustuma, et isiku käitumine on piisavalt kohusetundlik ja ta veendus püügivahendi
lubatud pikkuses tootja dokumendi alusel. Selle kohta ei ole aga kohtule midagi esitatud, kuigi
lubatud pikkuse ületamine on üks süüdistuse punktidest.
Kohtuliku arutamise käigus ei ole kaitsjad ega menetlusalune isik kohtule esitanud andmeid,
kuidas menetlusalune isik täitis hoolsuskohustuse ja veendus, kas ühe jada pikkus on õigusaktidega
lubatud ega ületa 700 m. Kohusetundlikuma käitumise korral peaks isik astuma samme, et vältida
võimalikku rikkumist- näiteks asetada püügile ühes jadas vähem kui 10 võrku või võtta
tarvitusele meetmed ühe võrgu keskmise pikkuse kontrollimiseks.

Vastates kohtuvälise menetleja küsimusele ( kohtuistungiprotokoll lk 40) selgitas menetlusalune
isik, et tema arvates asetas ta püügile võrgujada, mille igaühe pikkus ei ületanud 700. Võrgud on
valmistatud 70 m pikkune igaüks, aga võivad ju välja venida. Kui pingutada, võib venitada 70m
pikkust võrku kuni 80 m.
Kohus leiab, et menetlusalune isik püüab ennast õigustada ja tema argument ei ole tõsiseltvõetav.
Nimelt, juhul kui isik siiski kindel, et igaks võrk on pikkusega 70 m ja ta asetab vette 10 võrku, siis
ta teab ju et rohkem kui 700 m pikkust jada ei tohi püügile asetada. Sel juhul ei tohiks ta võrke
veelgi pingutada ja nende pikkust suurendada- seda enam, et ütlustes menetlusalune isik väitis, et
võrgud olid uued ( kohtuistungiprotokoll 3 ). Kui menetlusalune isik vihjab, et menetleja
suurendas võrkude mõõtmisel pikkust kunstlikult, pingutades iga võrku 8-9 m võrra, siis suhtub
kohus sellesse väitesse väga kriitiliselt. Asitõendi vaatluse juures viibisid vähemalt ühe tunni
jooksul menetlusalune isik ja kaitsjad. Asitõendi vaatlusprotokollist nähtub, et juba esimeste
võrkude mõõtmisel ehk siis, kui kaitsjad ja menetlusalune isik viibisid juures, ületas iga võrgu
pikkus 70 m. Hiljem ei seoses asitõendi vaatlusprotokolliga ega vastulauses, kaebuses pole
pooled kordagi osutanud sellele, et menetleja pingutas ja venitas kunstlikult välja võrkude pikkust
89 m võrra. Tegemist on menetlusaluse isiku enda versiooniga, mis tekkis tal kohtuliku arutamise
lõpus viimase vahendina ennast kuidagi õigustada.

Menetlusaluseks isikuks on käesolevas väärteoasjas juriidiline isik OÜ- Kalma Kala. KarS § 14
lg 1 järgi vastutab juriidiline isik seaduses sätestatud juhtudel teo eest, mis on toime pandud
tema organi, selle liikme, juhtivtöötaja või pädeva esindaja poolt juriidilise isiku huvides.
S. Axxx on OÜ-u Kalma Kala juhatuse liige. Kohus on tuvastanud, et kala püüdis ja pani
rikkumise toime OÜ Kalma Kala S. Axxxi isikus. S. Axxxise ei eita, et tema ise on see, kes püüdis
kala OÜ Kalma Kala lubade alusel. Püüdes kala ( ja rikkudes selle juures kalapüügieeskirja § 32 lg
3 nõuet), tegutses S. xxuriidilise isiku nimelt OÜ-u Kalma Kala huvides, kuna OÜ Kalma Kala
tegutsebki kalapüügi valdkonnas- püüab kala majanduslikul eesmärgil.
Seega, vastutab kalapüügiseaduse § 23-1 lg 2 alusel juriidiline isik OÜ Kalma Kala.

OÜ-u Kalma kala tegu on õigusvastane ja õigusvastasus välistavaid asjaolusid kohus tuvastanud ei
ole.
OÜ-u Kalma kala süüd välistavaid asjaolusid kohus tuvastanud ei ole. KarS § 37 alusel on
süüvõimeline õigusvõimeline juriidiline isik. OÜ Kalma Kala õigusvõimes ei ole kohtul kahtlusi
tekkinud.


                                                                                                    14
Kalapüügieeskirja § 14 lg 1 rikkumine ning kalapüük loa nõudeid rikkudes

Kalapüügieeskirja norm sätestab, et võrgujada peab olema tähistatud, avaveepoolses kohas kahe
lipuga, ja teine ots peab olema tähistatud vähemalt ühe lipuga.
Kalapüügiseaduse § 23-1 näeb ette sanktsiooni kalapüügi eest loa nõudeid rikkudes. Käesoleva
juhtumi puhul tähendab loa nõuete rikkumisega toimepandud kalapüük seda, et süüdistuse
kohaselt asetas menetlusalune isik püügile ühe loa nimelt TA150062 rohkem kui 10 võrku, kuigi
loa alusel on lubatud 10 võrku.
Selle süüdistuse osas ei tunnistanud menetlusalune isik ennast ka süüdi ja selgitas, et 25.03.2015
asetas ta võrgud püügile kahes jadas kahe loa alusel ja märgistas seda vastavalt lippudega.
Kohtulikul arutamisel ülekuulatud A. Sixx ja E. Xxx selgitasid, et 28.03.2015 võrkude
väljavõtmisel oli avastatud ainult kaks ankrut, jada alguses ja selle lõpus, ja jada kaldapoolne ots
oli tähistatud lipuga. Peipsipoolne ots oli tähistamata. 20 võrku olid ühes jadas.
Võrkude väljavõtmisel avastatud ankrud ja lipp on vaadeldud asitõendi vaatlusprotokolliga
(väärteotoimik lk 29-31).
Samuti kohtuliku arutamise käigus teostas kohus asitõendi vaatlust ja veendus ise, et asitõendite
hulgas on keskkonnainspektsioonis hoiul kaks ankrut ja üks lipp ( kohtuistungi protokoll lk 41).
Menetlusaluse isiku selgituste kohaselt ( kohtuistungiprotokoll lk 2-9) on tema arvates paigaldatud
lipud kas ära ujunud või hävitatud ilmastikuolude ja jää liikumise tõttu, mis juhtub järvel muutliku
ilma puhul, kui vana jää liigub eemale ja tekib uus ( kohtuistungiprotokoll lk 3).

Kohus märgib, et juhul, kui tuvastatakse, et menetlusalune isik täitis oma kohustuse piisava
hoolsusega ehk kinnitas lippe nõuetekohaselt, siis ei vastuta ta kalapüügieeskirja § 14 lg 1
rikkumise eest.
Loa nõuete rikkumisega kalapüügi tuvastamiseks tuleb kindlaks teha, et menetlusalune isik asetas
püügile väärteoprotokollis näidatud ajal ja kohas rohkem kui 10 võrku ja ühe loa alusel.

Kohus on asitõendi vaatlusel veendunud, et vähemalt üks lipp on nööriga kinnitatud ankru külge,
ankru külge on kinnitatud ja teine kirju nöör, mille ots on lahtine ( kohtuistungiprotokoll lk 41).
See ankruga lipp oli piirivalveametniku poolt järvel tuvastatud ja veest eemaldatud- selles osas
vaidlust ei ole. A. Xxxi ütluste järgi (kohtuistungiprotokoll lk 9) kaldapoolne ots oli tähistatud ja
loa numbriga märgistatud.
Kui lippudega tähistamise nõue oli täidetud kahe jada osas ja iga ots oli tähistatud, siis puudub
menetlusaluse isiku käitumise kalapüügieeskirja § 14 lg 1 rikkumine.

Süüdistuse mõte seisneb selles, et menetlusalune isik asetas püügile võrgud nii, nagu nad olid
28.03.2015 avastatud- ühes jadas pikkusega 1489,42 m ja tähistatud oli ainult üks kaldapoolne ots
lipuga.

Kohus märgib, et sellisele kohtuvälise menetleja väitele, et võrkude kalapüügile asetamisel oli
tähistatud üks kaldapoolne ots ja isik jättis tähistamata avaveepoolse võrguotsa ja rohkem kui 10
võrku olid asetatud kalapüügile ühe loa alusel ehk loa nõudeid rikkudes, ei leidu tõenditest
toetavat argumentatsiooni.

Menetlusaluse isiku positsioonist lähtudes, tuleb kontrollida ja kas jaatada või ümber lükata, kas
tähislipud olid ära ujunud või hävitatud ilmaolustiku või/ja jää liikumise tõttu. Samuti tuleb
veenvalt ümber lükata menetlusaluse isiku väidet ( kohtuvälise menetleja positsioonist lähtudes),
et ta asetas 20 võrku kahes jadas kahe loa alusel ja tõendada, et ta asetas kalapüügile rohkem kui
10 võrku ühes jadas ühe loa alusel.



                                                                                                  15
Kohus märgib, et sel juhul ei saa piirduda kohtuvälise menetleja tõdemusega kohtus, et jääd ega
erilist tormilist ilma kalapüügi ajal esinenud ei ole. Samuti ei piisa ainult sedastamist, et
28.03.2015 olid võrgud avastatud piirivalvurite poolt ja sellistena nagu piirivalvurid kirjeldavad-
ühes jadas rohkem kui 10 võrku ühe tähislipuga ühe loa alusel. Asjaolu, et 28.03.2015 avastasid
piirivalvurid, et võrgud on püügile asetatud ühes jadas rohkem kui 10 võrku ja ühe loa alusel, ühe
tähislipuga, ei tähenda automaatselt, et 25.03.2015 on menetlusalune isik võrgud püügile
asetanud just sellisel viisil.
Faktilised asjaolud tuleb kohtule esitada neid tõendades. Kohus selgitab korduvalt, et kahtlused,
mis ei ole kõrvaldatavad, tõlgendatakse alati süüdistatava kasuks.

Kohtuistungil ülekuulatud tunnistaja D. Gxxx kinnitas kaudselt menetlusaluse isiku ütlusi, et
tema oli koos menetlusaluse isikuga kalapüügil märtsis 2015 ja nad asetasid püügile nimelt kaks
võrgujada, ühes jadas 10 võrku ( kohtuistungiprotokoll lk 18). Nad tähistasid võrke lippudega.
Samuti lasid vette ankrud, kahe jada peale 4 ankrut.
Tunnistaja ei mäleta, kas see juhtum, mille kohta ta andis ütlusi, toimus 25.03.2015, või mingil
muul päeval märtsis.

Laiemas mõttes fakti, et tähislipud võivad püügile asetatud püügivahendi puhul ära ujuda, see
juhtub, seda eriti muutliku, tuulise ilmaga, jää liikumise tõttu, kinnitasid kohtuistungil mitmed
kutselised kalurid- S. Šxxx ja A. Bxxx.
A.Bxxselgitas ütlustes ( kohtuistungiprotokoll lk 20-21), et märtsis lõpus 2015 ta püüdis samuti
kala nagu S. xxx Menetlusaluse isiku võrgujada, mida tema nägi, oli tähistatud kahe lipuga, üks
ots ja teine ots. Teine ots oli halvasti nähtav, see võis olla 500-600 m kaugusel.
See ütlus kinnitab kaudselt menetlusaluse isiku ja D. Gxxx ütlused, et võrgujada(d) olid tähistatud
mõlemas otsas. Erinevus ütlustes seisneb selles, et tunnistaja A. Bxxi nägi üht võrgujada. See ei
kahjusta A. Bxx, menetlusaluse isiku ega D. xxxtluste kvaliteeti ega nende usaldusväärsust.
Erinevus ütlustes on mõistetav ja seda võimalik selgitada. Samas ütlustes selgitas tunnistaja A.
Bxxxi, et teisi tähistatud liine ta ei näinud. Kui arvestada A. Xxxi ütlusi, et nemad ka ei näinud
(kohtuistungiprotokoll lk 9) võrguliini lõppu tähistavat lippu, kuigi lõpuks see oli tuvastatud ja
veest eemaldatud, siis ei ole välistatud, et tunnistaja A. Bxxxei näinudki kaugemale asetatud teist
võrguliini.
Kohtuistungiprotokoll lk 21 kinnitas kutseline kalur A. Bxx, et sellises kohas mõjutavad
ilmastikuolud ja jää liikumine võrgujadade tähistamist ja jadade paigutamist. Tal endalgi oli samas
kohas juhtum, mil tema arvates jääga ujus liputähis ära. Ta teab, et selles kohas on jõgi ja põhi on
ebaühtlane, tuulega tekib tugev vool. Just märtsi kuus on ilm selline, et järvel veel liigub jää ja
tuulega see liigub edasi tagasi.
Samas tunnistaja selgitas, et kui märtsi lõpus 2015 asetas ta oma võrgud püügile S. Axxxvõrkudest
100-200 m kaugusel, siis ilmastikuolud juba rahulikumad, jääd ei liikunud, vähemalt tal endal
probleeme lippude kadumisega tekkinud ei ole.
Nagu nähtub tunnistaja A. Bxxi ütluste sisust, kinnitatakse menetlusaluse isiku väidet, et
iseenesest võrgujadade tähislippude äraujumine või hävitamine märtsikuus 2015 ei ole välistatud.
Kuigi tunnistaja endal probleeme võrkude ja tähislippudega just märtsis 2015 tekkinud ei ole, ei
välista see tähislippude äraujumist või hävitamist ilmastikuolude tõttu nii nagu seda väidab
menetlusalune isik. Selge, et kalurid asetavad püügile erinevad püügivahendeid, erinevate
tähislippudega ( kas omatehtud või tehases toodetud), asetavad ja võtavad püügivahendid välja
erinevatel aegadel. Seega kalapüügile asetatud püügivahendite edasine seisund ei pruugi olla
erinevatel kaluritel täiesti sarnane.
Seega, tunnistaja A. xxxtlused toetavad pigem menetlusaluse isiku väidet.

Kohtuistungil oli tunnistajana üle kuulatud kutseline kalur S. Šxx (kohtuistungiprotokoll lk 22-24).


                                                                                                 16
Tunnistaja avaldas, et eelmisel aastal, nimelt märtsi lõpp-aprilli algus oligi kõige aktiivsem
püügiperiood kevadel Pedaspää lahes.
Ühtlasi tunnistaja kinnitas, et ta nägi korduvalt menetlusaluse isiku püügile asetatud võrgud ja see
oli alati tähistatud ja mõlemast otsast. Tunnistaja ei oska öelda märtsi kuupäevi, mille kohta ta
saaks öelda konkreetselt, mida millal ta nägi.
Tunnistaja kinnitas, et tal endal kaldapoolsete tähistega oli kõik korras, aga oli juhtumeid, et
avaveepoolseid lippe oli küll ära viidud. Tunnistajas kinnitas, et lahes on vool, sest seal on kaks
jõgi.
Tunnistaja kinnitas, et tol ajal märtsis 2015 oli järvel veel jääd liikumas ja jää nihkus edasi tagasi
(kohtuistungiprotokoll lk 23). Tema arvates tol ajal oli jääd ka Pedaspää lahes, kuid see ei
takistanud püüki. Tal endal Pedaspää lahes lippe ära ujunud või püügivahendite nihkumist ei
olnud, aga järve kohal kõrgemal viidi lipud ja võrgud ära.
Samuti vastates kaitsja küsimustele, selgitas tunnistaja, et kutselise kaluri puhul on täiesti rumalus
asetada Pedaspää lahes võrgud püügile ja jätta neid tähistamata. Kindel, et võrgud võetakse välja.
Sel juhul on suur risk, et võrkudest sõidetakse läbi, see tähendab võrkude kahjustamist.
Kohus märgib, et ka tunnistaja S. Šxx ütlused pigem toetavat menetlusaluse isiku positsiooni ja
väidet, et tähislippude äraujumine või hävitamine ja võrkude nihutamine on ilmastikuolude tõttu
võimalik.

Kohus peab märkima, et tunnistajate S.Šxxx ja A. Bxxxi puhul on tegemist kutseliste kaluritega,
kes tunnevad kalapüügiasjaolusid ja omavad vastavat kogemust. Seetõttu ei saa jätta nende
ütlused tähelepanuta pelgalt põhjendusega, et tegemist on kutseliste kalurite ringkaitsega.

Süüdistus toetub sisuliselt tunnistajate A. Xxxi ja E. Xxxi ütlustele. Kohus analüüsib neid kogumis
ja võrdleb ütluste andmisel saadud andmeid kohtuläbiviidud asitõendi vaatluse andmetega.

A.Xxxi ütlustest nähtub (kohtuistungiprotokoll lk 9), et võrguliin oli ühes järjest ühenduses,
võrgud olid ühendatud sõlmedega. Nöörijupid, mis ühendasid võrke, lõikasid nad läbi. Kohas, kus
võrguliiniga ristus peal asetsev teine muu võrguliin, tuli see pealne võrguliini ühes ühenduskohas
läbi lõigata, et paat sõidaks edasi ja pärast ühendatu otsad jälle kokku.
Küsimusele vastates, kas             püügivahend oli         vees kas puntras, sirgi, kuhjunud
(kohtuistungiprotokoll lk 11), kinnitas tunnistaja A. Xxx, et liikudes mööda võrguliini, oli see
kogu aeg sirge. Samuti kinnitas tunnista, et ankru küljes ei olnud otsi, mis oleksid purunenud või
või rebenenud, mis annaksid mõista, et lipp on ära ujunud. Tunnistaja selgitas, et ta ei mäleta, et
oleks selliseid nööre.
Vastates kohtu küsimustele ( kohtuistungiprotokoll lk 13) selgitas tunnistaja, et kui võrgud olid
välja võetud ja nendest igaüks pandud kilekotti, siis enam ei olnud teada, millises järjestuses olid
võrgud ehk ei saa öelda, milline konkreetne võrk oli 10. võrk jadas ja milline 11. võrk. Võrgud olid
kõik omavahel kokku tüüpiliselt, sarnaselt seotud, erinevusi võrkude vahel ei olnud.

E. Xxx ütlustest ja kohtu küsimustele vastustest ( kohtuistungiprotokoll lk 17) nähtub, et võrkude
väljavõtmisel tekkis tal mulje, et tegemist on ühe mitte kahe võrguliiniga. Selgitades, millest
lähtudes, milliste faktide või andmete alusel ta leiab, et tegemist on ühe võrguliiniga 20 võrgust,
vastas tunnistaja, et võrgud olid kõik järjestikus ja eripärasid ei olnud. Kohtu küsimusele, kas see
viis, kuidas võrgud olid kinni seotud, sõlme tüüp oli kogu aeg sama, selgitas tunnistaja, et seda ei
julge ta väita, talle tundub, et kõik oli ühesugune.

Võttes kokku tunnistajate E. Xxx ja A. Xxxi ütlused, võib öelda, et süüdistus rajaneb sisuliselt
argumendil, et nende kahe tunnistaja ütlustest on tuvastatav fakt, et 28.03.2015 avastatud võrgud
olid kinni seotud kenasti ühes jadas, sõlmed olid tavapärased, sõlmed oli läbi lõigatud võrkude
pardale võtmisel, midagi erilist avastatud ei olnud. See annab aluse arvata, et 25.03.2015 olid

                                                                                                   17
võrgud kalapüügile asetatud just ühes jadas ühe loa alusel ja võrk koosnes vähemalt 20 võrgust,
tähistatud kaldapoolsest ühe lipuga.
Kohus märgib, et võrkude kõrgus on 1,5-2,4 m ( kohtuistungiprotokoll lk 6), kohtu teostatud
vaatluse käigus võrgu mõõdetud kõrgus on 2 m ( kohtuistungiprotokoll lk 42), kalapüügile
asetamisel ühendatakse võrkude nöörid nii ülemise kui ka alumise selise järgi ehk sõlmed on
üleval ja all.
Kohus juhib tähelepanu asjaolule, et juhul kui kontrollimise käigus tehakse kindlaks, et
tõepoolest kõik võrgud on kenasti nähtavad, ei ole puntras, alumised ja ülemised nöörid on läbi
lõigatud ja sõlmed või sõlmede kohad on tuvastatavad, siis tuleb tunnistada, et sellest tuleneb
kindlaksmääratult, et võrgud olid asetatud vette just sellisel viisil nagu väidab süüdistus.
Kohus selgitab, et jää, jõevoolu liikumise tõttu, samuti tuulega või muude ilmastikuolude tõttu ei
ole võimalik, et 10. ka 11. võrk ( kui lähtuda menetlusaluse isiku ütlustest et oli kaks eraldi jada
10 võrku ja veel 10 võrku vahemikuga vähemalt 100 m) osutusid omavahel kenasti kinni seotud
kalurite poolt rakendatava sõlmega ülemise ja alumise selise järgi.

Kohus vaatles võrgud üle välitingimustes. Menetlustoiming on kajastatud kohtuistungiprotokollis
lk 41-43. Menetlustoimigu käigus olid tehtud fotod, lisana on kohtutoimikus CD-plaat.
Vaadeldud olid kaks ankrut. Tulemusena on tuvastatud, et ühe ankru külje on kinnitatud üks valge
nöör, mille teisel otsal on kinnitatud lipp. Teine kirju nöör, mille ots on lahtine. Teisel ankrul on
ainult üks kirju nöör, teist nööri, mis viiks lipu poole, ja lippu ei ole.
Avastatud on üks võrk, ( vaatlusel see on võrk nr 3, kott plommiga B502600), alumised ja
ülemised nöörid on läbi lõigatud ja ülemisele nöörile on kinni seotud kirju nöör, mis on sama
mustriga nagu nöör, mis on kinni seotud ankruga. Menetlusalune isik tegi märkuse, et ta näeb
kirju mustriga nööril sõlme jälge, mis on loomulikud sõlmele, kui nööriga sõlmitakse pudel, seda
on vaja siis, kui lipunööri rikutakse ja lipu asemel seotakse pudel.
Veel vaatluse käigus avastati võrk ( võrk nr 3, kott plommiga B502599, mis tegelikult ilmselt oli
puntras ja koosnes mitmest võrgust. Alumised ja ülemised nöörid algul ja lõpul on tuvastatavad ja
läbi lõigatud. Vaatluse käigus kohtul ei õnnestunud sedastada, mida kujutab ennast puntras olev
koht võrkudes. Küll on nähtav, et ühte kohta on seotud võrgu alumine ja ülemine osa. See koht on
eraldi fotografeeritud. Menetlusalune isik selgitas vaatlusel, et see näitabki, et kas võrk oli katki
tehtud ja kaks jada läksid kokku või kellegi poolt on katki rebitud koht seotud teise võrgu keskele.
Menetlusalune isik juhis tähelepanu asjaolule, et nii ülemine kui ka alumine selis on seotud teise
võrgu külge.
Veel oli vaatluse käigus avastatud, et võrgul nr 2, kott plommiga B502598, ühel poolel on sõlmed
läbi lõigatud ja teisel poolel otsad on terved ehk lahti sõlmitud. Menetlusalune isik selgitas, et
ongi võrk ühelt poolt lahti sõlmitud mitte läbi lõigatud, siin ilmselt peaks olema ankrunöör.
Veel on avastatud võrk nr 1, kott plommiga B502596, jällegi ühelt poolt on alumine ja ülemine
selise nöörid on läbi lõigatud, aga teisel poolel ülemine nöör on terve, lahti sõlmitud, alumine ots
on läbi lõigatud. Samas kottis on avastatud võrk nr 4, mille ühelt poolt ülemine ja alumine selise
nöör on läbi lõigatud ja teisel pooled on mõlemad, alumine ja ülemine, otsad on terved ehk lahti
sõlmitud.

Kohus teeb asitõendi vaatlusest järgmised järeldused.
Kindlasti ei ole võrkude seisukoht selline, nagu esitlesid seda kohtule tunnistajad A. Xxx ja E.
Xxx.
Nagu näitab eeltoodu kirjeldus, kolme võrgu puhul ei ole võrgud läbi lõigatud vaid siiski kenasti
lahti sõlmitud ( kahel korral võrgu ühel poolel ja ühel korral ülemine nöör ühel poolel). Samas
võrk nr 2, kott plommiga B502590, ja võrk nr 4, kott plommiga B502596, võivad moodustada oma
vahel kinni sõlmitud võrgu kooslust, kuna mõlema võrgu üks pool on lahti sõlmitud, ehk need
kaks võrgu võisid olla ühes jadas kinni seotuna. See tundub kõrvaltvaataja seisukohalt loogiline


                                                                                                  18
olevat ja sellele osutas oma seisukohas ka kohtuväline menetleja ( kohtuotsuse lk 5). Kuigi
menetlusalune isik selgitab, et võrgule nr 2 tundub kinnitatud olnud ankrunöör.
Võrgule nr 1, kott plommiga B502596, millel on ühe poole ülemine nöör on terve ehk lahti
sõlmitud, ei ole nö paarilist võrku, et oleks avastatud võrk, mille ühe poole ülemine nöör oleks
samuti terve, aga alumine läbi lõigatud. Sellele asjaolule kohtul selgitust ei ole. Samas võrk nr 3,
kott plommiga B502599, ilmselt koosneb mitmest võrgust ja on puntras, võrgu alumine ja ülemine
osa on kinni seotud võrgu muu kohale. Ei ole välistatud, et võrgu nr 1, kott plommiga B502596,
nö paariline asub puntras olevas võrgus, nr 3, kott plommiga B502599. See kinnitab
menetlusaluse isiku väidet, et võrke nihutati või on nihutatud.
Samas võrgule nr 3 , kott plommiga B502600, on avastatud kinni seotuna kirju nöör ja see nöör
on sarnane sellega, millega on kinni seotud mõlemad ankrud. Sellest tulenevalt võib kohtul
tekkida põhjendatud kahtlus, kas avastatud kirju nööri olemasolu osutab sellele, et ka siin pidi
tegelikult olema veel üks ankur. Kuigi kohtuvälise menetleja seisukoha järgi ( kohtuotsuse lk 5),
moodustas võrgu nr 3 kirju nöör ühist asitõendina oleva ankruga, millele on kinnitatud sama
mustriga kirju nöör ( kuigi ankrut on ju avastatud 2, mõlemad ankrud on kirju nööriga, kus on sel
juhul veel üks kirju nööriga võrk, seda vaatlusel avastatud ei ole- kohtu märkus). Kohtu kahtlust
kinnitab menetlusaluse isiku tehtud märkus vaatlusele, et sellel nööril on sõlme jäljed, mis on
iseloomulikud , kui kinni seotakse pudel rikutud lipu asemele. See asjaolu osutab vähemalt sellele,
et ei ole välistatud menetlusaluse isiku poolt korduvalt esitatud väide, et ta asetas püügile kaks
võrgujada, mis teeb neli lippu ja neli ankrut.

Kohtu poolt läbiviidud asitõendi vaatluse tulemused ei kinnita tunnistajate A. Xxxi ja E. Xxxi
ütlusi selles osas, et võrgud olid kenasti oma järjestikus, eripärasid ei ole ja kõik sõlmed võrkude
vahel olid läbi lõigatud. Kohus on mitmel korral küsis tunnistajatelt üle, kas võrkude pardile
võtmisel oli võrkude seisundis avastatud midagi sellist, mis võis osutada, et võrgud olid nihutatud
või liikunud või katki rebitud. Tunnistaja väitsid korduvalt, et ei ole. Kohus leiab, et mitu võrku
puntras olemist, samuti kolmel võrgul lahti sõlmitud nööride avastamist, ühel võrgul muu,
eeldatavasti ankrunööri, avastamist, ei saa kuidagi pidada selliseks, et kõik sõlmed oli läbi
lõigatud, eripärasid ei olnud ja võrgud olid kenastu järjestikus.

Antud väärteoasjas realiseerub kohtuväline menetleja risk, et ebapiisava kohtueelse uurimistöö
tõttu ei ole enam süütõendite kogumine või mõnede asjaolude kontrollimine võimalik. Jättes
võrkude väljavõtmise protsessi kajastamata ( näiteks videosalvestamine, fotografeerimine,
põhjalikum sündmuskoha vaatlus), piirdudes ainult järelevalvetoimingu läbiviimise protokolliga
(väärteotoimik lk 51), asetas kohtuväline menetleja ennast olukorda, kus süüdimõistmist teatud
ulatuses saavutada ei ole võimalik. Fakt, et võrkude väljavõtmisega tegelesid piirivalvurid,
kohtuvälist menetlejat ei õigusta. Juhul, kui kohtuväline menetleja teeb koostööd ebaseadusliku
kalapüügi avastamiseks muu riigiasutusega, siis tuleks järelevalve- ja menetlustoimingute
läbiviimisel arvestada hilisemat süüteomenetlust ja hakata koguma kohtus püsimajäävaid
tõendeid.

Võrgud olid veest välja võetud, sidumisnöörid läbi lõigatud, võrgud eraldi pakendatud
kilekottidesse. Käesoleval ajal ei ole enam võimalik tuvastada, millises järjekorras võrgud olid
vees ega seda konstrueerida. Kui kohtule oleks teada, millises järjekorras olid võrgud vees, siis
täiendavalt saaks kohus kontrollida, kuidas teatud järjestikus vees olnud võrgud välja näevad ja
kuidas see seostub nende järjestikuses paiknemisega vees ning menetlusaluse isiku ütlustega. Kui
oleks kontrollitav, et järjestikus veest väljavõetud 10. ja 11. võrk olid kinni seotud ja nende
sõlmed on läbi lõigatud ja sõlmed on vaatluse käigus tuvastatavad, siis tuleks seda hinnata
menetlusaluse isiku ütlustega kogumis ja teha järelduse, kas õigus on menetlusaluse isikul või
süüdistajal.


                                                                                                 19
Kalapüügieeskirja § 14 lg 1 rikkumises ja loa nõuete rikkudes kalapüügi faktis ei ole
kohtumenetluses võimalik koguda täiendavaid tõendeid.
Kohus selgitab, et kohaldamisele kuulub KrMS § 7 lg 3 säte, mille kohaselt kohus tõlgendab
kõrvaldamata kahtluse süüdistatava kasuks.

Kalapüügieeskirja § 14 lg 1 rikkumises ja loa nõudeid rikkudes kalapüügi faktis on kohtuliku
arutamise käigus usaldusväärselt tuvastatud ainult see, et 25.03.2015 asetas menetlusalune isik
kalapüügile võrgud Pedaspää lahes, 28.03.2015 võtsid piirivalvurid võrgud veest välja ja
edastasid kohtuvälise menetlejale, võrkude kogu pikkus on 1489, 42 m.
Ülejäänute süüteo toimepanemise seisukohalt tähtsate asjaolude esinemise või mitteesinemise
kohta ei saa kohus teha usaldusväärset järeldust ja sel juhul kohaldub KrMS § 7 lg 3- kahtlused
tõlgendatakse isiku kasuks.
Nimelt ei saa teha usaldusväärset järeldust ja koguda täiendavat teavet, kas võrgud, arvuga 20,
olid menetlusaluse isiku poolt asetatud kalapüügile 25.03.2015 ühes jadas ühe loa alusel ja kas
jada oli jäetud avaveepoolselt lipuga tähistamata.

Kohtuistungil asjatundjana ülekuulatud mereteadur V. Vxxx (kohtuistungiprotokoll lk 24-29) andis
ütlusi, milles kirjeldas, milline on Pedaspää laht kui kalapüüdmise koht, kinnitas, et mereinstituut
korraldab seal teadusliku eesmärgiga kalapüüki, kinnitas, et märts-aprill ongi särje kalapüügi
tipphooaeg, selgitas, milline saak võib olla – 10-15 kg 27 m võrgu kohta, kinnitas ka sedagi, et
juhtub, et võrgud on nihutatud seda jää liikumise tõttu, selgitas, et kohas, kus Emajõgi suubub,
vool on suurem, võrgud võivad põhja minna sodi täis. Kohas, kus suubub Kaevandu jõgi, vool on
rahulikum, hullmaid asju võrkudega ei juhtu. Veel mereteadur selgitas, mis võib juhtuda, et
erinevad võrgud on risti asetatud. Samuti kuidas näiteks võrkude väljavõtmisel kalu võrkudest
välja pigistada.
Kohus märgib, et asjatundja ütlused eeltoodu kohta ei anna olulist teavet menetlusaluse isikule
süüdistuses esitatud süüteokoosseisu kontrollimiseks ja asjaolude kindlakstegemiseks.
Kaudselt kattuvad asjatundja ütlused menetlusaluse isiku ütlustega ilmastikuolude kohta, et
Pedaspää lahes märtsikuu lõpu poole 2015. aastal oli mereinstituudi korraldaval kalapüügil võrgud
sodi täis, väga mustad, ilmselt tugeva tuule pärast ( kohtuistungiprotokoll lk 28).
Samas mereteadur märkis, et mereinstituut ei korralda kutselist kalapüüki, ei viibi järvel pidevalt
ja samadel asjaoludel nagu kutseliste kalurite puhul. Kohus märgib, et kutseliste kalurite ja
mereinstituudi korraldava kalapüügi eesmärgid on erinevad- mereinstituut uurib kalavarusid, mitte
kalapüügi ebaseaduslikkust.

Arvestades kohtuliku arutamise käigus kalapüügieeskirja § 14 lg 1 rikkumises ja loa nõudeid
rikkudes kalapüügi faktis kindlakstehtud asjaolude sisu, leiab, kohus, et menetlusaluse isiku
tegevuses, mis seisnes selles, et 25.03.2015 asetas menetlusalune isik kalapüügile võrgud
Pedaspää lahes, 28.03.2015 võtsid piirivalvurid võrgud veest välja ja edastasid kohtuvälise
menetlejale, võrkude kogupikkus on 1489, 42 m., puudub kalapüügiseaduse § 23-1 lg 2 järgi
ettenähtud väärteokoosseis.

Väärteomenetlus kalapüügieeskirja § 14 lg 1 rikkumises ( võrgujada nõuetekohaselt tähistamata
jätmine) ja loa nõudeid rikkudes kalapüügi faktis ( kalapüük ühe loa alusel, käsitades 20 võrku,
kuigi ühe loa alusel on lubatud 10 võrku) tuleb lõpetada VTMS § 29 lg 1 p 1 alusel
väärteokoosseisu tunnuste puudumise tõttu.


Nüüd kohus vastab       kaitsjate kaebuses toodud argumentidele punktide järgi ( vt        käesolev
kohtuotsus lk 2-3).


                                                                                                 20
1. punktis 1 toodud argumentidele on kohus vastanud kohtuotsuse lk 6 ja sisuliselt nõustus
kaitsjatega, mõnedele õigusakti paragrahvidele osutamine ei ole põhjendatud.
2. kaitsjad vaidlustasid võrkude pikkuse mõõtmist ja sellest tulenevalt mõõtmise tulemusi.
Kaitsjate argumentidele on kohus vastanud kohtuotsuse lk 10-12. Kohus jõudis järeldusele, et
mõõtmine ja selle tulemused on jälgitavad ja usaldusväärsed.
3. kaitsjad väitsid, et ei ole tuvastatud, et võrgud olid isiku poolt kalapüügile asetatud ühes jadas
pikkusega 1,5 km. Kohtuliku arutamise tulemina on kohus kaebuses toodud väitega nõus ja
kohtu argumentatsioon on toodud kohtuotsuses lk 14-20.
4. kaitsjad väitsid kaebuses, et ei ole tõendatud fakt, et menetlusalune isik oleks jätnud võrgujada
nõuetekohaselt tähistamata. Kohtuliku arutamise tulemine on kohus väitega sisuliselt nõustunud ja
jõudnud järeldusele, et rikkumise fakt ei ole tõendatud. Kohtu põhjendused ja arutluskäik on
kohtuotsuse lk 14-20.
5. kaitsjad juhtisid kaebuses ja kohtulikus arutamises            piisavalt palju tähelepanu asjaolu
tuvastamiseks, kas võrkudes oli kalasaak, milline see oli, kuidas kalasaaki saab võrkudest välja
võtta, ja kuhu see võimalik kalasaak jäi. Kohus märgib, et nimetatud faktilised asjaolud ei oma
vähimatki tähtsust isikule esitatud süüteokoosseisu kontrollimise seisukohalt. Kohus jätab
nimetatud teema tähelepanuta ja analüüsimata.

Kohus analüüsis kohtuvälise menetleja kohtulikul arutamisel esitatud argumente ( kohtuotsuse lk
4-5) ja leiab, et kohtuvälise menetleja argumentide hulgast ei ole ühtki, mis mõjutaks kohtu
arutluskäiku ja tingiks kohtu põhjenduste ja järelduste muutmist. Kohus on selgitanud, miks I.
Veideri ja E. Xxxi ütlusi ja kohtueelses menetluses koostatud asitõendi vaatlusprotokolli ei piisa
menetlusaluse isiku süüditunnistamiseks. Kohtu korraldatud asitõendi vaatlust välitingimustes
taotles kohtuväline menetleja aga ise, mis näitabki, et isegi kohtuvälise menetleja jaoks ei olnud
kohtueelses menetluses koostatud asitõendi vaatlusprotokoll kogumis I. Veideri ja E. Xxxi
ütlustega piisav usaldusväärsete järelduste tegemiseks. Kohus on ka selgitanud, miks kohtu
korraldatud vaatluse tulemusena ei saa menetlusalust isikut süüdi tunnistada.


KARISTUS

KarS § 56 lg 1 alusel karistamise alus on isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse kergendavaid ja raskendavaid asjaolusid,
võimalust mõjutada süüdlast edaspidi hoiduma süütegude toimepanemisest ja õiguskorra kaitsmise
huvisid.

Kohus selgitab, et karistuse määra valimisel on kohtupraktika välja kujunenud. Riigikohtu
lahendis nr 3-1-1-58-13 on märgitud, et kohtupraktikas välja kujunenud seisukoha järgi tuleb
karistuse mõistmisel võtta lähtepunktiks karistusseadustiku eriosa normi sanktsiooni keskmine
määr. Seejärel tuvastatakse süüdistatava süü suurus ning karistust kergendavad ja raskendavad
asjaolud, mille põhjal saadakse konkreetse süüdlase süü suurusele vastav karistuse määr (vt nt
RKKKo 3-1-1-77-11, p 11 ja 3-1-1-52-13, p 19). Lisaks isiku süüle tuleb KarS § 56 kohaselt
isikule karistuse mõistmisel arvestada ka eri- ja üldpreventiivseid kaalutlusi, so võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid
(vt ka RKKKo 3-1-1-76-12, p 7 ja 3-1-1-52-13, p 19). Kui isiku käitumisele pole senised
karistused mõju avaldanud ja normi rikkumisele on vaja reageerida rangemalt, et kinnistada
keelunormi kehtivust, saab isikule mõista karistuse ka üle sanktsiooni keskmise määra, vaatamata
sellele, et tema süü on keskmine (vt ka nt RKKKo 3-1-1-26-03, p 5).

Kohus märgib, et menetlusalune isik pole kordagi kogu kohtueelse ega kohtuliku arutamise käigus
oma süüd tunnistanud ega kahetsenud. Ka selles osas, milles kohus peab isiku poolt väärteo

                                                                                                  21
toimepanemist usaldusväärselt tõendatuks, ei väljendanud isik kuidagi on taunitavat suhtumist,
vaid vastupidi asus ennast õigustama sellega, et võrgud on algusest õige pikkusega, aga hiljem
võiks neid pikemaks venitada. Sellest tulenevalt leiab kohus, et puuduvad isiku karistust
kergendavad asjaolud KarS § 57 lg 1 p 3 mõttes, ka muid kergendavaid asjaolusid ei ole kohus
tuvastanud. Karistust raskendavad asjaolud ka puuduvad.

Kohus leiab, et menetlusaluse isiku süü ei ole talle esitatud süüdistuses suur, keskmisest alla
poole.
Kalapüügiseaduse § 23-1 lg 2 nägi karistusena ette seaduse (redaktsioonis seisuga märts 2015)
muuhulgas kalapüügi muude nõuete rikkumise eest rahatrahv kuni 3200 eurot. Keskmine määr on
seega 1600 eurot. Kohtuväline menetleja määras karistusena kolme rikkumise eest rahatrahv
summas 2000 eurot ehk veidi üle keskmise määra.
Kohus tegi kindlaks, et isik pani toime ühe rikkumise, mis seisnes selles, et vähemalt ühe
kalapüügile esitatud võrgujada pikkus oli 789,42 m, ületades lubatud 700 m, seega ületamine on 79
m mis on veidi üle 10%. Kohtu arvates ei ole rikkumine väga tõsine. Teo toimepanemisele ei
kaasnenud kahju keskkonnale.
Sel juhul on põhjendatud mõista isikule karistuse suuruses, mis jääb sanktsiooni keskmisest alla
poole.

Kohus arvestab karistuse mõistmisel menetlusaluse isikut.
Kohtul ei ole andmeid, et isik oleks varem süüteo eest karistatud. Seega on põhjendatud asuda
seisukohale, et menetlusaluse isiku puhul on süüteo toimepanemine pigem juhuslikku laadi.
Samas arvestab kohus, et kutselise kalapüügi puhul eeldatakse isikult suuremat hoolsust ja
suuremat ausust keskkonnareeglite järgimisel.

Kohus leiab, et käesolevas väärteoasjas peab karistus olema tasakaalus menetlusaluse isiku süü
ebaolulise suuruse ja tema isikuga.

Arvestades kalapüügiseaduse § 23-1 lg 2 järgi ettenähtud sanktsiooni keskmist- 1600 eurot, leiab
kohus, et põhjendatud karistuse määr OÜ-le Kalma Kala on 1000 eurot.

MENETLUSKULUD

Kaitsjad U. Kõrgesaar ja T. Laasik esitasid kohtule taotluse, samuti arved ja maksekviitungid (lk
129-147), isikule menetluskulude hüvitamiseks summas 10332,66 eurot ( käibemaksuta).

VTMS § 23 sätestab, et väärteomenetluse lõpetamise korral § 29 lg 1 p 1 alusel hüvitatakse
menetlusalusele isikule tema taotlusel valitud kaitsjale makstud mõistliku suurusega tasu riigi või
kohaliku eelarvest.

Kohtupraktika kohaselt (vt RKKKo lahend 3-1-1-99-11) tuleb menetluskulude hüvitamise
küsimuse lahendamisel arvestada mitu aspekti:
„Küsimus kaitsjale makstava tasu suuruse mõistlikkusest on seega otseselt seotud ausa ja õiglase
menetluse põhimõtte tagamisega. Kaitsjale makstava tasu mõistlik suurus peab väljendama
tasakaalu ühelt poolt menetlusalusele isikule enda kaitse korraldamiseks vajalike sammude
astumiseks piisavalt avara võimaluse loomise ja teiselt poolt avaliku huvi vahel kasutada riigi raha
kokkuhoidlikult.“
„Kaitsjatasu suuruse mõistlikkuse otsustamise juures tuleb silmas pidada nii kaitsja ühe tööühiku
hinda (nt õigusabi tunnihind) kui ka osutatud õigusteenuse vajalikkust."
 „Õigusabikulude suurus ei ole otseses sõltuvuses võimaliku väärteokaristuse raskusest, vaid
nende suurus peab olema põhjendatud sisuliselt. Siiski saab teo eest maksimaalselt ähvardav

                                                                                                 22
karistus õigusabikulude suuruse määramisel arvesse tulla ühe kriteeriumina -sanktsiooni väikse
ülemmääraga väärteo asjaolude tuvastamine ning sellega seonduvate õiguslike küsimuste
lahendamine on üldjuhul väiksema töömahuga. Sanktsiooni ülemmäär iseenesest ei või aga olla
keskne argument, mille alusel tasu suuruse mõistlikkus kindlaks määratakse.“
„Määrates kindlaks kaitsjale makstud tasu suuruse mõistlikkust konkreetses väärteoasjas, on vaja
hinnata lisaks ka osutatud õigusabi vajalikkust.“
„Nii on Riigikohtu kriminaalkolleegium varasemalt asunud seisukohale, et tasu suuruse
mõistlikkuse üle otsustamisel tuleb muu hulgas arvesse võtta kriminaalasja keerukust ja süüdistuse
mahtu (vt 2. juuni 2011. a otsus asjas nr 3-1-1-28-11, p 18). Ühtlasi viitab kriminaalkolleegium
Riigikohtu tsiviilkolleegiumi seisukohale, mille kohaselt on kohtul võimalus hinnata esindaja töö
mahtu muu hulgas selle kaudu, kuivõrd tema koostatud menetlusdokumendid asjas erinevad või
sarnanevad (vt Riigikohtu tsiviilkolleegiumi 18. mai 2010. a otsus asjas nr 3-2-1-43-10, p 14).“

Kohus leiab, et kaitsja poolt on esitatud kõik vajalikud dokumendid menetluskulude tekkimise ja
suuruse kohta - tunnihind 120, 130 eurot, mis on vägagi mõistlik kaasaaegse õigusteenuste turul.
Kohus leiab, et kulu suurus ise on mõistlik. Tegemist on väärteomenetluses tavalisest mahukama,
keskmise keerukuse väärteoasjaga, milles tuli teha õiguslik analüüs kolmele rikkumisele.
Menetluskulu 10332,66 eurot menetlusaluse isiku puhul ületab sanktsiooni ülemmäära (3200
eurot) kolmekordselt.
Samas märgib kohus, et alates 01.07.2015 kehtima hakanud kalapüügiseaduse uue redaktsiooni
kohaselt on isikule süüks etteheidetud teo toimepanemise eest on maksimummäärana ette nähtud
rahatrahv 32000 eurot, ehk trahvi maksimummäär kümnekordistus. Selles valguses ei tundu
käesolevaks ajaks isikule osutatud õigusabi tasu suurus 10332,66 eurot ebaõiglane või
ebaproportsionaalne. Menetluses osalesid kaks kaitsjat, tegemist on kolme päeva kestel toimunud
kohtuistungiga, kaitsjatel tekkisid sõidukulud ( büroo on Tallinnas), kaitsjate poolt on esitatud
vastulaused ( kahel korral), kaebus, kohtukõne kirjalikud teesid. Koostatud kirjalikud dokumendid
on piisava mahukusega ja asjassepuutuvad.
Osutatav õigusabi oli vajalik- kaitsjad püüdsid vaidlustada faktilisi asjaolusid ja menetlusõiguse
küsimusi oma argumentatsiooniga. Kohus on teatud juhtudel soostus kaitsjate seisukohtadega.

Seaduse ja kohtupraktika kohaselt ei ole oluline, kes ja kas on menetluskulusid tegelikult kandnud.

Vastavalt kohtupraktikale (vt RKKKo lahend 3-1-1-61-08) tuleb hüvitada menetlusalustele
isikutele valitud kaitsjale makstud tasu proportsionaalselt osale, milles väärteomenetlus on
lõpetatud.
Nagu kohus märkis, sisuliselt arutleti kohtuliku arutamise käigus kolme rikkumise üle - kalapüük
loa nõudeid rikkudes, püügivahendi nõuetekohaselt tähistamata jätmine ning kalapüügieeskirja §
32 lg 3 rikkumine. Kohus on väärteomenetluse lõpetanud osas, mis puudutas loa nõudeid
rikkudes kalapüüki ja püügivahendi tähistamata jätmises ehk kohtu arvates väärteomenetlus on
lõpetatud proportsionaalselt 2/3 süüdistuse ulatuses. Selles proportsioonis tuleb isikule hüvitada
kaitsjatasu summa, mis on summast 10332,66 eurot kaks kolmandikku - 6888,44 eurot.


KOHTU MEETMED

OÜ Kalma Kala kaebus Keskkonnainspektsiooni keskkonnakaitse juhtivinspektor Ivar Veideri
09.12.2015 üldmenetluse otsuse peale väärteoasjas nr. 940015000501, millega karistati OÜ
Kalma Kala rahatrahviga 2000 eurot, tuleb rahuldada osaliselt, nimelt kalapüügieeskirja § 14 lg 1
rikkumises ja loa nõudeid rikkudes kalapüügi faktis ja kohtuvälise menetleja otsus selles osas
tühistada ja väärteomenetlus lõpetada VTMS § 29 lg 1 p 1 alusel – isiku tegevuses
väärteokooseisu puudumise tõttu.

                                                                                                 23
Kohtuvälise menetleja otsus tuleb tühistada ka karistuse osas, arvestades seda, et püsimajääva
süüdistuse maht vähenes seoses väärteomenetluse osalise lõpetamisega, ning teha karistuse osas
uus otsus, OÜ Kalma Kala süüdi kalapüügiseaduse § 23-1 lg 2 järgi rikkumises ( uue
kalapüügiseaduse redaktsiooni kohaselt § 81 lg 2- kalapüügi muude nõuete rikkumine) fakti
kohta, et 25.03.2015 Pedaspää lahes Peipsi järvel püüdis OÜ Kalma Kala kala püügivahendiga,
võrgujada pikkus oli 789,42 m, ehk ületas õigusaktiga lubatud 700 m pikkust, rikkudes sellega
kalapüügieeskirja § 32 lg 3 nõuet, mõistes karistusena OÜ-le Kalma kala kalapüügiseaduse õ 23-1
lg 2 alusel rahatrahv 1000 (üks tuhat) eurot.

Muus osas jäetakse otsus muutmata.

Asitõendid, võrgud, mis on hoiul keskkonnainspektsioonis ( Kolkja kordon, ladu), pakendatud
kilekottidesse, pärast kohtu korraldatud vaatlust on uuesti ära plommitud, kokku 5 kilekotti,
plommid B502556, B502557, B502344, B502343, B502341, samuti kaks ankrut ja tähislipp
nöörtega- tagastada menetlusalusele isikule- OÜ-le Kalma Kala.


/allkirjastatud digitaalselt/

Inna Kirsipuu
kohtunik




                                                                                            24
