                                                                                     4-16-588




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              21.09.2016. a, Tartu Kohtumaja, Kalevi 1, Tartu

Väärteoasja number                        4-16-588

Kohtunik                                  Madis Kägu

Kohtuistungisekretär                      Ragne Põldaru

Taotlus                                   Lõuna Prefektuuri taotlus asenduskaristuse
                                          kohaldamiseks Irina Levtšenkole
Kohtutäitur                               Sirje Tael

Süüdlane                                  Irina Levtšenko
                                          (ik 46405112713; elukoht: XXXX
RESOLUTSIOON                              Juhindudes VTMS § 211 lg 1, KarS § 72, kohus
                                          määras:

asendada Irina Levtšenkole Lõuna Prefektuuri 25.09.2012. a otsusega väärteoasjas nr
2602,12,005452 määratud tasumata rahatrahvi osa 500 eurot arestiga 12 (kaksteist) ööpäeva.
Arest pöörata täitmisele viivitamatult kohtusaalist ja aresti kandmise aega Irina Levtšenkol
arvata alates 19.09.2016. a kell 13.15, s.o alates tema kinnipidamisest.

Määrus edastada Irina Levtšenkole, kohtutäiturile, Lõuna Prefektuurile ja Tartu Arestimajale.

Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.



Kohtus tuvastatud asjaolud

Kohtutäitur Sirje Taela menetluses on Lõuna Prefektuuri 25.09.2012. a otsuse täitmine
väärteoasjas nr 2602,12,005452, millega on Irina Levtšenkole määratud rahatrahv 700 eurot
(täiteasi nr 193/2013/2321).
Lõuna Prefektuur on esitanud kohtutäituri ettekande alusel taotluse Irina Levtšenko suhtes
asenduskaristuse kohaldamiseks, kuna trahv on täielikult tasumata.
26.08.2016. a saadud Lõuna Prefektuurilt andmed, et Irina Levtšenko on trahvi katteks tasunud
200 eurot ning tasumata osa suuruseks seisuga 20.09.2016 on 500 eurot.

Kohtuistungil avaldas Irina Levtšenko, et ta oli arestimajas hulluks minemas. Tema selg
valutab. Seljavalu on ka põhjus, miks ta ei ole istungile tulnud.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Irina Levtšenkol vara olemasolu. Tal puudub vara, millele oleks
võimalik nõude rahuldamiseks sissenõuet pöörata.

Kohus on korduvalt alates käesoleva aasta märtsikuust andnud Irina Levtšenkole võimalusi
rahatrahvi ära tasumiseks, kuid Irina Levtšenko on ära tasunud vaid ülalmärgitud 200 eurot.
Irina Levtšenko ei ole olnud suuteline rahatrahvi tasuma ega ole selleks võimeline ka käesoleval
ajal.
Kohtu toimikus oleva dokumendi järgi on ta alates 24.08.2011. a XXXX ulatuses töövõimetu.
KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega kokku on 500 euro trahvi asenduskaristuse ulatus Irina Levtšenkol 12
ööpäeva aresti.
Arvestades, et Irina Levtšenko tervisliku seisundi tõttu on üldkasuliku töö tegemine ülimalt
problemaatiline, ei ole aresti asendamine üldkasuliku tööga võimalik.
Irina Levtšenko asendusarest 12 ööpäeva tuleb pöörata täitmisele viivitamatult kohtusaalist,
arvestades aresti kandmise algust alates Irina Levtšenko kinnipidamisest, s.o 19.09.2016. a kell
13.15.


Madis Kägu
kohtunik
/allkirjastatud digitaalselt/




                                             2(2)
