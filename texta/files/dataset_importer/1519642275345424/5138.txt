                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    12.10.2016 Jõhvi kohtumaja


Kriminaalasja number           1-16-4632 (16244000236)

Kohtunik                       Anne PALMISTE

Kohtuistungi sekretär          Jane VÄLI
Tõlk                           Riina PALMI
Prokurör                       Liina PIKMA
Asja läbivaatamise kuupäev     12.10.2016
Kriminaalasi                   Stanislav LUKINI      süüdistus   Karistusseadustiku
                               §199 lg.2 p.9 järgi
                               kokkuleppemenetluses
                               Stanislav LUKIN
                               sünd. 04.01.1972, isikukood 37201042235xxxvarem
                               kriminaalkorras karistatud
                                  - Ida-Viru Maakohtu 12.12.2001 otsusega KrK
                                       §139 lg.2 p.1, 2, 3 ja §140 lg.2 p.3, 4 järgi
                                       vangistusega 1 aasta
                                  - Ida-Viru Maakohtu 27.05.2002 otsusega KrK
Süüdistatav                            §203 ja §203 lg.1 järgi vangistusega 4 kuud
                                  - Tallinna Linnakohtu 21.04.2005 otsusega KarS
                                       §199 järgi vangistusega 4 kuud tingimisi
                                       katseajaga 2 aastat
                                  - Viru Maakohtu 19.08.2014 otsusega KarS
                                       §424 ja §199 lg.2 p.9 järgi vangistusega 11
                                       kuud
                                  - Viru Maakohtu 09.02.2015 otsusega KarS
                                       §199 lg.2 p.4, 8 järgi vangistusega 7 kuud 26
                                       päeva, mis asendati üldkasuliku tööga 236
                                       tundi, üldkasulik töö sooritatud.

Juhindudes KrMS §247, §248 lg.1 p.5, §249, §306, §309, §310, §313, §315, §318 lg.1 ja
§319 lg.1, 2, maakohus

                                                                                   1
OTSUSTAS:


Süüdi tunnistada Stanislav LUKIN Karistusseadustiku §199 lg.2 p.9 järgi ja mõista
karistuseks 4 (neli) kuud vangistust.

Karistusseadustiku §69 lg.1 alusel asendada mõistetud vangistus 4 (neli) kuud
üldkasuliku tööga 120 (ükssada kakskümmend) tundi.

Karistusseadustiku §69 lg.3 alusel määrata üldkasuliku töö tegemise tähtajaks 6
(kuus) kuud.

Karistusseadustiku §69 lg.4 alusel kohustada Stanislav LUKINI üldkasuliku töö
tegemise ajal järgima kontrollnõudeid vastavalt Karistusseadustiku §75 lg.1 p.1 – 6:
-      elama alalises xxx;
-      ilmuma           kriminaalhooldaja     määratud          ajavahemike        järel
kriminaalhooldusosakonda registreerimisele;
-      alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
-      saama kriminaalhooldusametnikult eelneva loa elukohast lahkumiseks
kauemaks kui viieteistkümneks päevaks;
-      saama kriminaalhooldusametnikult eelneva loa elu-, töö- või õppimiskoha
vahetamiseks;
-      saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Määrata      Stanislav  LUKIN      üldkasuliku töö tegemise ajaks Viru Vangla
kriminaalhooldusosakonna  juhataja    poolt   määratud  kriminaalhooldusametniku
järelevalve alla.

Võlaõigusseaduse §1043, §1045 alusel välja mõista Stanislav LUKINILT tsiviilhagi
katteks xxx (registrikood xxx, asukoht xxx) kasuks 2 (kaks) eurot 49 senti.

Välja mõista Stanislav LUKINILT Kriminaalmenetluse seadustiku §179 lg.1 p.2 alusel
sundraha seoses teise astme kuriteos süüdimõistmisega 300 (kolmsada) eurot ja
Kriminaalmenetluse seadustiku §175 lg.1 p.4 alusel kaitsjale (vandeadvokaat Kaido
KOOGA) kohtueelses menetluses makstud tasu eest 96 (üheksakümmend kuus) eurot
riigituludesse.

Kriminaalmenetluse seadustiku §180 lg.3 alusel määrata, et kriminaalmenetluse kulud
kokku summas 396 (kolmsada üheksakümmend kuus) eurot tuleb Stanislav
LUKINIL tasuda ositi 12 (kaheteistkümne) kuu jooksul alates kohtuotsuse
jõustumisest.

Sundraha ja menetluskulud tuleb Stanislav LUKINIL tasuda Maksu- ja Tolliameti
arveldusarvele:
SEB pangas nr.EE351010052031000004
Swedbank nr.EE502200221014193355
Nordea pangas nr.EE401700017002872300

                                                                                      2
Danske Bank nr.EE873300333499990003.
Maksekorraldusele tuleb märkida viitenumber 99916700054558              ning   selgitus
„Stanislav LUKIN 1-16-4632 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates otsuse
avalikult teatavakstegemisest

Kohtuotsusega on kohtumenetluse poolel võimalik tutvuda vahetult peale selle
väljakuulutamist 12.10.2016.


Süüdistus

Stanislav Lukin on antud kohtu alla ja teda süüdistatakse selles, et tema isikuna,
keda karistati Ida Politseiprefektuuri poolt rahatrahvidega väärteokorras 06.10.2015 ja
16.02.2016 KarS §218 lg.1 järgi pisivarguste eest, mis olid toime pandud xxx kuuluvas
xxx, varastas ühe pudeli Long Drink Gini väärtusega 2,49 eurot.

Seega, Stanislav Lukin isikuna, kes on toime pannud vargusi väheväärtusliku asja
suhtes, võttes ära võõraid vallasju nende ebaseadusliku omastamise eesmärgil,
pannes toime vargusi süstemaatiliselt, pani toime KarS §199 lg.2 p.9 järgi
kvalifitseeritava kuriteo.


Kokkulepe

Abiprokurör Ave Arnim, süüdistatav Stanislav Lukin ja tema kaitsja vandeadvokaat
Kaido Kooga sõlmisid 25.05.2016 kokkuleppe, mille kohaselt süüdistatav ja tema
kaitsja nõustusid kuriteo kvalifikatsiooniga, tekitatud kahju laadi ja suurusega ning
jõudsid kokkuleppele prokuröri poolt kohtus nõutava karistuse liigis ja määras. KarS
§199 lg.2 p.9 järgi ettenähtud kuriteo toimepanemise eest nõuab prokurör kohtus
süüdistatavale karistuseks 4 kuud vangistust. Kohaldada KarS §69 lg.1 ja asendada 4
kuud vangistust üldkasuliku tööga mahus 120 tundi. KarS §69 lg.2, 4 kohaselt
üldkasuliku töö eest süüdimõistetule tasu ei maksta ja selle tegemise ajal peab
Stanislav Lukin järgima kontrollnõudeid:
1)elama kohtu määratud alalises elukohas;
2)ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5)saama kriminaalhooldusametnikult eelneva loa elu-, töö- või õppimiskoha
vahetamiseks;
6)saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Määrata üldkasuliku töö tegemise tähtajaks 6 kuud.

                                                                                     3
Stanislav Lukin võtab kannatanu esitatud tsiviilhagi nõude õigeks. Sellest tulenevalt
mõista Stanislav Lukinilt xxx AS-ile tekitatud varaline kahju summas 2,49 eurot.
Välja mõista süüdistatavalt sundraha teise astme kuriteo eest 300 eurot (ülejäänud
345 eurot jätta riigi kanda) ning kaitsjatasu kohtueelses menetluses 96 eurot, kokku
396 eurot. KarS §180 lg.3 alusel võimaldada süüdistataval tasuda kriminaalmenetluse
kulud ositi ühe aasta jooksul.


Maakohtu istung

Ringkonnaprokurör Liina Pikma jäi maakohtu istungil kokkuleppe juurde, palus
Stanislav Lukin Karistusseadustiku §199 lg.2 p.9 järgi süüdi tunnistada ning mõista
karistus vastavalt kokkuleppes sätestatule.

Süüdistatav Stanislav Lukin jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Stanislav Lukinile on esitatud süüdistus selles, et tema isikuna, kes on toime pannud
vargusi väheväärtusliku asja suhtes, võttes ära võõraid vallasju nende ebaseadusliku
omastamise eesmärgil, pannes toime vargusi süstemaatiliselt, varastas 11.01.2016
kauplusest xxxt ühe pudeli Long Drink Gini väärtusega 2,49 eurot

Maakohus leiab, et Stanislav Lukin tuleb Karistusseadustiku §199 lg.2 p.9 järgi süüdi
tunnistada.

Karistusseadustiku §199 lg.2 p.9 näeb karistusena ette rahalise karistuse või kuni
viieaastase vangistuse.

Maakohus nõustub kokkuleppes sisalduva karistuse liigiga ja leiab, et nimetatud
karistuse liik vastab toimepandud kuriteo asjaoludele ning süüdistatava isikule.
Kriminaalasja materjalide kohaselt on süüdistatav varem kriminaalkorras karistatud.
Arvestada tuleb ka süüdimõistva kohtuotsusega kaasnevaid kriminaalmenetluse
kulusid.

Maakohus nõustub ka kokkuleppes sisalduva karistuse määraga – vangistus 4 kuud.
Maakohus leiab, et vangistuse asendamine üldkasuliku tööga 120 tundi, tegemise
tähtajaga 6 kuud koos käitumiskontrolli nõuetega on põhjendatud. Karistuse suuruse
määramisel on maakohtu hinnangul arvestatud konkreetse kuriteo raskust, selle
toimepanemise asjaolusid ja süüdistatava isikut.

VÕS §1043 kohaselt peab teisele isikule õigusvastaselt kahju tekitanud isik kahju
hüvitama, kui ta on kahju tekitamises süüdi või vastutab kahju tekitamise eest
vastavalt seadusele.

                                                                                   4
VÕS §1045 lg.1 p.5 kohaselt on kahju tekitamine õigusvastane siis, kui see tekitati
kannatanu omandi või sellega sarnase õiguse või valduse rikkumisega.

Eeltoodu alusel nõustub maakohus süüdistatavaga sõlmitud kokkuleppes tooduga selles
osas, et kannatanu xxx tsiviilhagi kuulub rahuldamisele summas 2,49     eurot ning
kuulub väljamõistmisele Stanislav Lukinilt.

Vastavalt Kriminaalmenetluse seadustiku       §180   lg.1   kuuluvad   süüdimõistetult
väljamõistmisele kriminaalmenetluse kulud.

Arvestades süüdistatava varalist seisundit (isiku sissetulek kuus on 130 eurot), tuleb
sundraha summas 345 € jätta KrMS §180 lg.3 alusel Eesti Vabariigi kanda.

Eeltoodu alusel kuuluvad Stanislav Lukinilt väljamõistmisele sundraha summas 300 €
ja kaitsjatasu kohtueelses menetluses summas 96 €, kokku 396 €.

Kriminaalmenetluse seadustiku §180 lg.3 alusel kuuluvad kriminaalmenetluse kulud
tasumisele ositi 12 (kaheteistkümne) kuu jooksul alates kohtuotsuse jõustumisest.

Süüdistatav Stanislav Lukin kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 25.05.2016 abiprokurör Ave Arnimi, süüdistatav
Stanislav Lukini ja tema kaitsja vandeadvokaat Kaido Kooga poolt sõlmitud
kokkuleppe.




(allkirjastatud digitaalselt)
Anne PALMISTE
kohtunik




                                                                                    5
