                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        22. novembril 2016. a Tartu kohtumajas

 Väärteoasja number                  4-16-7409

 Kohtukoosseis                       Kohtunik Peet Teidearu

 Sekretär                            Kelly Kasepuu
 Tõlk                                Meeli Antonov
 Väärteoasi                          Sissenõudja Politsei ja Piirivalveameti Lõuna Prefektuuri
                                     avaldus süüdlasele asenduskaristuse määramiseks
 Taotluse esitaja                    Politsei ja Piirivalveameti Lõuna Prefektuur ( Tartu, Riia
                                     132 )
 Süüdlane/võlgnik                    Nikolai Kankan ( ik: 38607052220; kannab Tartu Vanglas
                                     karistust)
Juhindudes VTMS § 211, KarS § 72, KrMS § 432 lg. 3, kohus

                                        määras:
Asendada Politsei ja Piirivalveameti Lõuna Prefektuuri 15.11.2013 otsusega väärteoasjas
2780,13,002283 Nikolai Kankanile määratud 40 trahviühiku suurune, s.o. 160 €
rahatrahv nelja(4) päevase arestiga.
Nikolai Kankanil kanda arest ära vahetult pärast vangistuse ärakandmist. Tartu Vanglal
toimetada Nikolai Kankan aresti kandma.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtu seisukoht
Politsei ja Piirivalveamet Lõuna Prefektuur on esitanud 13.10.2016 Tartu Maakohule taotluse
Politsei ja Piirivalveameti Lõuna Prefektuuri 15.11.2013 otsusega väärteoasjas 2780,13,002283
Nikolai Kankanile määratud 40 trahviühiku suuruse, s.o. 160 € rahatrahvi arestiga
asendamiseks.




                                                                                            1
Lisana on esitatud eelnimetatud karistusotsus ja Tartu kohtutäituri Jane Rumjantseva teade
Politsei -ja Piirivalveameti Lõuna Prefektuurile Nikolai Kankanilt rahatrahvi sissenõudmise
võimatusest.
Kohtuistungil 15.11.2016 kinnitas Nikolai Kankan et trahv võib olla tõesti tasumata, kuigi
mingeid summasid peetakse temalt kinni.
Politsei ja Piirivalveameti Lõuna Prefektuuri poolt 14.11.2016 e-kirjaga esitatud andmed
näitavad, et Nikolai Kankanil on trahv 160 € tasumata.
Karistuse asendamise korda väärteomenetluses reguleerib VTMS § 211 ja KarS § 72, mille
kohaselt asendatakse tasumata rahatrahv arestiga või süüdlase taotlusel üldkasuliku tööga.
Käesoleval juhul on võimalik asendada rahatrahv vaid arestiga, sest Nikolai Kankan kannab
vangistust Tartu Vanglas.
KarS § 47 kohaselt on trahviühiku suurus 4 €. KarS § 72 lg. 2 alusel vastab rahatrahvi kümnele
trahviühikule üks päev aresti. Nikolai Kankani karistati 40 trahviühiku suuruse rahatrahviga.
Lähtudes eelnevast asendab kohus Politsei ja Piirivalveameti Lõuna Prefektuuri 15.11.2013
otsusega väärteoasjas 2780,13,002283 Nikolai Kankanile määratud 40 trahviühiku suurune,
s.o. 160 € rahatrahv nelja(4) päevase arestiga.
Nikolai Kankanil kanda arest ära vahetult pärast vangistuse ärakandmist. Tartu Vanglal
toimetada Nikolai Kankan aresti kandma.


Peet Teidearu

Kohtunik

/allkirjastatud digitaalselt/




                                                                                            2
