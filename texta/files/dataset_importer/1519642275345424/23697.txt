                             KOHTUMÄÄRUS

 Kohus                              Pärnu Maakohus
 Kohtunik                           Ruth Sild
 Määruse tegemise aeg ja koht       12. veebruar 2016. a Haapsalu kohtumaja

 Tsiviilasja number                 2-15-116432
 Tsiviilasi                         OÜ Aktiva Finants maksekäsu kiirmenetluse avaldus
                                    Mark Dorožkov'i vastu 98,21 euro nõudes
 Määruskaebus                       Mark Dorožkov'i määruskaebus Pärnu Maakohtu
                                    26.10.2015. a kohtumäärusele
 Menetlusosalised ja nende          Määruskaebuse esitaja (võlgnik) Mark Dorožkov,
 esindajad                          isikukood *, asukoht *
                                    Vastustaja (avaldaja) Osaühing Aktiva Finants,
                                    registrikood 10746479, asukoht Weizenbergi 20, 10151
                                    Tallinn
                                    Vastustaja lepinguline esindaja Kadri Timuska, Julianus
                                    Inkasso OÜ, A. Weizenbergi 20, 10150 Tallinn, e-post
                                    Inkasso@julianus.ee, jurist@julianus.ee
 Menetlustoiming                    Määruskaebuse edastamine ringkonnakohtule


 RESOLUTSIOON
 1.    Jätta rahuldamata Mark Dorožkov'i 16.11.2015. a esitatud määruskaebus Pärnu
 Maakohtu 26.10.2015. a kohtumäärusele, millega kohus jättis menetlusse võtmata
 Mark Dorožkov'i 13.10.2015. a esitatud määruskaebuse Pärnu Maakohtu 28.08.2015.
 a maksekäsu peale.
 2.    Edastada määruskaebus koos toimikuga Tallinna Ringkonnakohtule
 läbivaatamiseks ja lahendamiseks.
 3.    Edastada määrus menetlusosalistele.
Edasikaebamise kord
Käesoleva kohtumääruse peale ei saa esitada määruskaebust.

Asjaolud
31.07.2015. a esitas Osaühing Aktiva Finants maksekäsu kiirmenetluse avalduse Mark
Dorožkov'i vastu 98,21 euro ja kohtu poolt välja arvutatava viivise saamiseks ning
menetluskulu hüvitamiseks. 05.08.2015 tegi kohus makseettepaneku, mis on võlgnikule kätte


                                                                                          1
toimetatud isiklikult 07.08.2015. Võlgnik seaduses ettenähtud tähtajal makseettepanekule
vastuväidet ei esitanud.
28.08.2015. a koostas kohus maksekäsu makseettepanekus nimetatud summa väljamõistmise
kohta. Maksekäsk on võlgnikule kätte toimetatud 07.09.2015 isiklikult allkirja vastu
üleandmisega.
13.10.2015. a esitas võlgnik Mark Dorožkov Harju Maakohtule määruskaebuse. Harju
Maakohus edastas määruskaebuse Pärnu Maakohtu maksekäsuosakonnale 16.10.2015. a.

Vaidlustatud kohtumäärus
26.10.2015. a määrusega jättis kohus võlgniku Mark Dorožkov'i poolt 28.08.2015. a
maksekäsule esitatud määruskaebuse menetlusse võtmata, kuna määruskaebus oli esitatud
pärast määruskaebuse esitamise tähtaja möödumist. Määruskaebuse kohtule esitamise
viimanetähtpäev oli 22.09.2015. a. Menetlusse võtmata jätmise määruse on võlgnik kätte
saanud 30.10.2015 isiklikult.

Määruskaebus, menetluse käik
16.11.2015. a esitas võlgnik Mark Dorožkov määruskaebuse. Määruskaebuses märgib võlgnik,
et ta ei ole nõus kohtumäärusega ega maksekäsuga. Nimetatud lausest tulenevalt on kohtul alust
arvata, et Mark Dorožkov'i esitatud määruskaebus on esitatud 26.10.2015. a koostatud
määruskaebuse menetlusse võtmata jätmise määruse peale. 01.12.2015. a koostas kohus
määruse puuduste kõrvaldamiseks. Kohus kohustas võlgnikku tasuma riigilõivu ning esitama
seaduse nõuetele vastava määruskaebuse.
21.12.2015. a esitas Mark Dorožkov menetlusabi taotluse ning taotluse, mis oma sisult on
määruskaebus. Määruskaebuse kohaselt ei ole võlgnik nõus tema suhtes koostatud
makseettepanekuga, maksekäsuga ega ka menetlusse võtmata jätmise määrusega, kuna tema ei
ole nõus sellega, et ta AS-le Tele2 Eesti midagi võlgneb. Kuna võlgniku menetlusabi taotlusest
ei olnud võimalik üheselt aru saada, kas võlgnik soovib menetlusabi määruskaebuse esitamisel
riigilõivust vabastamiseks, küsis kohus täpsustust 08.01.2016. a kirjaga. 15.01.2016 saatis Mark
Dorožkov vastuse, milles märgib, et soovib menetlusabi riigilõivust vabastamiseks.
19.01.2016. a määrusega andis kohus menetlusabi ja vabastas Mark Dorožkov'i riigilõivu
tasumisest määruskaebuse esitamisel. Määrus jõustus 04.02.2016. a.
19.01.2016 saatis kohus avaldajale seisukoha nõude määruskaebuse kohta. Lisaks palus kohus
saata maksekäsu kiirmenetluse avalduses märgitud nõude aluseks olev arve nr 41781857 ning
teatada kuupäeva, millal AS Tele2 Eesti lõpetas lepingu Mark Dorožkov'iga. Avaldaja esitas
seisukoha ja nõutud dokumendid 22.01.2016. Avaldaja palub jätta määruskaebuse rahuldamata.
09.02.2016. a määrusega andis kohtunikuabi M. Dorožkov'i 16.11.2015. a kohtule esitatud
määruskaebuse üle lahendamiseks kohtunikule.

Kohtu seisukoht
Kohus leiab, et Mark Dorožkov'i määruskaebuses esitatud põhjendused ei anna alust
määruskaebuse rahuldamiseks.
Pärnu Maakohtu Maksekäsuosakonna 28.08.2015. a kohtumäärus, s.o maksekäsk on
M. Dorožkov'ile isiklikult allkirja vastu üleandmisega kätte toimetatud 07.09.2015. a. TsMS §
4891 lg 1 järgi võib maksekäsu peale võlgnik esitada 15 päeva jooksul alates maksekäsu
kättetoimetamisest määruskaebuse. Määruskaebus maksekäsule on kohtule esitatud
13.10.2015. a, mistõttu jättis kohtunikuabi põhjendatult M. Dorožkov'i määruskaebuse
26.10.2015. a määrusega menetlusse võtmata.




                                                                                              2
TsMS § 663 lg 5 sätestab, et kui maakohus ei rahulda määruskaebust, esitab ta määruskaebuse
viivitamata koos selle lisade ja sellega seotud menetlusdokumentidega kohtualluvuse järgi
õigele ringkonnakohtule läbivaatamiseks ja lahendamiseks.
Lähtudes eeltoodust tuleb esitada M. Dorožkov'i määruskaebus koos tsiviilasja toimikuga
läbivaatamiseks ja lahendamiseks Tallinna Ringkonnakohtule.



/allkirjastatud digitaalselt/
Ruth Sild
kohtunik




                                                                                         3
