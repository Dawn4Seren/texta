                        KOHTUMÄÄRUS
Kohus                                 Tartu Maakohus
Määruse tegemise aeg ja koht          23. mai 2016, Tartu kohtumaja
Väärteoasja number                    4-16-229
Kohtunik                              Rutt Teeveer
Väärteoasi                            Politsei- ja Piirivalveameti Lõuna prefektuuri 27.04.2012
                                      otsus väärteosjas nr 2780,12,001705
Taotlus                               sissenõudja taotlus      süüdlasele   asenduskaristuse
                                      kohaldamiseks
Menetlustoiming                       taotluse rahuldamata jätmine
Menetlusosalised                      võlgnik/süüdlane: Kaspar Hansman (isikukood
                                      39308222710; viimane teadaolev elukoht XXXX; e-
                                      post XXXX)
                                      sissenõudja/kohtuväline menetleja:  Politsei-  ja
                                      Piirivalveameti Lõuna prefektuur, esindaja Merlin
                                      Hurt

RESOLUTSIOON
1. Jätta rahuldamata sissenõudja taotlus Kaspar Hansmanile asenduskaristuse kohaldamiseks.
2. Määruse koopia saata menetlusosalistele ja kohtutäitur Sirje Taelale.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule viieteistkümne päeva jooksul
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Politsei- ja Piirivalveameti Lõuna prefektuuri 27.04.2012 otsusega väärteoasjas nr
2780,12,001705 karistati Kaspar Hansmani LS § 224 lg 2 järgi 155 trahviühiku, s.o 620 euro
suuruse rahatrahviga. Lõuna prefektuuri 07.05.2012 määrusega lükati rahatrahvi täitmisele
pööramine edasi kuni 16.05.2013.
Kuna Kaspar Hansman karistuseks määratud rahatrahvi ettenähtud tähtaja jooksul ära ei
tasunud, pöörati Lõuna Prefektuuri 27.04.2012 otsus rahatrahvi sissenõudes sundtäitmisele
kohtutäituri kaudu (täiteasi nr 193/2013/1932).
14.01.2016 saabus Tartu Maakohtusse sissenõudja Politsei- ja Piirivalveameti Lõuna
Prefektuuri taotlus Kaspar Hansmanile asenduskaristuse kohaldamiseks, kuna trahvi
sundtäitmine on isiku varatuse tõttu võimatu.
KOHTU SEISUKOHT
VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.
VTMS § 211 lg 11 alusel lahendab maakohus rahatrahvi asendamise arestiga või üldkasuliku
tööga süüdlase osavõtul.
01.03.2016 väljastas kohus menetlusalusele isikule rahvastikuregistris olevale e-posti
aadressile XXXX kutse kohustusega ilmuda 06.04.2016 kell 10 Tartu Maakohtu Tartu
kohtumajja, kus pidi toimuma nimetatud väärteoasja arutamine. Kutses kohustati isikut
viivitamata teatama, kui tal ei ole võimalik kohtu määratud ajal ilmuda. Menetlusalust isikut
teavitati sellestki, et kohtusse mõjuval põhjusel ilmumata jätmise korral võib kohus isikut
trahvida või kohaldada sundtoomist. Süüdlane kutse kättesaamist ei kinnitanud
Samal kuupäeval käsipostiga saadetud kutse võttis rahvastikuregistris oleval aadressil XXXX
vastu Kaspar Hansmani vend.
06.04.2016 kell 10 Tartu Maakohtu Tartu kohtumajas toimunud istungile menetlusalune isik
Kaspar Hansman ei ilmunud, ega ei teatanud eelnevalt, et ei saa kohtusse tulla.
12.04.2016 kohaldas kohus Kaspar Hansmani suhtes sundtoomist, et toimetada ta 25.04.2016
toimuvale kohtuistungile.
25.04.2016 edastas Politsei- ja Piirivalveameti Lõuna prefektuuri kohtule vastuse sundtoomise
määrusele, et Lõuna prefektuuri patrullitalituse ametnikud kontrollisid 24.04.2016 aadressi
XXXX. Patrullile avas ukse K. Hansmani ema H.H., kes teatas, et Kaspar Hansman elab juba
üle 2 aasta XXXX.
Kuna kohus ei ole Kaspar Hansmaniga ühendust saanud ning puudub informatsioon tema täpse
asukoha kohta, ei ole võimalik VTMS § 211 lg 11 alusel tema suhtes läbi viia asenduskaristuse
kohaldamise menetlust.
Eeltoodu alusel on kohus seisukohal, et sissenõudja Politsei- ja Piirivalveameti Lõuna
prefektuuri taotlus Kaspar Hansmanile asenduskaristuse kohaldamiseks tuleb jätta rahuldamata.



/allkirjastatud digitaalselt/
Kohtunik




                                                                                           2
