                            KOHTUOTSUS
                                 EESTI VABARIIGI NIMEL



Kohus                                Harju Maakohus

Otsuse tegemise aeg ja koht          24.märtsil 2016.a, Tallinn (Liivalaia kohtumaja)

Kriminaalasja number                 1-16-2463

Kohtukoosseis                        Kohtunik Margot Mikler

Sekretär                             Moonika Rubizova

Kriminaalasi                         Aimar Sakk süüdistuses KarS § 424 järgi lühimenetluses
                                     (kiirmenetluse korras)

Prokurör                             Eleliis Rattam

Süüdistatav                          Aimar Sakk, ik 37606095711, EV kodanik, keskharidus,
                                     emakeel – eesti keel, töötab XXX, elukoht: XXX,
                                     kehtivad kriminaal- ja väärteokaristused puuduvad,
                                     kahtlustatavana kinnipeetud 23.03.2016.a.

Kaitsja                              Talvi Vaske

RESOLUTSIOON
juhindudes KrMS § 173 lg 1 p 1 ja lg 2; § 175 lg 1 p 4,9; § 179 lg 1 p 2; § 180 lg 1; § 237;
§ 238 lg 1 p 4; § 238 lg 2 ; § 2565 lg 1 p 2 ja lg 2; § 311 ja § 313, KarS § 73, § 68 lg 1 kohus
otsustas:

Süüdi tunnistada Aimar Sakk KarS § 424 järgi ja karistada rahalise karistusega 150 päevamäära,
võttes päevamääraks 10 eurot, s.o summas 1500 eurot.

Vähendada KrMS § 238 lg 2 kohaselt mõistetavat karistust ühe kolmandiku võrra, mõistes
lõplikuks ärakandmisele kuuluvaks karistuseks rahalise karistuse 100 päevamäära, s.o summas
1000 eurot.
Vastavalt KarS § 68 lg 1 arvata Aimar Sakk´i kinnipidamise aeg 23.03.2016.a. kuni
24.03.2016.a. s.o 2 päeva ( 6 päevamäära) karistusaja hulka, kandmata karistus rahaline
karistus 940 eurot.

Vastavalt KarS § 66 lg 1 määrata rahalise karistuse täitmine ositi 10 kuu jooksul igakuiselt 94
eurot pärast kohtuotsuse jõustumist.

Vabastada Aimar Sakk kohtusaalis.

Menetluskulud
Välja mõista Aimar Sakk´ilt sundraha 322.50 eurot ja kaitsjatasu 120 eurot riigi tuludesse.

KrMS § 180 lg 3 alusel määrata, et kriminaalmenetluse kulud tuleb tasuda 12 kuu jooksul alates
kohtuotsuse jõustumisest.

Makseinfo menetluskulude tasumiseks antakse koheselt kätte või edastatakse süüdistatavale e-
posti või posti teel. Samuti on võimalik makseinfot saada Harju Maakohtu Liivalaia kohtumaja
kantselei kaudu. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud korras
ning süüdimõistetul tuleb kanda ka kohtuotsuse täitmisega seonduvad kulud.

Edasikaebamise kord

Kohtuotsuse peale on õigus esitada apellatsioon Tallinna Ringkonnakohtule, teatades kirjalikult
apellatsiooniõiguse kasutamise soovist Harju Maakohtu Liivalaia kohtumajale 7 päeva jooksul
alates kohtuotsuse resolutiivosa kuulutamisest ning esitades apellatsiooni 15 päeva jooksul
Tallinna Ringkonnakohtule, alates päevast, mil kohtuotsus on kohtumenetluse pooltele kohtus
tutvumiseks kättesaadav. Kohtuotsus tervikuna koostatakse ja see on kohtumenetluse pooltele
kohtus kättesaadav apellatsiooniteate esitamisest 15 päeva pärast.

Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.

/digitaalselt allkirjastatud/
Margot Mikler
Kohtunik




                                                                                              2
