                             KOHTUOTSUS
                                  EESTI VABARIIGI NIMEL
                                    Tagaseljaotsus


Kohus                                Pärnu Maakohus
Kohtukoosseis                        kohtunik Lea Pavelson

Otsuse avalikult teatavaks- 06. jaanuar 2016, Rapla
tegemise aeg ja koht
Tsiviilasja number                   2-15-113896
Tsiviilasi                           Osaühingu Aktiva Finants hagi Ragnar Viigimäe vastu
                                     kohustuse täitmiseks
Tsiviilasja hind                     797,93 eurot
Menetlusosalised      ja    nende Hageja Osaühing Aktiva Finants (rg-kood 10746479,
esindajad                         asukoht A.Weizenbergi 20, 10150 Tallinn), hageja
                                  lepinguline esindaja Kadri Timuska (OÜ Julianuse
                                  Õigusbüroo, asukoht A.Weizenbergi 20, 10150 Tallinn, e-
                                  post jurist@julianus.ee)
                                     Kostja Ragnar Viigimäe (isikukood xxxxxxxxxxx, elukoht
                                     xxxxxxxxx xxxx, xxxxxxxxx xxxx, xxxxxxxx xxxx, xxxxx
                                     xxxxx xxxxxxx).
Menetluse liik                       Kirjalik menetlus

RESOLUTSIOON

Hagi rahuldada.

Välja mõista Ragnar Viigimäelt võlgnevus 797,93 eurot Osaühing Aktiva Finants kasuks.

Menetluskulud jätta Ragnar Viigimäe kanda.

Välja mõista Ragnar Viigimäelt riigilõiv 175 eurot ja õigusabikulud 287,60 eurot Osaühing Aktiva
Finants kasuks.

Välja mõista Ragnar Viigimäelt viivis menetluskuludelt alates kohtulahendi jõustumisest kuni
täitmiseni VÕS § 113 lg 1 sätestatud määras Osaühing Aktiva Finants kasuks.

TsMS § 468 lg 1 p 2 järgi tunnistada kohtuotsus viivitamatult täidetavaks.
Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendmaist, kui
nimetatud taotlus ei olnud esitatud põhjendamatult või tähtaja pikendmaise eesmärgil, see ei
välista menetlustähtaja ennistamist.

Ragnar Viigimäe võib esitada kohtuotsuse peale Pärnu Maakohtu Rapla kohtumajale kaja 30 päeva
jooksul, alates tagaseljaotsuse kättetoimetamisest.

Hageja nõue

Hageja palub kostjalt välja mõista põhivõlgnevus summas 398,99 eurot ja viivis summas 398,94
eurot. Samuti palub hageja jätta menetluskulud kostja Ragnar Viigimäe kanda ning mõista kostjalt
välja menetluskuluna tasutud riigilõiv 175 eurot ja õigusabi kulud 287,60 eurot ning viivis
menetluskuludelt menetluskulude suurust kindlakstegeva lahendi jõustumisest alates kuni
täitmiseni VÕS § 113 lg 1 teises lauses ettenähtud ulatuses.

Kostja seisukoht

Kostja kohustus kirjalikult vastama 31.12.2015. Nimetatud kuupäevaks kostja kohtule kirjalikult
ei vastanud.

Kohtuotsuse põhjendus

Kohus leiab, et hagi on põhjendatud ja kuulub rahuldamisele.

VÕS § 100 sätestab, et kohustuse rikkumine on võlasuhtest tuleneva kohustuse täitmata jätmine
või mittenõuetekohane täitmine, sealhulgas täitmisega viivitamine.

VÕS § 101 lg 1 p-d 1, 6 sätestavad, et kui võlgnik on kohustust rikkunud, võib võlausaldaja nõuda
kohustuse täitmist ja rahalise kohustuse täitmisega viivitamise korral nõuda viivist.

VÕS § 108 lg 1 sätestab, et kui võlgnik rikub raha maksmise kohustust, võib võlausaldaja nõuda
selle täitmist.

VÕS § 113 lg 1 sätestab, et rahalise kohustuse täitmisega viivitamise korral võib võlausaldaja
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse käesoleva seaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär, kui
käesoleva seaduse §-s 94, loetakse viivise määraks lepinguga ettenähtud intressimäär.

VÕS § 103 lg 1 sätestab, et võlgnik vastutab kohustuse rikkumise eest, välja arvatud, kui
rikkumine on vabandatav. Eeldatakse, et kohustuse rikkumine ei ole vabandatav ning § 103 lg 2
sätestab, et kohustuse rikkumine on vabandatav, kui võlgnik rikkus kohustust vääramatu jõu tõttu.
Vääramatu jõud on asjaolu, mida võlgnik ei saanud mõjutada ja mõistlikkuse põhimõttest lähtudes
ei saanud temalt oodata, et ta lepingu sõlmimise või lepinguvälise kohustuse tekkimise ajal selle
asjaoluga arvestaks või seda väldiks või takistava asjaolu või selle tagajärje ületaks. VÕS § 103
kohaselt on raha maksmise kohustuse rikkumisel vabandatavus välistatud, s.o raha maksmise ees
vastutab võlgnik alati ja võlausaldaja võib täitmist alati nõuda.

Kohus leiab, et hagi on õiguslikult põhjendatud ja tõendatud hagile lisatud dokumentaalsete
tõenditega ning on võimalik hagi rahuldada tagaseljaotsusega TsMS § 407 lg 1 alusel.

Menetluskulude jaotus ja kindlaksmääramine

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.
Menetluskulud kuuluvad jätmisele kostja kanda. Menetluskulud koosnevad tasutud riigilõivust
175 eurot ja õigusabikuludest 287,60 eurot, mis kuuluvad väljamõistmisele kostjalt hageja kasuks.


(allkirjastatud digitaalselt)


Lea Pavelson
kohtunik
