                                KOHTUMÄÄRUS
Kohus                                  Harju Maakohus, Tartu mnt kohtumaja

Kohtukoosseis                          Kohtunik Anu Uritam

Määruse tegemise aeg ja koht           10. märts 2016.a, Tallinn

Tsiviilasja number                     2-15-2536
Tsiviilasi                             OÜ XXX hagi KÜ XXX vastu võla nõudes ja
                                       KÜ XXX vastuhagi kahju hüvitamise nõudes
Menetlustoiming                        kompromissi kinnitamine, asjas menetluse lõpetamine ning
                                       poole menetluses tasutud riigilõivu tagastamine

Menetlusosalised ja nende              Hageja: OÜ XXX(registrikood XXX, XXX);
esindajad                              Hageja lepinguline esindaja: vandeadvokaat Valdo Lips
                                       (Advokaadibüroo      Valdo     Lips    OÜ,     e-post:
                                       menetlus@advokaadiburoo.ee);
                                       Kostja: KÜ XXX (registrikood XXX, XXX, XXX);
                                       Kostja lepinguline esindaja: Aleksei Smelov (Õigusbüroo
                                       Companion,        Ahtri      8,      Tallinn,    e-post:
                                       aleksei.smelov@companion.ee).
RESOLUTSIOON

1.    Kinnitada OÜ XXX(hageja) ja KÜ XXX (kostja), koos nimetatuna pooled, vahel
      sõlmitud kompromiss alljärgnevas:
             1.1. Pooled on leppinud kokku, et kostja tasub hagejale kokku 19 120 eurot
             (üheksateist     tuhat    ükssada      kakskümmend)        eurot    hageja
             arveldusarvele XXXXXXXXXXXXXXXSwedbank AS-s järgmiselt:
             1.1.1. 10 000 (kümme tuhat) eurot hiljemalt viie päeva jooksul arvates
             käesoleva kompromissi kinnitava kohtumääruse jõustumisest;
             1.1.2. 9120 (üheksa tuhat ükssada kakskümmend) eurot alates märtsist 2016
             kuni detsembrini 2016 võrdsetes osades järgmise maksegraafiku alusel:
             10.märts 2016.a – 912 eurot,
             10.aprill 2016.a – 912 eurot,
             10.mai 2016.a – 912 eurot,
             10.juuni 2016.a – 912 eurot,
             10.juuli 2016.a – 912 eurot,
                                                                                           1
          10.august 2016.a – 912 eurot,
          10.september 2016.a – 912 eurot,
          10.oktoober 2016.a – 912eurot,
          10.november 2016.a – 912eurot,
          10.detsember 2016.a – 912 eurot.
          1.2. Juhul, kui kostja ei täida täies ulatuses või osaliselt punktis 1.1. sätestatud
          tähtpäevadeks oma tasumise kohustusi, siis tasub kostja hagejale viivist 0,25%
          tähtaegselt tasumata summalt iga tasumisega viivitatud päeva eest.
          1.3. Juhul, kui kostja ei täida täies ulatuses või osaliselt punktis 1.1. sätestatud
          tähtpäevadeks oma tasumise kohustusi, siis muutub hageja nõue kogu ulatuses
          sissenõutavaks ja hagejal on õigus nõuda täitemenetluse läbiviimist kogu
          võlgnevuse saamiseks.
          1.4. Käesolevas kompromissis sätestamata tsiviilasja menetluskulud, sh poolte
          õigusabikulud, jäävad poolte endi kanda.
          1.5. Pooled kinnitavad, et käesoleva kompromissi kinnitava määruse
          jõustumisest puuduvad pooltel vastastikku mistahes õigused ja kohustused,
          välja arvatud käesolevast kompromissist tulenevad õigused ja kohustused.
 2.    Lõpetada menetlus tsiviilasjas nr 2-15-2536.
 3.    Jätta poolte menetluskulud poolte endi kanda vastavalt kompromissi punktile 1.4.
 5.    Toimetada käesoleva kohtumääruse ärakiri kätte menetlusosalistele.
 6.    Tagastada hagejale pool menetluses tasutud riigilõivust, so summas 450 (nelisada
       viiskümmend) eurot ja kanda see hageja OÜ XXXpangakontole nr
       XXXXXXXXXXXXXXX.
       Hageja tasus 13.02.2015.a Rahandusministeeriumi arveldusarvele riigilõivu summas
       900 eurot.
 7.    Tagastada kostjale pool menetluses tasutud riigilõivust, so summas 450 (nelisada
       viiskümmend) eurot ja kanda see kostja KÜ XXX pangakontole nr
       XXXXXXXXXXXXXXX.
       Kostja tasus 23.10.2015.a Rahandusministeeriumi arveldusarvele riigilõivu summas
       900 eurot.


 Edasikaebamise kord

Määrus ei ole edasikaevatav.

MENETLUSE KÄIK

Harju Maakohtu menetluses on OÜ XXXhagi KÜ XXX vastu võla nõudes ja KÜ XXX
vastuhagi kahju hüvitamise nõudes.



                                                                                            2
Pooled esitasid 07.03.2016.a kohtule kompromissi, milles taotlesid kompromissi kinnitamist
määrusega ning tsiviilasjas menetluse lõpetamist. Pooled kinnitasid, et nad on teadlikud
tsiviilkohtumenetluse seadustiku (TsMS) §-s 432 sätestatud kompromissiga menetluse
lõpetamise tagajärgedest. Hageja ja kostja esitasid kohtule taotlused poole menetluses tasutud
riigilõivu tagastamiseks. Pooled leppisid TsMS § 661 lg 4 kohaselt kokku, et nad loobuvad
kompromissi kinnitavale määrusele määruskaebuse esitamise õigusest.

KOHTUMÄÄRUSE PÕHJENDUSED JA KOHALDATAV SEADUS

TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga.

TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. Vastavalt TsMS § 430 lõikele 3 ei kinnita
kohus kompromissi, kui see on vastuolus heade kommetega või seadusega või rikub olulist
avalikku huvi või kui kompromissi ei ole võimalik täita. Tulenevalt TsMS § 430 lõikest 7 võib
kompromiss olla tingimuslik.

Kohus asub seisukohale, et kohtule esitatud kompromiss vastab seadusest tulenevatele nõuetele
ning ei esine selle kinnitamisest keeldumise aluseid. Seega kuulub kohtule esitatud
kompromiss kinnitamisele ja menetlus asjas lõpetamisele.

Kohus selgitab menetlusosalistele, et kooskõlas TsMS § 430 lõikega 6 asendab kokkuleppe
sõlmimine kohtu kinnitatud kompromissina kokkuleppe notariaalset tõestamist. TsMS §-st 432
tulenevalt, ei saa hageja menetluse lõpetamise korral pöörduda uuesti kohtusse hagiga sama
kostja vastu vaidluses samal alusel sama hagieseme üle. Kompromissi saab vastavalt TsMS
§ 430 lõikes 8 sätestatule tühistada ja selle tühisusele saab tugineda tsiviilseadustiku üldosa
seaduses nimetatud alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või selle tühisusele tugineda
ning kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses. Kui
kohus sellise hagi rahuldab, loetakse, et kompromissil ei ole täielikult või osaliselt õiguslikke
tagajärgi ja menetlus asjas, milles kompromiss sõlmiti, jätkub.

Kui pooled vabatahtlikult käesoleva määrusega kinnitatud kompromissi ei täida, kuulub
käesolevast jõustunud kohtumäärusest tulenev nõue täitmisele täitemenetluse seadustiku alusel
(TMS § 2 lg 1 p 1).

TsMS § 168 lg 3 sätestab, et kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või edasikaebeõigusest loobuda. Pooled on kokku leppinud, et nad
loobuvad edasikaebeõigusest. Kohus välistab poolte soovil määruskaebuse esitamise õiguse.

TsMS § 150 lg 2 kohaselt tagastatakse pool menetluses tasutud riigilõivust, kui pooled
sõlmivad kompromissi. Riigilõivu tagastab kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõivu tasuti (TsMS § 150
lg 4). Kohus leiab, et hageja taotlus poole tasutud riigilõivu tagastamiseks tuleb rahuldada ning
tuleb tagastada hagejale pool tsiviilasjas nr 2-15-2536 tasutud riigilõivust, so summas 450

                                                                                                3
eurot. Hageja tasus 13.02.2015.a Rahandusministeeriumi arveldusarvele riigilõivu summas 900
eurot. Kohus ühtlasi leiab, et kostja taotlus poole tasutud riigilõivu tagastamiseks tuleb
rahuldada ning tuleb tagastada kostjale pool tsiviilasjas nr 2-15-2536 tasutud riigilõivust, so
summas 450 eurot. Kostja tasus 23.10.2015.a Rahandusministeeriumi arveldusarvele riigilõivu
summas 900 eurot.

/allkirjastatud digitaalselt/

Anu Uritam
kohtunik




                                                                                             4
