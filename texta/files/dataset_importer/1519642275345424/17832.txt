                                                                              4-16-2993




                            KOHTUOTSUS
                                EESTI VABARIIGI NIMEL
                                      (LÕPPOSA)

Kohus                               Harju Maakohus
Otsuse tegemise aeg ja koht         20.aprillil 2016 Tallinn, Liivalaia kohtumaja
Väärteoasja number                  4-16-2993
Kohtunik                            Leo Kunman
Tõlk                                Anneli Helmann
Kohtuistungi sekretär               Katrin Lopsik

Väärteoasi                          Roman Tjulin´i väärteoasi NPALS § 151 lg 1 tunnustel
                                    Väärteotoimik, - protokoll: 2317,15,009371 (AB1440896)
                                    Toimepanemise aeg ja koht: 15.09.2015 kl 13:10, Endla 45,
                                    Tallinn
Menetlusalune isik                  Roman Tjulin (isikukood 38407050297, elukoht: XXX,
                                    asukoht: XXX Vangla, XXX, kodakondsus: määratlemata,
                                    töökoht puudub)
Kohtuväline menetleja               Politsei- ja Piirivalveamet, Põhja Prefektuur, Lääne-Harju
                                    politseijaoskond
Asja läbivaatamise aeg ja koht      20.04.2016, Tallinnas Liivalaia kohtumajas

Istungil osalenud isikud            Kohtuvälise menetleja esindaja Oleg Klok
                                    Menetlusalune isik Roman Tjulin
RESOLUTSIOON
Juhindudes KarS § 48, VTMS § 83 p 2, § 107-109, § 111, § 113 kohus otsustas:
           1. Süüdi tunnistada Roman Tjulin väärteos NPALS § 151 lg 1 järgi ning mõista
              karistuseks arest 5(viis) päeva.
           2. Aresti kandmise aja algust hakata lugema reaalselt aresti kandmisele asumisest.
              Aresti kandmise kohaks määrata Põhja Prefektuuri Arestimaja (Rahumäe tee 6,
              Tallinn).
           3. Roman Tjulin´il asuda mõistetud aresti kandma koheselt pärast kriminaalasjas nr 1-
              16-2682 mõistetud karistuse ärakandmist.
           4. Välja mõista Roman Tjulin´ilt menetluskulud, s.o riiklikul ekspertiisiasutusel (Eesti
              Kohtuekspertiisi Instituut) seoses narkootilise aine ekspertiisi tegemisega tekkinud
              kulud (Ekspertiisiakt nr 15E-AN1047) summas 84 eurot riigituludesse.
           5. Asitõendid: fooliumpaber - lisatud väärteoasja materjalide juurde kuulub
              kohtuotsuse jõustumisel KrMS § 126 lg 4 alusel hävitamisele.
                                              2
Menetluskulud tuleb tasuda 30 päeva jooksul käesoleva kohtuotsuse jõustumisest arvates Maksu-
ja Tolliameti arveldusarvele EE351010052031000004 SEB Pank, EE502200221014193355
Swedbank, EE873300333499990003 Danske Bank või EE401700017002872300 Nordea Pank.
Menetluskulude tasumiseks vajaminev viitenumber edastatakse makseinfona. Kohus selgitab, et
makseinfo lehel on informatiivne tähendus, s.t et kaevatav ning õiguslikku tähendust omav
dokument on kohtulahend, millega nõue välja mõisteti, mitte aga dokument, mille alusel toimub
nõude tasumine. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.


Edasikaebamise kord
Kui kohtumenetluse pool soovib kasutada apellatsiooniõigust, peab ta sellest kirjalikult teatama
maakohtule 7 (seitsme) päeva jooksul alates kohtuotsuse lõpposa kuulutamisest. Kui üks
kohtumenetluse pool on VTMS § 137 lg 1 nimetatud tähtaja jooksul teatanud apellatsiooniõiguse
kasutamise soovist ega ole sellest loobunud, on ülejäänud kohtumenetluse pooltel
apellatsiooniõigus olenemata sellest, kas nad ise on apellatsiooniõiguse kasutamise soovist
teatanud. Kohtumenetluse poole soovist kasutada apellatsiooniõigust või teate esitamise järel
apellatsiooniõiguse kasutamisest loobuda teatab maakohus teisele kohtumenetluse poolele
kirjalikult. Apellatsioon esitatakse ringkonnakohtule 15 päeva jooksul alates päevast, millal
maakohtu otsus on kohtumenetluse pooltele VTMS § 113 lg 4 p 1 kohaselt kohtus tutvumiseks
kättesaadav. Kui kohus tunnistas väärteoasja lahendamisel kohtuotsuse resolutiivosas
kohaldamisele kuuluva õigust loova akti põhiseadusega vastuolus olevaks ja jättis selle
kohaldamata, esitatakse apellatsioon kümne päeva jooksul arvates kohaldamata jäetud õigust loova
akti kohta Riigikohtu põhiseaduslikkuse järelevalve korras tehtud lahendi kuulutamisest. Apellandi
taotlusel võib kohus apellatsioonitähtaja määrusega ennistada, kui ta tunnistab selle möödalastuks
mõjuval põhjusel. Ennistamist võib taotleda 14 päeva jooksul alates päevast, millal takistus ära
langes. Apellatsioonitähtaja ennistamise lahendab ringkonnakohus oma määrusega, mis ei ole
edasikaevatav. Apellatsioonitähtaja ennistamise või sellest keeldumise määrus tehakse apellandile
teatavaks. Kui apellatsiooniteadet ei esitata, jõustub kohtuotsus 7 päeva möödumisel kohtuotsuse
kuulutamisest.

Leo Kunman
Kohtunik
