                            KOHTUMÄÄRUS
Kohus                            Pärnu Maakohus
Kohtunik                         Ruth Sild
Määruse tegemise aeg ja koht     15. aprill 2016. a Haapsalu kohtumaja
Tsiviilasja number               2-15-15195
Tsiviilasi                       Maarja Aljas'e (pankrotis) pankrotimenetlus
Menetlusosalised ja nende
                                 Võlgnik Maarja Aljas, isikukood *, elukoht *, e-post *
esindajad
                                 Pankrotihaldur Andrus Õnnik, OÜ Pärnu Pinker Albert,
                                 asukoht Lai 10, 80010 Pärnu, e-post pinker@hot.ee,
                                 pankrotihalduri tunnistus nr 36

Menetlustoiming                  Pankrotimenetluse lõpetamine raugemisega pärast
                                 pankroti väljakuulutamist ja võlgniku kohustustest
                                 vabastamise menetluse algatamine

RESOLUTSIOON
 1. Lõpetada Maarja Aljas'e (pankrotis) (isikukood *, elukoht *) pankrotimenetlus
    raugemise tõttu pärast pankroti väljakuulutamist, kuna pankrotivarast ei jätku
    massikohustuste ja pankrotimenetluse kulude katteks vajalike väljamaksete
    tegemiseks.
 2. Maarja Aljas'e pankrotimenetluses on võlausaldajatel tunnustatud nõuete osas raha
    saamata jäänud järgmiselt:
    2.1. II rahuldamisjärgus jääb saamata kokku 4057,31 eurot, järgmiselt:
        2.1.1. BIGBANK AS                           893,11eurot (jaotis 22,01%)
        2.1.2. Swedbank AS                          487,25 eurot (jaotis 12,01%)
        2.1.3. Kohtutäitur Elin Vilippus             19,16 eurot (jaotis 0,47%)
        2.1.4. Raha24 OÜ                            639,16 eurot (jaotis 15,75%)
        2.1.5. ERA Liisingu Inkassoteenused AS 1 893,92 eurot (jaotis 46,68%)
        2.1.6. Creditreform Eesti OÜ                124,71 eurot (jaotis 3,08%)
 3. Määrata Maarja Aljas'e pankrotihalduri Andrus Õnnik töötasuks * eurot, millele
    lisandub käibemaks. Hüvitada menetlusabi korras riigi eelarvelistest vahenditest
    halduri tasu katteks * (*) eurot, millele lisandub käibemaks summas * eurot, OÜ-le
    Andrus Õnniku Õigusbüroo (arvelduskonto nr * AS-s * Pank), s.o büroo mille kaudu
    pankrotihaldur Andrus Õnnik tegutseb.


                                                                                     1
 4. Vabastada pankrotihaldur Andrus Õnnik Maarja Aljas'e pankrotihalduri
    ülesannetest.
 5. Algatada füüsilisest isikust võlgniku Maarja Aljas'e kohustustest vabastamise
    menetlus.
 6. Jätta Maarja Aljas'e kohustustest vabastamise menetluses usaldusisik määramata
    ning kohustada Maarja Aljas't ennast täitma kohustustest vabastamise menetluses
    usaldusisiku kohustusi.
 7. Kinnitada pankrotihalduri esitatud aruanne.
 8. Avaldada pankrotimenetluse lõpetamise teade PankrS § 163 lg 7 alusel väljaandes
    Ametlikud Teadaanded.
 9. Saata määrus Maarja Aljas'ele, Andrus Õnnik'ule ja Rahandusministeeriumile (e-post
    info@fin.ee) ning peale jõustumist täitmiseks käesoleva kohtumääruse resolutsiooni p 3
    osas Riigi Tugiteenuste Keskusele.
Edasikaebamise kord
Käesolev määruse peale võib võlgnik 15 päeva jooksul selle kättesaamise päevast arvates
esitada määruskaebuse Tallinna Ringkonnakohtule Pärnu Maakohtu Haapsalu kohtumaja
kaudu. Võlausaldaja võib pankrotimenetluse lõpetamise määruse peale määruskaebuse esitada,
kui ta menetluse lõpetamise avalduse vastu esitas vastuväite.
Määruse peale, millega kohus on algatanud võlgniku kohustustest vabastamise menetluse, võib
määruskaebuse esitada võlausaldaja, kes on esitanud kohtule vastuväite vastavalt PankrS § 171
lõikele 1.
Menetlusabi andmise osas võib määruskaebuse samas korras esitada Eesti Vabariik
Rahandusministeeriumi või rahandusministri määratud Rahandusministeeriumi valitsemisala
asutuse kaudu.

Asjaolud
12.10.2015. a esitas Maarja Aljas Pärnu Maakohtu Pärnu kohtumajja võlgniku pankrotiavalduse.
30.10.2015. a kohtumäärusega kuulutati välja Maarja Aljas'e pankrot.
Nõuete kaitsmise koosolek toimus 01.02.2016. a.
07.03.2016. a esitas pankrotihaldur kohtule jaotusettepaneku, mille kohus kinnitas 18.03.2016.
a määrusega.
08.04.2016. a esitas pankrotihaldur alljärgneva aruande Maarja Aljas'e pankrotimenetluses ning
menetlusabi taotluse:
1. Andmed pankrotivara ja selle müügist saadud raha kohta
1.1.Halduri poolt kinnipeetud arestitavad vahendid                             0,22 €
1.2.Halduri poolt sisse nõutud tulumaksutagastus                            112,20 €
                                                                    Kokku 112,44 €

2. Andmed PankrS § 146 nimetatud väljamaksete kohta
2.1. Halduri tehtud vajalikud kulutused (osaliselt)                      112,12 €
(kokku kulud seisuga 08.04.2016 on 126,40 € (24 €/kuus), sh 18.03.2016 määrusega kinnitatud
96,00 € ning 30,40 € on arvestuslik
2.2. panga teenustasud                                                      0,32 €
                                                    Kokku                112,44 €

3. Andmed jaotiste alusel väljamakstud raha kohta nõuete rahuldamisjärkude kaupa


                                                                                           2
Maarja Aljas'e pankrotimenetluses ei ole vahendite puudumise tõttu jaotiste alusel väljamakseid
tehtud.

4. Andmed iga pandieseme müügist saadu kohta
Maarja Aljas'e pankrotimenetluses puudus pandivara ja seega pole pandieseme müügist
vahendeid laekunud.

5. Andmed müümata pankrotivara ja võlgnikul teistelt isikutelt saadaoleva vara kohta
Maarja Aljas'e pankrotimenetluses puudub müümata pankrotivara ja teistelt isikutelt saadaolev
vara.

6. Andmed halduri tegevuse kohta pankrotivara valitsemisel
Maarja Aljas'e pankrotimenetluses on pankrotihaldur:
    - vormistanud pankades enda nimele võlgniku kontode kasutusõiguse (30 min),
    - edastanud pankrotimenetluse teated võlausaldajale (1 tund),
    - valmistanud ette ja viinud läbi võlausaldajate I üldkoosoleku (2 tundi),
    - valmistanud ette ning viinud läbi nõuete kaitsmise koosoleku (2 tundi),
    - koostanud ja esitanud kohtule PankrS § 132 sätestatud aruande (30 min)
    - koostanud ja esitanud jaotusettepaneku (2 tundi).
    - suhelnud võlausaldajaga ning võlgnikuga (1 tund),
    - teostanud võlgnikule mittearestitava sissetuleku arvestusi ja väljamakseid (2 tundi)
    - koostanud ja esitanud võlgniku nimel tuludeklaratsiooni (haldur saab seda teha vaid
       kohapeal MTA asutuses) (1 tund)
    - koostanud võlausaldajate üldkoosoleku protokolli ning menetluse lõpetamise aruande
       (2 tundi).
 Kokku on haldur kulutanud 14 tundi.

7. Iga võlausaldaja tunnustatud nõude osa, mille ulatuses võlausaldaja ei ole raha saanud
Maarja Aljas'e pankrotimenetluses jääb võlausaldajatel tunnustatud nõuetest saamata kokku
4 057,31 eurot, sh
II rahuldamisjärgus jääb saamata kokku 4 057,31 eurot, järgmiselt:
    - BIGBANK AS                             893,11eurot (jaotis 22,01%)
    - Swedbank AS                            487,25 eurot (jaotis 12,01%)
    - Kohtutäitur Elin Vilippus               19,16 eurot (jaotis 0,47%)
    - Raha24 OÜ                              639,16 eurot (jaotis 15,75%)
    - ERA Liisingu Inkassoteenused AS 1 893,92 eurot (jaotis 46,68%)
    - Creditreform Eesti OÜ                  124,71 eurot (jaotis 3,08%)

8. Andmed pankrotimenetluses esitatud hagide läbivaatamise kohta, samuti hagide kohta,
mida haldur kavatseb veel esitada.
Maarja Aljas'e pankrotimenetluses ei ole esitatud hagisid, samuti ei kavatse pankrotihaldur neid
esitada. Pankrotihaldurile teadaolevalt ei ole Pankrs § 106 alusel kohtus nõudeid vaidlustatud.

9. Kohtukulud ning ajutise halduri ja halduri tehtud vajalikud kulutused
9.1. Kohtukulud:
Maarja Aljas'e pankrotimenetluses puuduvad kohtukulud
9.2. Ajutise halduri ja halduri tehtud vajalikud kulutused
Pankrotihaldur on teinud vajalikke kulusid side- jm bürookuludele, kokku summas 126,40 eurot
(5 kuud ja 8 päeva x 24 €, sh käibemaks). Kulud on kandnud OÜ Andrus Õnniku Õigusbüroo.
Pankrotivaras puuduvad vahendid kulude täielikuks hüvitamiseks.

                                                                                              3
10. Muud pankrotimenetluses tähtsust omavad asjaolud
Maarja Aljas'e sissetulekuks on peretoetus ning töötasu * * * OÜ-st. Tema töötasu on olnud
viimastel kuudel keskmiselt * eurot. Arvestades, et võlgnikul on *, siis ei ole nimetatud
summast lubatud kinnipidamisi teostada. Samuti ei tohi teha kinnipidamisi peretoetusest.
Võlgnikul puudub igasugune teadaolev vara.
Pankroti väljakuulutamisel oli selge, et Maarja Aljas'e pankrotimenetluses ei jätku vara
pankrotimenetluse kulude katteks. Pankrot kuulutati välja PankrS § 170 lg 11 alusel, kuna
võlgnik oli esitanud kohustustest vabastamise avalduse.
Maarja Aljas'e puhul ei esine teadaolevalt PankrS § 171 lg 2 sätestatud asjaolusid, mis võiksid
olla aluseks võlgniku kohustustest vabastamise menetluse algatamata jätmiseks.
Maarja Aljas'e pankrotimenetluses ei ole ükski isik andnud nõusolekut usaldusisikuks
hakkamiseks, millest lähtuvalt tuleb PankrS § 172 lg 6 alusel jätta usaldusisik määramata ja
kohustada võlgnikku ennast täitma usaldusisiku kohustusi.

11. Maksejõuetuse põhjus
Võlgnik Maarja Aljas'e maksejõuetuse peamiseks põhjuseks on *, millest tulenevalt vähenes
töötasu ning ta ei suutnud tasuda jooksvaid kohustusi ja tagastada varasemalt võetud laene.
Pankrotiseaduse mõistes on tegemist maksujõuetuse tekkimisega muudel alustel.

12. Pankrotihalduri tasu
PankrS § 65 lg 1 kohaselt on halduril õigus saada tasu oma ülesannete täitmise eest.
PankrS § 65 lg 2 kohaselt arvestab kohus tasu suuruse määramisel halduri töö mahtu, keerukust
ja halduri kutseoskust.
Maarja Aljas'e pankrotimenetluses on halduri tegevuse tulemusena laekunud 112,44 €, millest
PankrS § 651 lg 1 alusel on halduri tasu miinimummäär 22,49 €, mis ilmselgelt ei vasta halduri
tööpanusele. Samas märgib PankrS § 65 lg 11, et juhul, kui kohus on kuulutanud välja pankroti
PankrS § 171 lõike 11 alusel ja võlgnikul ei ole pankrotimenetluse kulude katmiseks piisavalt
vara, määrab kohus halduri tasu PankrS § 23 lõigete 1-3 alusel ning halduri tasu ja kulutuste
hüvitamiseks võib kohus määrata menetlusabi.
Käesoleva aruande p-s 6 on kirjeldatud halduri tegevused käesolevas pankrotimenetluses ning
nendeks on halduril kulunud kokku 14 tundi. Juhul, kui arvestada halduri tasuks * € tunnis, on
halduril õigus tasule summas * €. Kuna menetluses puuduvad vahendid halduri tasu
maksmiseks, siis tuleb taotleda halduri tasu kinnitamist väiksemas ulatuses ning selle
hüvitamist menetlusabi korras riigi vahenditest seaduses ettenähtud ulatuses.
PankrS § 65 lg 1 kohaselt määrab kohus halduri taotlusel halduri tasu büroole, mille kaudu
haldur tegutseb.
PankrS § 65 lg 1 1 kohaselt sisaldab halduri tasu makse, välja arvatud käibemaks.
Seega teeb haldur kohtule ettepaneku määrata pankrotihalduri tasuks * eurot ja lisanduv
käibemaks * € ning mõista see pankrotihalduri büroo OÜ Andrus Õnniku Õigusbüroo
kasuks menetlusabi korras välja Eesti Vabariigi vahenditest.

13. Menetlusabi taotlus
Käesolevaga on koostanud haldur aruande Maarja Aljas'e pankrotimenetluse lõpetamiseks
raugemisega pärast pankroti väljakuulutamist kuna pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks.
Pankrotivaras vahendite puudumise tõttu on haldur taotlenud halduri tasu * € ning sellele
lisanduva käibemaksu * € hüvitamist riigi vahenditest.
PankrS § 65 lg 11 sätestab, et juhul, kui kohus on kuulutanud pankroti välja PankrS § 171 lg
11 alusel ja võlgnikul ei ole pankrotimenetluse kulude katmiseks piisavalt vara, määrab kohus

                                                                                             4
halduri tasu PankrS § 23 lõigete 1-3 alusel. Halduri tasu ja kulutuste hüvitamiseks võib kohus
määrata menetlusabi andmise.
Halduri tasu * € ning sellele lisanduv käibemaks summas * € palub haldur mõista OÜ Andrus
Õnniku Õigusbüroo kasuks välja menetlusabi korras Eesti Vabariigi vahenditest.

Lähtudes eeltoodust ja juhindudes PankrS §-dest § 23 lg 1-3; § 65 lg 1 & 11, 11;§ 157 lg 2 ,§
158, §172 palub haldur:
1.     Lõpetada Maarja Aljas'e, isikukood *, pankrotimenetlus raugemise tõttu, kuna
pankrotivarast ei jätku massikohustuste ja pankrotimenetluse kulude katteks vajalike
väljamaksete tegemiseks.
2.     Vabastada Andrus Õnnik Maarja Aljas'e pankrotihalduri ülesannetest.
3.     Määrata halduritasuks * eurot (*) eurot, millele lisandub käibemaks * eurot ning
hüvitada see OÜ-le Andrus Õnniku Õigusbüroo riigi õigusabi korras. OÜ Andrus Õnniku
Õigusbüroo konto * on *.
4.     Algatada võlgniku Maarja Aljas'e suhtes võlgniku kohustustest vabastamise menetlus
vastavalt PankrS § 171 lg 1.
5.     Teha Pärnu Maakohtule ettepanek jätta Maarja Aljas'e pankrotimenetluses usaldusisik
määramata ja kohustada võlgnikku ennast täitma usaldusisiku kohustusi.

Kohtumääruse põhjendus
Kohus, olles läbi vaadanud pankrotihalduri poolt esitatud lõpparuande, leiab, et lõpparuanne
tuleb kinnitada, pankrotimenetlus lõpetada raugemisega ning algatada võlgniku kohustustest
vabastamise menetlus.
Pankrotiseaduse (edaspidi PankrS) § 157 p 2 järgi pankrotimenetlus lõpeb pankrotimenetluse
raugemisega. PankrS § 158 lg 1 kohaselt kui pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks, peab haldur sellest kohtule
viivitamatult teatama. Lõike 3 kohaselt peab pankrotihaldur esitama kohtule aruande, milles on
märgitud PankrS § 162 lõigetes 2 ja 3 nimetatud andmed. PankrS § 158 lg 4 kohaselt lõpetab
kohus pärast haldurilt aruande saamist halduri ettepanekul pankrotimenetluse raugemise tõttu,
kui kohus tuvastab, et pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks. Kohus on seisukohal, et pankrotihalduri taotlus
Maarja Aljas'e pankrotimenetluse lõpetamiseks PankrS § 158 lg 4 alusel raugemise tõttu on
põhjendatud. M. Aljas'e sissetulekud pankrotimenetluse ajal on olnud peretoetus ning töötasu
keskmiselt * eurot kuus, millele ei ole täitemenetluse seadustiku kohaselt lubatud kinnipidamisi
teha, kuna võlgniku ülalpidamisel on *, mistõttu ei ole pankrotivarasse töötasu arvelt laekumisi
toimunud. M. Aljas'e pankrotimenetluses ei ole vara, mille arvelt saaks katta kõiki
pankrotimenetluse kulusid ja teha jaotise alusel võlausaldajatele väljamakseid.

Halduri tasu
PankrS § 65 lg 1 järgi on halduril õigus saada tasu oma ülesannete täitmise eest. PankrS § 65
lg 11 kohaselt kui kohus on kuulutanud pankroti välja käesoleva seaduse § 171 lõike 11 alusel
ja võlgnikul ei ole pankrotimenetluse kulude katmiseks piisavalt vara, määrab kohus halduri
tasu käesoleva seaduse § 23 lõigete 1–3 alusel. Halduri tasu ja kulutuste hüvitamiseks võib
kohus määrata menetlusabi andmise. Menetlusabi taotluse võib esitada haldur. PankrS § 3 lg 2
järgi kohaldatakse pankrotimenetlusele tsiviilkohtumenetluse seadustikus sätestatut, kui
käesolevast seadusest ei tulene teisiti. TsMS § 183 lg 2 sätestab, et Eesti pankrotivõlgnik võib
taotleda menetlusabi andmist menetluskulude kandmiseks, kui kulusid ei saa või ei ole
põhjendatud katta pankrotihalduri valitsetavast varast ning ei saa eeldada, et kulud kannaksid
asja suhtes varalist huvi omavad isikud, muu hulgas pankrotivõlgniku pärijad, liikmed,
osanikud, aktsionärid, juhtorgani liikmed või pankrotivõlausaldajad. Pankrotihalduri tasu ja

                                                                                              5
kulutuste katteks määratud menetlusabi, mida ei mõisteta riigi tuludesse välja, ei või olla
suurem kui * eurot.
Haldur on esitanud kohtule 08.04.2016. a taotluse määrata pankrotihalduri tasuks * eurot,
millele lisandub käibemaks summas * eurot ning nimetatud summa koos käibemaksuga mõista
menetlusabi korras välja Eesti Vabariigi vahenditest. Taotluse kohaselt on haldur pärast
pankroti väljakuulutamist kulutanud M. Aljas'e pankrotimenetluses 14 tundi tunnitasuga * eurot
tunnis. Kuna menetluses puuduvad vahendid halduri tasu maksmiseks, siis taotleb haldur tasu
hüvitamist menetlusabi korras riigi vahenditest * euro ulatuses.
PankrS § 150 lg 4 kohaselt otsustab pankrotimenetluse raugemise korral kohus
pankrotimenetluse kulude jagamise asjaolude kohaselt.
PankrS § 2 teise lause kohaselt antakse füüsilisest isikust võlgnikule pankrotimenetluse kaudu
võimalus vabaneda oma kohustustest käesolevas seaduses ettenähtud korras. Eeltoodud sättest
tulenevalt oleks põhjendamatu ja pankrotimenetluse eesmärgiga vastuolus suurendada
füüsilisest isikust pankrotivõlgniku kohustuste mahtu pankrotimenetluse käigus. Kohus leiab,
et halduri taotlus menetlusabi saamiseks tuleb rahuldada. Kohus määrab pankrotihalduri tasu
hüvitamise riigi vahenditest TsMS § 183 lg 2 sätestatud ulatuses, s.o summas * eurot, mida ei
mõisteta riigi tuludesse välja. Riigi Tugiteenuste Keskusel tuleb riigi vahenditest tasuda Andrus
Õnnik'u halduritasuks * eurot, millele lisandub käibemaks summas * eurot. Tasu tuleb maksta
OÜ Andrus Õnniku Õigusbüroo arvele, s.o büroole, mille kaudu haldur tegutseb.

Halduri vabastamine
PankrS § 165 lg 3 sätestab, et pankrotimenetluse lõpetamisel vabastab kohus halduri, kui
seadusest ei tulene teisiti. Kohus leiab, et pankrotihaldur Andrus Õnnik tuleb vabastada Maarja
Aljas'e pankrotimenetluses pankrotihalduri kohustustest.

Võlgniku kohustustest vabastamise menetluse algatamine
PankrS § 171 lg 1 alusel otsustab kohus võlgniku kohustustest vabastamise menetluse
algatamise käesoleva paragrahvi lõikes 11 sätestatud juhul, käesoleva seaduse § 158 lõikes 4
sätestatud juhul või lõpparuande kinnitamisel. Käesoleval juhul on kohustustest vabastamise
menetluse algatamise eeldused täidetud. Võlausaldajad on kohustustest vabastamise menetluse
avaldusest teadlikud ega ole menetluse algatamisele vastuväiteid esitanud. PankrS § 172 lg 1
sätestab, et kui kohus algatab võlgniku kohustustest vabastamise menetluse, nimetab ta
võlausaldajate üldkoosoleku ettepanekul usaldusisiku, kellele võlgnik teeb käesoleva seaduse
§ 173 lõigetes 3 ja 6 nimetatud makseid. Haldur on avaldanud elektroonilises väljaandes
Ametlikud Teadaanded kuulutuse koosoleku toimumise kohta, kus on päevakorras usaldusisiku
nimetamine ning võlausaldajad koosolekule ei ilmunud. Haldur on teinud kohtule ettepaneku
jätta usaldusisik määramata ning kohustada võlgnikku ennast täitma usaldusisiku kohustusi.
Eeltoodust tulenevalt peab võlgnik Maarja Aljas ise täitma seaduses sätestatud usaldusisiku
kohustusi.
Vastavalt PankrS § 172 lg 2 usaldusisik peab võlgnikult saadud maksed hoidma oma varast
eraldi ja need vastavalt jaotusettepanekus ettenähtud jaotistele üks kord aastas võlausaldajatele
välja maksma. PankrS § 172 lg 4 sätestab, et võlgniku kohustustest vabastamise menetluse
lõpuks esitab usaldusisik kohtule aruande. Menetluse lõpetamisel vabastab kohus usaldusisiku.
PankrS § 173 lg 1-3 kohaselt võlgnik on kohustatud tegelema mõistlikult tulutoova tegevusega
ja, kui tal sellist tegevust ei ole, siis seda otsima. Võlgnik peab viivitamatult teatama kohtule ja
usaldusisikule igast elu- ja tegevuskoha vahetusest, mitte varjama saadud tulusid ning vara,
samuti andma kohtu ja usaldusisiku nõudel teavet oma tegevuse või selle otsimise, oma
sissetulekute ja vara kohta. Võlgnik on kohustatud töö- või teenistussuhetest või muust
sarnasest suhtest või ettevõtlusest saadud tulu igakuiselt usaldusisikule üle andma.

                                                                                                  6
PankrS § 175 lg 1 kohaselt pärast viie aasta möödumist võlgniku kohustustest vabastamise
menetluse algatamisest otsustab kohus võlgniku taotlusel tema pankrotimenetluses täitmata
jäänud kohustustest vabastamise.

/allkirjastatud digitaalselt/
Ruth Sild
kohtunik




                                                                                       7
