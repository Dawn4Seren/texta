                                                                                1-16-398




                        KOHTUOTSUS
                              EESTI VABARIIGI NIMEL


Kohus                          Harju Maakohus
Otsuse tegemise aeg ja koht    18. veebruar 2016, Tallinn
Kriminaalasja number           1-16-398 (15231601545)
Kohtunik                       Märt Toming
Kohtuistungi sekretär          Eda Loor
Tõlk                           Maksim Tšurkin
Kriminaalasi                   Sergei Komerovi süüdistus KarS § 199 lg 2 p 5, 8, 9 järgi
                               Kokkuleppemenetlus
Prokurör                       Natalja Lebed
Süüdistatav                    Sergei Komerov
                               Ik: 38403020256, EV kodanik, emakeel: vene keel,
                               keskharidus, töökoht: puudub, elukoht: XXX, asukoht:
                               XXX Vangla
                               Tõkend: kahtlustatavana kinni peetud 23.08.2015,
                               vahistatud     Harju    Maakohtu      eeluurimiskohtuniku
                               25.08.2015 määrusega
                               Varasem karistatus: varem korduvalt kohtu poolt
                               karistatud, viimati:
                               Harju Maakohtu 30.04.2014 otsusega KarS § 199 lg 2 p 8,
                               9 järgi vangistusega 10 kuud, vabanes karistuse kandmiselt
                               04.09.2014.
                               Korduvalt karistatud väärtegude toimepanemise eest
Kaitsja                        Advokaat Alar Neiland
RESOLUTSIOON
1.  Sergei Komerov süüdi tunnistada KarS § 199 lg 2 p 5, 8 ja 9 ettenähtud kuriteo
    toimepanemises ja mõista talle karistuseks tähtajaline vangistus 1 (üks) aasta ja 6
    (kuus) kuud.
2.  KarS § 68 lg 1 alusel arvestada eelvangistus karistusaja hulka ning Sergei
    Komerovile mõistetud tähtajalise vangistuse 1 (üks) aasta ja 6 (kuus) kuud
    ärakandmist arvestada alates Sergei Komerovi kahtlustatavana kinnipidamisest, so
    alates 23.08.2015.
3.  Sergei Komerovi suhtes valitud tõkend vahistamine jätta muutmata. Tõkend
    tühistada kohtuotsuse jõustumisel või mõistetud vangistuse ärakandmise tähtaja

                                          1
      saabumisel.
4.    Anelion OÜ seadusliku esindaja XXXesitatud tsiviilhagi 300 euro nõudes rahuldada
      täies ulatuses ning Sergei Komerovilt VÕS § 1043, § 1045 lg 1 p 4 ja TsMS § 440 lg
      1 alusel välja mõista Anelion OÜ kasuks 300 (kolmsada) eurot, mis tuleb tasuda
      Anelion OÜ arveldusarvele nr XXXXXXXXXXXXX Swedbank AS, märkides
      selgitusena „Sergei Komerov, 1-16-398, tsiviilhagi hüvitamine“.
5.    XXXseadusliku esindaja XXX esitatud tsiviilhagi 1406, 94 euro nõudes rahuldada
      täies ulatuses ning Sergei Komerovilt VÕS § 1043, § 1045 lg 1 p 4 ja TsMS § 440 lg
      1 alusel välja mõista XXXkasuks 1406 (üks tuhat nelisada kuus) eurot ja 94
      (üheksakümmend neli) senti, mis tuleb tasuda XXXarveldusarvele nr
      XXXXXXXXXXXX Swedbank AS, märkides selgitusena „Sergei Komerov, 1-16-
      398, tsiviilhagi hüvitamine“.
6.    XXX esitatud tsiviilhagi 178, 20 euro nõudes rahuldada täies ulatuses ning Sergei
      Komerovilt VÕS § 1043, § 1045 lg 1 p 4 ja TsMS § 440 lg 1 alusel välja mõista
      XXXi kasuks 178 (ükssada seitsekümmend kaheksa) eurot ja 20 (kakskümmend)
      senti, mis tuleb tasuda XXX arveldusarvele nr XXXXXXXXXXX Swedbank AS,
      märkides selgitusena „Sergei Komerov, 1-16-398, tsiviilhagi hüvitamine“.
7.    XXXesitatud tsiviilhagi 310 euro nõudes rahuldada täies ulatuses ning Sergei
      Komerovilt VÕS § 1043, § 1045 lg 1 p 4 ja TsMS § 440 lg 1 alusel välja mõista
      XXXkasuks 310 (kolmsada kümme) eurot, mis tuleb tasuda XXXarveldusarvele nr
      XXXXXXXXXXXXXX LHV pank, märkides selgitusena „Sergei Komerov, 1-16-
      398, tsiviilhagi hüvitamine“.
8.    XXX esitatud tsiviilhagi 2505 euro nõudes rahuldada täies ulatuses ning Sergei
      Komerovilt VÕS § 1043, § 1045 lg 1 p 4 ja TsMS § 440 lg 1 alusel välja mõista
      XXX kasuks 2505 (kaks tuhat viissada viis) eurot.
9.    XXXesitatud tsiviilhagi 200 euro nõudes rahuldada täies ulatuses ning Sergei
      Komerovilt VÕS § 1043, § 1045 lg 1 p 4 ja TsMS § 440 lg 1 alusel välja mõista
      XXXkasuks 200 (kakssada) eurot, mis tuleb tasuda XXXarveldusarvele nr
      XXXXXXXXXXX Swedbank AB, swift: HABALT22, märkides selgitusena „Sergei
      Komerov, 1-16-398, tsiviilhagi hüvitamine“.
10.   Sergei Komerovilt välja mõista KrMS § 173 lg 1 p 1 ja lg 2; § 175 lg 1 p-de 3, 4 ja 9;
      § 179 lg 1 p 2 ja § 180 lg-te 1 ja 3 alusel:
      - teise astme kuriteos süüdimõistva kohtuotsusega kaasnev sundraha 645 (kuussada
      nelikümmend viis) eurot;
      - määratud kaitsjale kohtueelsel ja kohtulikul menetlusel makstud tasust 432
      (nelisada kolmkümmend kaks) eurot pool tasust, so 216 (kakssada kuusteist) eurot,
      - jäljeekspertiisi nr 15E-TJ0026 tegemisega tekkinud kulu 314 (kolmsada neliteist)
      eurot,
      s.o kokku menetluskulu 1175 (üks tuhat ükssada seitsekümmend viis) eurot, mis
      tuleb kohtuotsuse jõustumisest 12 kuu jooksul tasuda kohtuotsuse lisana koostatavas
      makseinfos märgitud Maksu- ja Tolliameti arveldusarvele, märkides viitenumbri ja
      selgituse: „Sergei Komerov, 1-16-398, menetluskulud, ositi tasumine“. Makseinfo
      koos viitenumbriga edastatakse kohtuistungil kätteandmise võimatusel Sergei
      Komerovile tema kinnipidamiskoha aadressile tavapostiga. Menetluskulude
      tähtaegse tasumata jätmise korral loetakse maksetähtaeg saabunuks ja kogu nõue
      suunatakse täitemenetluse läbiviimiseks kohtutäiturile täitemenetluse seadustikus
      sätestatud korras. Pool määratud kaitsjale kohtueelsel ja kohtulikul menetlusel
      makstud tasust, so 216 (kakssada kuusteist) eurot ja DNA ekspertiisi nr 15E-GE1260
      tegemisega tekkinud kulu 684 (kuussada kaheksakümmend neli) eurot, so
      menetluskulu summas 900 (üheksasada) eurot jätta KrMS § 180 lg 3 alusel riigi
      kanda.
11.   Asitõend: 3 CD plaati turvavideosalvestusega (I kd tl 57, II kd tl 9), jätta KrMS §
      126 lg 3 p 1 alusel kriminaalasja juurde.

                                           2
12.   Asitõend: Põhja prefektuuri asitõendite hoidlas Rahumäe tee 6/1 Tallinnas hoiustatud
      jalatsijäljed (akt nr 2015-1858) ja sigaretikoni hävitada kui väärtusetud asjad KrMS §
      126 lg 3 p 4 alusel.

Edasikaebamise kord
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
juhul, kui on tegemist KrMS 9. peatüki 2. jao sätete või § 339 lg 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioonkaebuse esitamise
soovist teatatakse otsuse teinud kohtule kirjalikult seitsme päeva jooksul, alates
kohtuotsuse resolutiivosa kuulutamisest. Apellatsiooniõiguse kasutamise soovist võib
teatada ka elektrooniliselt. Apellatsioon esitatakse ringkonnakohtule kirjalikult 15 päeva
jooksul alates otsuse avalikult teatavakstegemisest. Vahistatud süüdistatav või tema kaitsja
võib esitada apellatsiooni 15 päeva jooksul alates süüdistatavale kohtuotsuse koopia
kätteandmisele järgnevast päevast. Apellatsioon jäetakse läbi vaatamata ja tagastatakse
kohtumääruse alusel, kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest
eraldi, s.o määruskaebemenetluse korras vastavalt KrMS § 387 lg-le 1, esitades
määruskaebuse 15 päeva jooksul, alates päevast, mil isik sai vaidlustatavast
kohtumäärusest teada või pidi teada saama, vaidlustatava kohtumääruse teinud kohtule.
Kriminaalasja kohtulikul uurimisel kohus tuvastas:
Süüdistusakti kohaselt süüdistatakse Sergei Komerovi selles, et tema 21.07.2015 umbes
kella 20.45 ajal tungis lukustamata ukse avamise teel sisse aaderssil XXXasuvasse hosteli
XXXtuppa „Aafrika“, ja võttis sealt võõra vallasasja ebaseadusliku omastamise eesmärgil
XXXkuuluva seljakoti Kathmandu maksumusega 35 eurot, milles olid: sülearvuti Mac
Book Pro Apple 13“ maksumusega 1000 eurot, foto-videokaamera Go Pro Camera Hero
4+ maksumusega 350 eurot, optilised prillid maksumusega 545 eurot, päikeseprillid Karen
Walker maksumusega 200 eurot, käekell Michael Kors maksumusega 200 eurot, kõvaketas
120 GB maksumusega 70 eurot, käsi GPS Tom Tom maksumusega 70 eurot, roosast
kullast sõrmus maksumusega 70 eurot ja samuti materiaalset väärtust mitteomavad
kreemid, ravimid, reisipadi, kontaktläätsed, kokku kannatanule XXX kuuluvat vara
üldsummas 2505 eurot.
Samuti tema, 10.08.2015 kella 06.11 paiku, tungis läbi ukse, millel puudus ülemisel osal
klaas, sisse Cantina OÜ-le kuuluvasse restorani XXX, mis asub aadressil XXX ning võõra
vallasasja ebaseadusliku omastamise eesmärgil võttis restoranist sularaha nii restorani
kassast kui kontoriruumist kogusummas 867,85 eurot ning alkohoolseid jooke: Martini
Extra Dry 1,0 l väärtusega 9,40 eurot; Hennessy VS 0,880l väärtusega 33,18 eurot;
Hennessy VSOP 1,0l väärtusega 62,30 eurot; Hennessy XO 0,660l väärtusega 123,51
eurot; Baileys Irish Cream 0,920 l väärtusega 18,86 eurot; Vana Tallinn Gream 0,960l
väärtusega 10,85 eurot; Tequila Tres Sombreros Blanko 3,0l väärtusega 81,42 eurot; Isle of
Jura 10 Y 0,700l väärtusega 31 eurot; J.W.Black Label 0,90l väärtusega 22,20 eurot; Sol
0,33l pudel- 24 tk kastis koguväärtusega 20,64 eurot, kokku alkohoolseid jooke väärtusega
539,09 eurot, üldsummas firmale XXXkuuluvat vara väärtusega 1406,94 eurot.
Samuti tema, ajavahemikul 15.08.2015 kell 16.00 kuni 16.08.2015 kella 21.45 tungis ukse
lõhkumise teel sisse aadressil XXX, B-korpuse territooriumil asuvasse firmale
XXXkuuluvasse laohoonesse ja võttis sealt võõra vallasasja ebaseadusliku omastamise
eesmärgil XXXkuuluvad esemed: taldlihvija BOSCH väärtusega 30 eurot, kuumaõhufööni
väärtusega 20 eurot, tikksae väärtusega 20 eurot, lööktrelli väärtusega 20 eurot, mustas
kotis murdmaasuusad väärtusega 150 eurot, sülearvuti LG sinist värvi väärtusega 20 eurot
                                         3
ja sülearvuti MacBook „12“ valget värvi väärtusega 50 eurot, kokku kannatanule Tõnis
Savile kuuluvat vara väärtusega 310 eurot.
Samuti tema, 20.08.2015 ajavahemikul alates kella 14.33-st kuni kella 14.45-ni, viibides
aadressil XXX asuvas ja Anelion OÜ-le kuuluvas XXXbaaris, võttis võõra vallasasja
ebaseadusliku omastamise eesmärgil, avalikult, kuid vägivalda kasutamata DELL
sülearvuti maksumusega 300 eurot; XXX kuuluvast kotist rahakoti maksumusega 100
eurot, milles olid Swedbanki panga kaart, ID-kaart I. Gildemanni nimele, invaliidsuskaart
XXX nimele, sularaha summas 50 eurot, erinevad kliendikaardid. Samuti üritas Sergei
Komerov võtta võõra vallasasja ebaseadusliku omastamise eesmärgil pudeli konjakit
Hennessy OX maksumusega 200 eurot ja pudeli konjakit Contrue maksumusega 100 eurot.
Kuna vargust märkas XXX, võttis ta Sergei Komerovi käest ära alkoholipudelid ning
seejärel põgenes Sergei Komerov ülejäänud varastatud asjadega baarist, tekitades firmale
Anelion OÜ varalist kahju summas 300 eurot ja XXX’ile varalist kahju summas 178,20
eurot.
Samuti tema, 23.08.2015 kella 22.15 paiku tungis lukustamata ukse avamise teel sisse
aadressil Tallinn, Reidi tee asuvasse veoautode parklasse pargitud Leedu
registreerimismärgiga nr XXXveoautosse Volvo ning võõra vallasasja ebaseadusliku
omastamise eesmärgil võttis veoautost XXXkuuluvad esemeid ja nimelt - rahakoti
väärtusega 15 eurot, milles olid XXX nimele väljaantud Leedu isikutunnistus, XXX nimele
välja antud Leedu juhiluba, XXX nimele välja antud Swedbank pangakaart, sularaha
summas 20 eurot, 20 Poola zlotti (4,76 eurot), mobiiltelefoni Samsung Galaxy C3 Neo
GT-I9301I vutlaris kogumaksumusega 200 eurot, rahakoti väärtusega 5 eurot, sülearvuti
ASUS X-51RL väärtusega 200 eurot. Kuritegu jäi tal tema tahtest olenemata põhjustel
lõpule viimata, kuna veoauto juht märkas, et tema veoauto juhiuks on lahti ning sealt
väljub võõras meesterahvas, peale mida peeti Srergei Komerov koos teise veoautojuhiga
sündmuspaiga lähedal kinni. Varguse käigus rikkus Sergei Komerov kannatanule kuuluva
mobiiltelefoni ja sülearvuti, millega tekitas kannatanule varalist kahju summas 200 eurot.
Oma tegevusega pani Sergei Komerov toime võõra vallasasja äravõtmise selle
ebaseadusliku omastamise eesmärgil, mis on toime pandud avalikult,
sissetungimisega ning süstemaatiliselt, see on KarS § 199 lg 2 p 5, 8, 9 järgi
kvalifitseeritava kuriteo.
Juhindudes KrMS § 245 sätetest on 18.02.2016 sõlmitud Põhja Ringkonnaprokuratuuri
ringkonnaprokurör Natalja Lebed, süüdistatav Sergei Komerovi ja tema kaitsja Alar
Neilandi vahel järgnev kokkulepe:
KarS § 199 lg 2 p 5, 8 ja 9 järgi ettenähtud kuriteo toimepanemise eest nõuab prokurör
kohtus süüdistatava karistamist vangistusega 1 (üks) aasta ja 6 (kuus) kuud. Karistuse
alguseks lugeda 23.08.2015.
Menetluskulude osas jõuti kokkuleppele, et määratud kaitsjale makstud tasust 432 eurot
mõistetakse süüdistatavalt välja pool summast, so 216 eurot ja 216 eurot jääb riigi kanda.
Jäljeekspertiisi maksumus summas 314 eurot mõistetakse välja süüdistatavalt ning DNA
ekspertiisi kulu summas 684 eurot jäetakse riigi kanda.
Kohus, tutvunud kohtule esitatud kokkuleppe ja kriminaaltoimikuga ning kuulanud ära
süüdistatava selgitused sõlmitud kokkuleppe kohta, prokuröri ja kaitsja arvamuse
kokkuleppe kohta ning veendunud selles, et menetlusosalised jäävad kokkuleppe juurde,
asub seisukohale, et süüdistatav on kokkuleppest aru saanud ja nõustub sellega ning
kokkulepet sõlmides on süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel ja juhindudes
KrMS § 126 lg 3 p-st 1; § 173 lg 1 p-st 1 ja lg-st 2; § 175 lg 1 p-st 4 ja 9 ja § 180 lg-test 1
                                             4
ja 3; § 248 lg 1 p-st 5; §-st 249; §-st 311; §-st 313; KarS § 199 lg 2 p-st 5, 8, 9; § 68 lg 1
asub kohus seisukohale, et Sergei Komerov kuulub temale KarS § 199 lg 2 p 5, 8 ja 9
ettenähtud kuriteo toimepanemises esitatud süüdistuses süüdimõistmisele ja temale tuleb
mõista karistus sõlmitud kokkuleppe kohaselt.
MENETLUSKULUD
KrMS § 180 lg 1 kohaselt hüvitab menetluskulud süüdimõistetu. Menetletavas
kriminaalasjas on süüdistatava menetluskuluks teise astme kuriteos süüdimõistva otsusega
kaasnev sundraha, jäljeekspertiisi ja DNA ekspertiisi tegemisega tekkinud kulud ja
määratud kaitsjale makstud tasu kohtueelses ja kohtumenetluses.
Süüdistatava ankeetandmete kohaselt ta enne kinnipidamist tööga hõivatud ei olnud,
millest saab järeldada, et tal alaline sissetulek puudub. Samas ei ole kohtule esitatud
tõendeid selle kohta, et kohtuotsusega väljamõistetavate summade tasumine käiks
süüdistatavale ilmselt üle jõu. Lisaks sellele ei tule menetluskulude väljamõistmisel silmas
pidada mitte ainult isiku faktilist maksevõimet, vaid ka süüdimõistetu resotsialiseerumise
väljavaateid. Senine kohtupraktika on olnud seda meelt, et menetluskulude vähendamise
korral tuleb esmajoones arvestada selle meetme võimalikku positiivset eripreventiivset
toimet. Isiku poolt toimepandud süütegu võib olla n.ö juhuslikku laadi ning kui
menetluskulude riigi kanda jätmine annab täiendava positiivse tõuke isiku
seaduskuulekusele, on alust selle põhimõtte rakendamiseks. Käesoleval juhul tuleb seda
aga eitada, kuna süüdistatavat on korduvalt kriminaalkorras karistatud ning seega ei olnud
tegemist juhusliku süüteoga. Süüdistatavat süüdistatakse viie järjestikuse varavastase
kuriteo toimepanemises, milline käitumine viitab eesmärgipärasele õigusvastasele
käitumisele. Lisaks on süüdistatav eelnevalt kriminaalkorras karistatud isikuna teadlik ka
sellest, et kuritegude toimepanemise ning kriminaalasja menetlemisega kaasnevad tema
enda kanda jäävad menetluskulud. Peale selle on süüteo toimepanemine olnud süüdistatava
vaba ja teadlik valik. Seetõttu tuleks menetluskulud süüdistatavalt välja mõista täies
mahus. Kehtiva kohtupraktika kohaselt ei ole ka kinnipidamisasutuses karistuse kandmine,
olgugi et süüdimõistetu ei pruugi olla tööga hõivatud, asjaoluks, mis välistaks
menetluskulude väljamõistmist või oleks aluseks välja mõistetavate menetluskulude
vähendamiseks. Samas on sõlmitud kokkuleppes jõutud kokkuleppele ka menetluskulude
hüvitamise osas, mille kohaselt mõistetaks süüdistatavalt välja sundraha, pool määratud
kaitsjale makstud tasust ning jäljeekspertiisi tegemise kulu ning riigi kanda jäetakse pool
määratud kaitsjale makstud tasust ning DNA ekspertiisi maksumus. Sellest tulenevalt asub
kohus seisukohale, et kuna ka menetluskulude arvestus on kokkuleppe osa, siis ei saa
kohus kokkuleppe raamidest väljuda.
Samas leiab kohus menetluskulude suurusest, süüdistataval alalise sissetuleku puudumisest
ja konkureerivast rahalisest kohustusest väljamõistetavate tsiviilhagide näol lähtuvalt, et on
põhjendatud võimaldada süüdistataval tasuda menetluskulusid osade kaupa (KrMS § 180
lg 3, KrMS § 313 lg 1 p-d 7 ja 12), s.o kohtuotsuse jõustumisest 12 kuu vältel. Kohus
selgitab ka, et menetluskulude tähtaegse tasumata jätmise korral loetakse maksetähtaeg
saabunuks ja kogu nõue suunatakse täitemenetluse läbiviimiseks kohtutäiturile
täitemenetluse seadustikus sätestatud korras.



Märt Toming
kohtunik
/allkirjastatud digitaalselt/



                                            5
