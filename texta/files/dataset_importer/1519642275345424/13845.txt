                                                                   Kriminaalasi nr 1-16-3649




                          KOHTUOTSUS
                               EESTI VABARIIGI NIMEL




Kohus                         Pärnu Maakohus

Otsuse tegemise aeg ja koht       01. juuni 2016.a., Kuressaare kohtumaja

Kriminaalasja number          1-16-3649 (15274000109)

Kohtukoosseis                 Kohtunik Kristel Pedassaar

Kohtuistungi sekretär         Häli Altmets

                              Ralf Varvas süüdistusasi kuriteos Karistusseadustiku (KarS) §
Kriminaalasi
                              120 lg 1 järgi avalikul kohtuistungil kokkuleppemenetluses 31.
                              mail 2016.a.
Prokurör                      Agnes Ollema-Barndõk


Süüdistatav                   RALF VARVAS, ik. 36409290015


Kaitsja                       Riigi õigusabi korras vandeadvokaat Sulev Raudsepp
RESOLUTSIOON

1. Süüdi tunnistada Ralf Varvas kuriteos KarS § 120 lg 1 järgi ja mõista karistuseks
vangistus 3 (kolm) kuud.

2. KarS §-de 74, 75 alusel jätta Ralf Varvase’le mõistetud vangistus tingimisi
kohaldamata. Kohus määrab, et Ralf Varvase’le mõistetud vangistust ei pöörata
täitmisele kui ta 12 (kaheteistkümne) kuulise katseaja jooksul ei pane toime uut tahtlikku
kuritegu ja täidab talle käitumiskontrolli ajaks pandud kontrollnõudeid ja kohustusi, kui
KarS §-st 75 lõigetest 4-6 ei tulene teisiti.

3. Määrata Ralf Varvas katseajaks Tallinna Vangla Pärnu Kriminaalhooldusosakonna
juhataja poolt määratava kriminaalhooldusametniku järelevalve alla ja kohustada teda
täitma KarS § 75 lg 1 p 1-6 tulenevaid kontrollnõudeid:
       3.1.1. elama oma alalises elukohas: XXXX
       3.1.2. ilmuma        kriminaalhooldaja       määratud       ajavahemike        järel
            kriminaalhooldusosakonda registreerimisele;
       3.1.3. alluma kriminaalhooldaja kontrollile oma elukohas ning esitama talle andmeid
    1                                                                                     1
                                                                   Kriminaalasi nr 1-16-3649
            oma kohustuste täitmise ja elatusvahendite kohta;
       3.1.4. saama kriminaalhooldusametnikult eelneva loa elukohast lahkumiseks Eesti
            territooriumi piires kauemaks kui viieteistkümneks päevaks;
       3.1.5. saama kriminaalhooldusametnikult eelneva loa elu-, töö- või õppimiskoha
            vahetamiseks;
       3.1.6. saama kriminaalhooldusametnikult eelneva loa Eesti territooriumilt lahkumiseks
            ja väljaspool Eesti territooriumi viibimiseks.
Kui Ralf Varvas katseajal ei järgi kontrollnõudeid või ei täida talle pandud kohustusi,
võib kohus kriminaalhooldusametniku ettekande alusel määrata täiendavaid kohustusi
vastavalt KarS § 75 lg 2 sätestatule, pikendada katseaega või pöörata karistuse täitmisele

4. Katseaeg hakkab kulgema kohtuotsuse kuulutamisest, so. 01. juunist 2016.a.

5. KarS § 73 lg 5 alusel pöörata täitmisele Ralf Varvasele Pärnu Maakohtu Kuressaare
kohtumaja 25.09.2013 kohtuotsusega kriminaalasjas nr 1-13-4549 KarS § 73 lg 1 alusel
tingimisi 3 aastase katseajaga mõistetud ärakandmata rahaline karistus summas 3738
(kolm tuhat seitsesada kolmkümmend kaheksa) eurot, milline kuulub täitmisele
iseseisvalt.

Rahaline karistus tuleb Ralf Varvas’el tasuda Rahandusministeeriumi          kontole nr
EE403300333416110002 Danske Bank AS Eesti filiaalis, kontole nr EE891010220034796011
SEB Pangas, kontole nr EE932200221023778606 pangas Swedbank, või kontole nr
EE701700017001577198 Nordea Bank AB Eesti filiaalis. Tasumisel märkida
maksekorraldusele viitenumber 4100064858. Maksekorralduse selgitusse lisada: Pärnu
Maakohus Kuressaare kohtumaja, otsus nr 1-13-4549 rahaline karistus, Ralf Varvas.

6. Ralf Varvas’e suhtes tõkendit ei ole kohaldatud.

7. Välja mõista Ralf Varvas’elt riigituludesse kriminaalmenetluse kulu:
- sundraha 120.00 ( ükssada kakskümmend) eurot.

KrMS § 180 lg 3 alusel vähendada välja mõistetavat sundraha 120 euroni ja jätta
kaitsjatasu riigi kanda.

Ralf Varvasel tasuda riigi kasuks välja mõistetud sundraha Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank
AS-is või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber „99916700041231“. Selgituseks märkida: sundraha, Ralf
Varvas, kr asi 1-16-3649.


Nõuded rahalise karistus tuleb tasuda ühe kuu jooksul lahendi jõustumisest ja
menetluskulu tasumise osas loetakse nõuetekohaselt täidetuks, kui isik tasub temalt
väljamõistetud menetluskulu ühe kuu jooksul lahendi jõustumisest või kohtuotsusega
määratud korras. Kui rahaline karistus või menetluskulu ei ole tasutud seadusega
ettenähtud tähtajal või kohtuotsusega määratud tähtajal saadetakse kohtuotsus
kohtutäiturile täitmiseks täitemenetluse seadustikus kehtestatud korras ning lisandub
kohtutäituri tasu. Kui nõude tasub teine isik, siis selgitusse lisada, kelle eest nõue
tasutakse.

Edasikaebamise kord
    2                                                                                     2
                                                                         Kriminaalasi nr 1-16-3649

 Apellatsiooni ei saa esitada kokkuleppemenetluses tehtud kohtuotsuse peale, välja
 arvatud juhul, kui tegemist on KrMS 9. peatüki 2. jao sätete või § 339 lõike 1
 rikkumisega (KrMS § 318 lg 3 p 4). Süüdistatav ja kaitsja võivad esitada
 kokkuleppemenetluses tehtud kohtuotsuse peale apellatsiooni ka juhul, kui kokkuleppes
 kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus
 selle eest ette ei näe (KrMS § 318 lg 4).
 Apellatsioon esitatakse kirjalikult Tallinna Ringkonnakohtule 15 päeva jooksul arvates
 kohtuotsuse kuulutamisest. Apellatsiooni võib kohtule esitada ka faksi teel.
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest eraldi,
 esitades selles osas määruskaebuse Pärnu Maakohtu Kuressaare kohtumajja 15 päeva
 jooksul kohtuotsuse kuulutamisest.


Süüdistus.
RALF VARVAS`t süüdistatakse selles, et tema ajavahemikul 09.05.2015-11.05.2015 ähvardas
e-posti teel tapmise ja tervisekahjustuse tekitamisega Pärnu maakonna kohtutäitur R.L-i, saates
enda e-posti aadressilt: XXXX 09.05.2015 kell 1:12 kohtutäituri abi K.P e-posti aadressil: XXX
sõnumi tekstiga „Ma tapan Teid kõiki seal ära! Olgu kõik arestid tühistatud!“ ja samalt e-posti
aadressilt 11.05.2015 kell 2:05 sõnumi tekstiga: „Ärge arvake, et mult raha välja nõuate. Ma
teen teid ise paljaks ja panen kasti. Sest olen väljapressija. Peatse kohtuniseni ja siis võtan teilt
mõned kehaosad küljest ära, et taltsutaks omi avatsioone. Võid edasi öelda, et R.L surm on
päevade küsimus“, millest tulenevalt R.L, teades et isikut on väljapressimise toimepanemise eest
kohtulikult karistatud, pidas ähvardust enda elule ja tervisele reaalseks.

Sellise tegevusega Ralf Varvas, ähvardades tapmise ja tervisekahjustuse tekitamisega
isikut, kellel oli reaalne alus karta ähvarduse täideviimist, pani toime Karistusseadustiku §
120 lg 1 järgi kvalifitseeritava kuriteo.

Prokuröri poolt kohtus Ralf Varvasele nõutud karistus:
KarS § 120 lg 1 järgi kvalifitseeritava kuriteo toimepanemise eest nõuab prokurör kohtus
süüdistatavale karistuseks 3 (kolm) kuud vangistust.
KarS § 74 ja § 75 sätete alusel vabastada süüdistatav tähtajalise vangistuse kandmisest
tingimuslikult 12 (kaheteistkümne) kuulise katseajaga.
Määrata, et Ralf Varvas kannab karistust Tallinna Vangla Pärnu Kriminaalhooldusosakonna
Kuressaare kriminaalhooldusesinduse kriminaalhooldusametniku järelevalve all ja kohustub
täitma KarS § 75 lõikest 1 punktidest 1-6 tulenevaid kontrollnõudeid.
KarS § 73 lg 5 alusel pöörata täitmisele Ralf Varvas’ele Pärnu Maakohtu Kuressaare kohtumaja
25.09.2013 kohtuotsusega KarS § 73 lg 1 alusel tingimisi 3 aastase katseajaga mõistetud
ärakandmata rahaline karistus summas 3738 eurot, milline kuulub täitmisele iseseisvalt.
Süüdistatav Ralf Varvas andis kohtus ütlusi, et saab kokkuleppest aru ja nõustub sellega.
Karistuse iseloom ja olemus on arusaadavad. Seoses 90 % töövõimetusega palub menetluskulud
jätta riigi kanda.

Prokurör ja kaitsja jäid kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid asjaolusid ei
esine. Kokkulepe on sõlmitud süüdistatava vabal tahtel ja on talle arusaadav. Kokkulepe sõlmiti
kaitsja juuresolekul. Kannatanu on andnud nõusoleku kokkuleppemenetluse kohaldamiseks.

      3                                                                                           3
                                                                       Kriminaalasi nr 1-16-3649
Kohus tunnistab Ralf Varvase süüdi KarS § 120 lg 1 järgi ning mõistab temale kokkuleppes
kokkulepitud karistuse. Kokkulepitud karistus jääb KarS § 120 lg 1 sanktsiooni piiresse. Ralf
Varvase karistust raskendavad ja kergendavad asjaolud puuduvad.
Ralf Varvas on karistatud 25.09.2013.a. Pärnu Maakohtu Kuressaare kohtumaja poolt KarS §
214 lg1 alusel rahalise karistusega 300 päevamäära ehk 5340 eurot, millest ärakandmata
karistuseks jäi 210 päevamäära ehk 3738 eurot, Ralf Varvasele mõistetud karistus jäeti tingimisi
kohaldamata KarS § 73 alusel katseajaga 3 aastat. Ralf Varvas pani uue tahtliku kuriteo toime
25.09.2013 a kohtuotsusega mõistetud katseajal, seega kuulub 25.09.2013 a otsusega mõistetud
rahaline karistus ärakandmata osas 210 päevamäära so 3738 eurot täitmisele pööramisele.
Tõkend- ei ole kohaldatud.
Asitõendid – Käesolevas kriminaalasjas puuduvad asitõendina vaadeldud ja fotografeeritud
esemed.
Tsiviilhagid – käesolevas kriminaalasjas tsiviilhagid puuduvad.
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega kaasnev
sundraha. KrMS § 179 lg 2 kohaselt, kui isiku suhtes tehakse süüdimõistev kohtuotsus
karistusseadustiku mitme paragrahvi järgi, tuleb tal maksta sundraha, mis vastab raskeima
kuriteo astmele. Süüdimõistetu poolt toime pandud kuritegu on II raskusastme kuritegu (KarS §
4 lg 3). Sundraha suuruseks KrMS § 175 lg1 p 9, 179 kohaselt on II raskusastme kuriteos
süüdimõistmise korral 1,5 palgaalammäära. Palga alammääraks on alates 01.01.2016.a. 430.00
eurot ning seega on sundraha suuruseks 1,5x430 eurot = 645 EUR-i. Ralf Varvas on 90 %
töövõimetu, tema sissetulekuks on pension 140-150 eurot kuus, temal on tasuda suuri rahalisi
kohustusi. Tulenevalt eeltoodust on ilmselge, et kõigi menetluskulude tasumine käib R. Varvasel
üle jõu. Seega peab kohus juhindudes KrMS §183 lg-st 3 põhjendatuks vähendada sundraha
120 euroni.
- Määratud kaitsjale makstud tasu on vastavalt KrMS § 175 lg 1 p 4 menetluskulu, mis KrMS
§ 180 lg1 alusel kuulub väljamõistmisele süüdistatavalt. Ralf Varvas’elt riigi õigusabi korras
määratud kaitsja taotluse alusel on kaitsjale arvestanud kohtueelses menetluses tasuks ning
kuludeks kokku 144 eurot ning kohtulikus menetluses tasuks ja kuludeks kokku 104 eurot
(sisaldab käibemaksu).       Kohus arvestades Ralf Varvase majanduslikku seisundit ja
resotsialiseerumisväljavaateid jätab arvestatud kaitsjatasu ja kulud KrMS § 180 lg3 ja alusel riigi
kanda.

/allkirjastatud digitaalselt/
Kristel Pedassaar
Kohtunik




      4                                                                                         4
