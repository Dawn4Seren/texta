                          KOHTUOTSUS
                              EESTI VABARIIGI NIMEL
                                   Tagaseljaotsus



Avalikult teatavakstegemine   Tartu Maakohtu Viljandi kohtumaja        20. detsember 2016
Tsiviilasi                    nr 2-16-118961
                              Osaühing Aktiva Finants hagi Loore Vahase (Vahane) vastu
                              4finance          OÜ-ga         21.10.2014        sõlmitud
                              tarbijakrediidilepingust tuleneva põhivõlgnevuse 200 euro,
                              võla sissenõudmiskulude 30 euro ja sissenõutava viiviste
                              31,15 euro ning alates 02.11.2016 jooksva seadusjärgse
                              viivise nõudes
Hagihind                      277,21 eurot
Kohtukoosseis                 kohtunik Kadi Aavikk
Hageja                        Osaühing Aktiva Finants (registrikood 10746479, aadress A.
                              Weizenbergi 20, Tallinn, 10150)

Hageja esindaja               Kadri Timuska (Julianuse Õigusbüroo OÜ, registrikood
                              11930038, aadress A. Weizenbergi 20, Tallinn, e-post:
                              jurist@julianus.ee)

Kostja                        Loore Vahane (isikukood xxx, xxx, xxx, xxx, xxx)

RESOLUTSIOON
1. Rahuldada Osaühing Aktiva Finants hagi Loore Vahase vastu.
2. Välja mõista Loore Vahaselt Osaühing Aktiva Finants kasuks põhivõlg 200 eurot, võla
   sissenõudmiskulud 30 eurot, kuni 20.12.2016 sissenõutavaks muutunud viivis 33,29
   eurot ja alates 21.12.2016 kuni põhivõla täieliku tasumiseni viivis põhivõlajäägilt
   võlaõigusseaduse § 113 lõikes 1 sätestatud määras. Lõpetada viivise arvestus, kui see
   võrdsustub väljamõistetud põhinõudega.
3. Jaotada menetluskulud ning jätta need kostja kanda.
4. Välja mõista Loore Vahaselt Osaühing Aktiva Finants kasuks hageja kantud
   menetluskulu 150 eurot.
5. Välja mõista Loore Vahaselt Osaühing Aktiva Finants kasuks tasumata ja
   väljamõistetud menetluskuludelt alates käesoleva kohtuotsuse jõustumisest kuni
   täitmiseni viivis võlaõigusseaduse § 113 lõikes 1 sätestatud määras. Lõpetada
   menetluskuludelt viivise arvestus, kui see võrdsustub väljamõistetud menetluskulude
   summaga.
6. Tunnistada kohtuotsus viivitamatult täidetavaks.
7. Toimetada kohtuotsuse koopia kätte menetlusosalistele.


Selgitused otsusele
                                           1
8.1     TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.
8.2     Hagimaterjalid ja menetlusse võtmise määrus on kostjale kätte toimetatud 02.12.2016
isiklikult allkirja vastu (tl 49).
8.3     Kohus on menetluskulude otsustuses arvestatud hagihinnast tulenevat riigilõivu summas
75 eurot ja mõistlikke õigusabikulusid summas 75 eurot.
8.4     TsMS § 420 lg 1 järgi ei saa kostja tagaseljaotsuse peale apellatsioonkaebust esitada, kuid
võib esitada kaja. Hageja, kelle avalduse alusel on tehtud tagaseljaotsus või kelle avaldust kostja
vastu tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. TsMS § 632 lg 1 järgi võib apellatsioonkaebuse esitada 30 päeva
jooksul alates otsuse hagejale kättetoimetamisest, kuid mitte hiljem kui viie kuu möödumisel
kohtuotsuse teatavakstegemisest.
8.5     TsMS § 415 lg 1 kohaselt võib kostja esitada tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui: 1) hagile vastamata jätmise puhul oli hagi
kostjale või tema esindajale kätte toimetatud muul viisil kui isiklikult allkirja vastu üleandmisega
või elektrooniliselt; 2) kohtuistungile ilmumata jäämise puhul oli kohtukutse toimetatud kostjale
või tema esindajale kätte teisiti kui isiklikult allkirja vastu üleandmisega või kohtuistungil; 3)
tagaseljaotsust ei võinud seaduse kohaselt teha.
8.6     TsMS § 415 lg 2 järgi võib kaja esitada tagaseljaotsuse kättetoimetamisest alates 30 päeva
jooksul. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.
8.7     TsMS § 142 lg 1 kohaselt tasutakse kajalt kautsjon. Sama sätte lg 2 kohaselt tasutakse
kautsjonina summa, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot. Kautsjon 100 eurot tuleb kostjal tasuda Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank, selgitusega
„kautsjon tsiviilasjas nr 2-16-118961“. TsMS § 149 lg 5 kohaselt tagastatakse kautsjon kaja
osalise või täieliku rahuldamise korral kohtumääruse alusel. Kaja rahuldamata jätmise korral
arvatakse kautsjon riigituludesse.
8.8     TsMS § 417 lg 2 kohaselt rahuldab kohus kaja ja taastab menetluse vastavalt kaja ulatusele
olukorras, millises see oli enne tagaseljaotsuse põhjustanud toimingu tegemata jätmist, kui kaja on
esitatud õiges vormis ja õigel ajal ning avaldaja on põhistanud mõjuva põhjuse, mis takistas tal
tagaseljaotsuse aluseks olnud menetlustoimingut tähtaegselt tegemast ja kohtule sellest teatamast
või kui esineb muu alus, mille tõttu ei võinud tagaseljaotsust teha. Menetluse taastamiseks ei ole
vajalik mõjuv põhjus, kui kaja esitamiseks ei ole mõjuv põhjus vajalik.
8.9     TsMS § 187 lg 6 kohaselt, kui menetlusosaline taotleb menetlusabi, peab ta esitama tähtaja
kestel apellatsioonkaebuse; kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi taotluse lahendamist, kui see taotlus ei ole esitatud
põhjendamatult või tähtaja pikendamise eesmärgil.


(allkirjastatud digitaalselt)

Kadi Aavik
Kohtunik




2                                               2
