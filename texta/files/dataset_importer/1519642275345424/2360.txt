                                KOHTUMÄÄRUS
 Kohtu nimetus                       Harju Maakohus, Kentmanni kohtumaja
 Kohtunik                            Liisi Vernik
 Kohtujurist                         Anneli Roonet
 Määruse tegemise aeg ja             21.11.2016.a, Tallinn
 koht
 Tsiviilasja number                  2-16-14868
 Tsiviilasi                          XXXX OÜ sundlõpetamine
 Menetlustoiming                     Juriidilise isiku sundlõpetamine; kirjalik menetlus
 Menetlusosalised ja nende           Puudutatud isik XXXX OÜ (registrikood XXXX,
 esindajad                           aadress XXXX)
                                     Seaduslik esindaja juhatuse liige XXXX (sünniaeg
                                     XXXX, e-post XXXX)
 Kohtumääruse resolutsioon
     1.    Sundlõpetada XXXX OÜ (registrikood XXXX) likvideerimismenetluseta.
     2.    Kustutada XXXX OÜ äriregistrist.
     3.    Menetluskulud jätta XXXX OÜ kanda.
     4.    Määrus saata puudutatud isikule ja Tartu Maakohtu registriosakonnale (e-post
           registriosakond@kohus.ee).


 Edasikaebamise kord
 Avaldaja ja juriidiline isik võivad kohtumääruse peale esitada määruskaebuse Tallinna
 Ringkonnakohtule Harju Maakohtu kaudu 15 (viieteistkümne) päeva jooksul alates määruse
 kättetoimetamisest (TsMS § 606 lg 2, § 629 lg 5). Määruskaebust ei saa esitada viie (5) kuu
 möödumisel määruse tegemisest, kui seaduses ei ole sätestatud teisiti.
 Kohus selgitab, et kui menetlusosaline taotleb määruskaebuse esitamisel menetlusabi, peab
 ta seaduses sätestatud tähtaja järgmiseks tegema tähtaja kestel ka menetlustoimingu, mille
 tegemiseks ta menetlusabi taotleb, eelkõige esitama kaebuse.
 Kohus selgitab, et menetlustoimingut, mille tegemiseks on kehtestatud tähtaeg, võib teha
 tähtaja viimasel päeval kuni kella 24.00-ni (TsMS § 62 lg 2).

I.        Asjaolud

1.     Harju Maakohtu registriosakond edastas TsMS § 595 lg 2 p 5 alusel Harju Maakohtule
04.10.2016 dokumendid XXXX OÜ (puudutatud isik) sundlõpetamise otsustamiseks.
Dokumentide kohaselt ei vasta äriühingu netovara äriseadustiku § 176 sätestatud nõuetele.

2.     04.10.2016 kohtumäärusega algatas kohus hagita menetluse XXXX OÜ sundlõpetamise
otsustamiseks. Kohus kohustas puudutatud isikut esitama kohtule seisukoha avalduse suhtes.
Ühtlasi selgitas kohus, et XXXX OÜ-l on võimalus kõrvaldada sundlõpetamise aluseks olev
                                                                                               1 (3)
puudus samaks tähtajaks ning teavitada sellest Harju Maakohut. Kohus selgitas, et kui
soovitakse likvideerimismenetluse läbiviimist, siis tuleb samaks tähtajaks nimetada ka isik, kes
võiks olla likvideerijaks

3.     10.11.2016 teatas XXXX OÜ juhatuse liige XXXXkohtule, et ta tahab äriühingu
sulgeda ja ta oleks äriühingu juba sulgenud varem, kui ta oleks teadnud, kuidas seda teha.

II.    Kohtumääruse põhjendused

4.       Tsiviilkohtumenetluse seadustiku (TsMS) § 475 lg 1 p 12 kohaselt lahendatakse
juriidilise isiku sundlõpetamine hagita menetluses.

5.     Äriseadustiku (ÄS) § 136 sätestab, et osakapitali väljendatakse eurodes. Osakapital peab
olema vähemalt 2500 eurot. ÄS § 176 sätestab, et kui osaühingul on netovara vähem kui pool
osakapitalist või vähem kui käesoleva seadustiku §-s 136 nimetatud osakapitali suurus või muu
seaduses sätestatud osakapitali minimaalne suurus, peavad osanikud otsustama:
1) osakapitali vähendamise või suurendamise tingimusel, et netovara suurus moodustaks
seeläbi vähemalt poole osakapitalist ja vähemalt käesoleva seadustiku §-s 136 nimetatud
osakapitali suuruse või muu seaduses sätestatud osakapitali minimaalse suuruse või
11) muude abinõude tarvitusele võtmise, mille tulemusena osaühingu netovara suurus
moodustaks vähemalt poole osakapitalist ja vähemalt käesoleva seadustiku §-s 136 nimetatud
osakapitali suuruse või muu seaduses sätestatud osakapitali minimaalse suuruse;
2) osaühingu lõpetamise, ühinemise, jagunemise või ümberkujundamise või
3) pankrotiavalduse esitamise.

ÄS § 203 lg 1 p 1 sätestab, et osaühing lõpetatakse kohtumäärusega, kui osanikud ei ole võtnud
vastu lõpetamise otsust, kui selle vastuvõtmine oli seaduse või põhikirja alusel kohustuslik,
samuti juhul, kui osanikud ei ole vastu võtnud ühtegi §-s 176 ettenähtud otsust või kui §-s 176
nimetatud otsuste tegemiseks ei ole osanike koosolekut kokku kutsutud.

2013. aasta majandusaasta aruandest (viimane äriregistrile esitatud aruanne) nähtub, et
äriühingu netovara on negatiivne ehk miinus 26 726 eurot (bilansi aktiva üldsumma (varad)
miinus passivas näidatud kohustuste üldsumma (kohustused): 40-26 766=26 726). Äriühingu
osakapitali suurus on 2556 eurot. ÄS § 136 sätestab, et osakapital peab olema vähemalt 2500
eurot. XXXX OÜ netovara on 2013. aasta majandusaasta aruande kohaselt negatiivne ehk
miinus 26 726 eurot, seega on osaühingul netovara vähem kui ÄS §-s 136 nimetatud osakapitali
(2500 eurot) suurus.

Eeltoodust tulenevalt esineb alus osaühingu sundlõpetamiseks. XXXX OÜ juhatuse liige
XXXXteatas kohtule, et ta tahab äriühingu sulgeda ja ta oleks äriühingu juba sulgenud varem,
kui ta oleks teadnud, kuidas seda teha. Äriühingu osanik ei ole vastu võtnud ühtegi ÄS §-s 176
ettenähtud otsust või §-s 176 nimetatud otsuste tegemiseks osanike koosolekut kokku kutsunud.
Kohus määrab puudutatud isiku sundlõpetamise.

6.      ÄS § 205 sätestab, et osaühingu lõpetamisel toimub selle likvideerimine
(likvideerimismenetlus), kui seaduses ei ole sätestatud teisiti. TsMS § 629 lg 3 sätestab, et
sundlõpetamise määruses määrab kohus ka juriidilisele isikule likvideerijad, järgides käesoleva
seadustiku §-des 602–606 sätestatut. TsMS § 605 lg 2 sätestab, et kohus võib nõuda avaldajalt
või juriidiliselt isikult, kelle huvides isik ametisse määratakse, kohtu kontole kulude ja tasu
katteks vajaliku ettemaksu tasumist. Kui kohtu määratud summat kohtu määratud tähtpäevaks
ei tasuta, jäetakse avaldus rahuldamata või menetlus lõpetatakse. Kui ettemaksu ei tasuta
sundlõpetatud eraõigusliku juriidilise isiku likvideerimise kulude katteks ja mõistliku aja
jooksul ei ole algatatud ka eraõigusliku juriidilise isiku pankrotimenetlust, võib kohus määrata

                                                                                                   2 (3)
ühtlasi, et isiku likvideerimismenetlust läbi ei viida või see lõpetatakse ning juriidiline isik
kustutatakse registrist.

Kohus selgitas puudutatud isikule, et kui soovitakse likvideerimismenetluse läbiviimist, siis
tuleb nimetada ka isik, kes võiks olla likvideerijaks. Puudutatud isik ei ole kohtule teatanud,
kas soovitakse likvideerimismenetluse läbiviimist. Juriidilise isiku pankrotimenetlust algatatud
ei ole. Seetõttu määrab kohus, et juriidilise isiku likvideerimismenetlust läbi ei viida ja
juriidiline isik kustutatakse registrist.

7.      TsMS § 172 lg 6 sätestab, et juriidilise isiku sundlõpetamise menetluse ning juriidilise
isiku juhatuse ja nõukogu asendusliikme, audiitori, erikontrolli läbiviija ja likvideerija
määramise ja sellega seotud menetluse kulud kannab juriidiline isik. Kohus võib kulud jätta
täielikult või osaliselt avaldaja või muu isiku kanda, kui see on asjaolusid arvestades õiglane.
Kohtu hinnangul puuduvad asjaolud, mis annaksid võimaluse jätta menetluskulud kolmanda
isiku kanda. Kohus jätab menetluskulud TsMS § 172 lg 6 alusel juriidilise isiku kanda. Kohus
jätab menetluskulude rahalise suuruse kindlaks määramata, sest menetlusosalised ei ole teinud
menetlustoiminguid, millega kaasnevad menetluskulud.

8.     Kui osaühing lõpetatakse kohtulahendi alusel, saadab kohus lahendi äriregistrile kande
tegemiseks. Kohus saadab kohtumääruse äriregistrile kande tegemiseks.


/allkirjastatud digitaalselt/

Liisi Vernik
kohtunik




                                                                                                   3 (3)
