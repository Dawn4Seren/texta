                               KOHTUMÄÄRUS
Kohus                            Viru Maakohus

Määruse tegemise aeg ja koht     17.05.2016, Rakvere kohtumajas, avalikul kohtuistungil

Kriminaalasja number             1-14-8671

Kohtunik                         Anu Ammer

Kohtuistungi sekretär            Kätlin Koidumäe

Kohtuasja nimetus                Viru vangla kriminaalhooldusosakonna kriminaalhooldus-
                                 ametnik Carmen Kondi erakorraline ettekanne taotlusega
                                 karistuse täitmisele pööramiseks
Süüdimõistetu                    LEA HARTŠENKO, isikukood 45611015218, elukoht xxxx
Kohtumääruse õiguslik alus       KrMS § 427 lg 1, KarS § 69 lg 1


RESOLUTSIOON


Kriminaalhooldusametniku taotlus Lea Hartšenkole           mõistetud karistuse täitmisele
pööramiseks rahuldada.

Pöörata täitmisele Lea Hartšenkole Viru Maakohtu 20.10.2014 kohtuotsusega
kriminaalasjas nr 1-14-8671 mõistetud karistus selle kandmata osas, s.o 8 kuud 21 päeva
vangistust.

Karistuse kandmise algust arvestada alates Lea Hartšenko poolt karistuse kandmisele
asumisest.


Edasikaebamise kord

Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.

Kohtumääruse asjaolud ja põhjendused.

        Viru Maakohtu 20.10.2014 kohtuotsusega mõisteti Lea Hartšenko süüdi KarS § 424 järgi
ja teda karistati 7 kuulise vangistusega, mida KarS § 65 lg 2 alusel suurendati Viru Maakohtu
Rakvere kohtumaja poolt 25.10.2013 mõistetud ja ära kandmata karistuse 5 kuu vangistuse võrra
ja liitkaristuseks mõisteti 1 aasta vangistust, mis KarS § 69 lg 1 ja 3 alusel asendati 360 tunni
üldkasuliku tööga, mille tegemise tähtajaks määrati 2 aastat. Kohtuotsus jõustus 09.10.2015.
         Üldkasuliku töö tegemise ajaks allutati Lea Hartšenko kriminaalhooldaja
käitumiskontrollile ja teda kohustati üldkasuliku töö tegemise ajal järgima KarS § 75 lg 1 toodud
kontrollnõudeid:
1) elama kohtu määratud alalises elukohas - xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;.
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
        KarS § 75 lg 2 p 2 alusel kohustati Lea Hartšenkot katseajal mitte tarvitama alkoholi ja
narkootikume.
        KarS § 50 lg 1 p 1 alusel võeti Lea Hartšenkolt lisakaristusena ära mootorsõiduki
juhtimisõigus 7 kuuks.

        23.12.2015 esitas kriminaalhooldusametnik kohtule erakorralise ettekande taotlusega
määrata Lea Hartšenkole täiendav kohustus osaleda sotsiaalabiprogrammis Eluviisitreening kuna
süüdimõistetu on rikkunud kohustust mitte tarvitada alkoholi.
        Erakorralises ettekandes esitatu kohaselt tuvastati Lea Hartšenkol 22.12.2015
alkoholijoove 2,070 mg/l. Rikkumise põhjendusena avaldas tema, et tarbis alkoholi peretüli tõttu,
kuigi oli teadlik, et see on temale keelatud. Kriminaalhooldusametnik taotles Lea Hartšenkole
täiendava kohustuse määramist, kuna muus osas on ÜKT sooritamine kulgenud rahuldavalt. Lea
Hartšenko on andnud kirjaliku nõusoleku sotsiaalprogrammis osalemiseks.
        30.12.2015 määrusega määras kohus Lea Hartšenkole täiendava kohustuse osaleda
sotsiaalabiprogrammis Eluviisitreening, kohustades teda seda läbima hiljemalt 30.05.2016.

        20.01.2016 esitas kriminaalhooldusametnik kohtule korduva erakorralise ettekande
taotlusega määrata Lea Hartšenkole täiendav kohustus alluda alkoholivastasele võõrutusravile
kuna süüdimõistetu on taas rikkunud kohustust mitte tarvitada alkoholi.
        Erakorralises ettekandes esitatu kohaselt tuvastati Lea Hartšenkol 11.01.2016
alkoholijoove 1,886 mg/l. Rikkumise põhjendusena avaldas tema, et tarbis alkoholi kuna käisid
külalised, kuigi oli teadlik, et see on temale keelatud. Kriminaalhooldusametnik taotleb Lea
Hartšenkole täiendava kohustuse määramist ning jäi selle juurde ka kohtuistungil.
        Kohtuistungil 02.02.2016 Lea Hartšenko tunnistas probleemi olemasolu ja avaldas soovi
asuda alkoholivastasele võõrutusravile kinnitades, et 03.03.2016 on tal ravi alustamiseks
vastuvõtu aeg psühhiaatri juures.
        02.02.2016 määrusega määras kohus Lea Hartšenkole täiendava kohustuse alluda
hiljemalt 31.03.2016 alkoholi vastasele võõrutusravile.

        23.02.2016 esitas kriminaalhooldusametnik kohtule erakorralise ettekande taotlusega
peatada Lea Hartšenko üldkasuliku töö tegemine kuni viimase tervenemiseni põhjusel, et isik ei
ei saanud alates 19.02.2016 tervislikel põhjustel sooritada üldkasuliku töö tunde.
        29.02.2016 määrusega kohus peatas üldkasuliku töö tegemise tähtaja kulgemise alates
19.02.2016 kuni isiku tervenemiseni.
        09.05.2016 esitas kriminaalhooldusametnik kohtule korduva erakorralise ettekande
taotlusega pöörata Lea Hartšenkole mõistetud karistus täitmisele, kuna tema on taaskord


                                              2(4)
korduvalt rikkunud alkoholi tarvitamise keelu kohustust ja 19.04.2016 ka registreerimis-
kohustust.
        Erakorralises ettekandes esitatu kohaselt 14.04.2016 edastas Ida prefektuuri Rakvere
politseijaoskonna ennetus- ja menetlustalituse piirkonnapolitseinik N V kriminaal-hooldajale e-
kirjaga kriminaalhoolduse tingimuste rikkumise teate, 12.04.16 koostatud ettekande ja
indikaatorvahendi kasutamise protokolli, mille kohaselt 12.04.2016 kella 19.09 paiku
registreeriti Rakveres Fr. R. Kreutzwaldi 2 juhtum nr 3120160029768, kus teatati, et xxxx,
katlamajast mööda on pingil joobes naisterahvas, kelle isikuna patrull tuvastas Lea Hartšenko (ik
45611015218), kellel esinesid tugevad alkoholijoobe tunnused, tugev alkoholi lõhn suust. Patrull
üritas fikseerida isiku joovet kasutades indikaatorvahendit, kuid Lea Hartšenko keeldus
indikaatorvahendisse puhumast. Isik toimetati politseijaoskonda, kus tal veel paluti
indikaatorvahendisse puhuda, kuid isik ei olnud suuteline puhumistesti sooritama. Lea Hartšenko
paigutati kainenema.

        20.04.2016 lisakohustuse kontrolli teostamisel Lea Hartšenko elukohas xxxx tuvastati
hooldusalusel alkoholijoove 1,374 mg/l väljahingatavas õhus, mille kohta viimane andis
selgituse, et 12.04.2016 tarvitas alkoholi, ei mäleta kui palju. Politsei viis tänavalt
kainestusmajja. 20.04.2016 alkoholi tarvitamist põhjendas Lea Hartšenko sellega, et kurvastas
kuna koer suri ning seetõttu tarbis likööri. 19.04.2016 registreerima ilmumata jätmist sellega, et
viibis maal venna juures ning ei jõudnud sealt tagasi.

        Kohtuistungil 17.05.2016 jäi kriminaalhooldusametnik Carmen Kond taotluse juurde
karistus täitmisele pöörata, sest kriminaalhooldust ei ole isiku suhtes võimalik teostada. Esitas
kohtuistungi psühhiaater M V vastuse päringule, mille kohaselt Lea Hartšenko pöördus
vastuvõtule 03.02.2016, mil alustati AD raviga ning patsient kutsuti tagasi 17.02.2016, mil ta
vastuvõtule ei ilmunud. 28.03. 2016 tuli Lea Hartšenko sooviga registreerida uus vastuvõtu aeg,
kuid ka järgnevale vastuvõtule tema ei ilmunud. Kahel korral välja kirjutatud ravimid on e-
tervise andmetel välja ostmata.

       Lea Hartšenko tunnistas kohtuistungil kohustuste rikkumist, seda sisuliselt põhjendamata,
avaldades vaid et edaspidi suudab alkoholist hoiduda. Ravimeid ei ostnud välja raha puudumisel,
kuid avaldas soovi neid edaspidi siiski võtta. Karistuse täitmisele pööramist palus mitte
kohaldada.

        Alates 01.01.2015 sätestab KarS § 69 lg 6, et kui süüdimõistetu hoidub kõrvale
üldkasulikust tööst, ei järgi kontrollnõudeid või ei täida talle pandud kohustusi, võib karistust
täideviiv ametnik teda kirjalikult hoiatada või kohus määrata süüdlasele täiendavaid kohustusi
vastavalt KarS § 75 lõikes 2 sätestatule, pikendada töö tegemise tähtaega, arvestades KarS § 75
lõikes 3 sätestatud üldkasuliku töö üldist tähtaega, või pöörata süüdlasele mõistetud aresti või
vangistuse täitmisele. Aresti või vangistuse täitmisele pööramisel arvestatakse karistusest
kantuks süüdlase tehtud üldkasulik töö, mille üks tund võrdub ühe päeva aresti või vangistusega.

        Kohus, olles tutvunud erakorralise ettekande ja kriminaalasja materjalidega ning
kuulanud ära menetlusosaliste arvamuse, on seisukohal, et kriminaalhooldusametniku taotlus
karistuse täitmisele pööramiseks on põhjendatud. Esitatud asjaoludel ei saa enam pidada
põhjendatuks ega otstarbekas Lea Hartšenko suhtes muude mõjutusvahendite kohaldamist, kuna
Lea Hartšenko on rikkunud temale pandud kohustust pika aja jooksul tahtlikult, hoolimatult ja
ilma mõjuva põhjenduseta ja tema ei ole pälvinud kohtu usaldust, et saaks pidada põhjendatuks
võimaldada temal jätkata karistuse kandmist vabaduses üldkasuliku töö tunde sooritades ja
kohustustele alludes. Kohus on seisukohal, et Lea Hartšenkot ei ole võimalik
kriminaalhoolduslike vahenditega õiguskuulekalt käituma mõjutada, kuna ta on temale pandud
kohustuste täitmisesse ilmselgelt hoolimatult suhtunud. Ta oli teadlik tema suhtes tehtud

                                              3(4)
kohtuotsuse sisust, selgesõnaliselt kirjas olevast karistusest ja sellest tingimisi vabastamisega
kaasnevatest kohustustest, mis temale on pandud ning mida tema tahtlikult täitnud ei ole.
        Kohtul puudub usaldus Lea Hartšenko suhtes, kuna süüdimõistetu on ilmselgelt
avaldanud hoolimatust, soovimatust ja suutamtust oma kohustuste nõuetekohaseks täitmiseks.
Kõik kriminaalhoolduse hoovad Lea Hartšenko mõjutamiseks on ammendunud, need ei ole
suutnud kallutada teda oma kohustuste nõuetekohasele täitmisele ning seega kuulub mõistetud
karistus selle kandmata osas täitmisele pööramisele.
        Lea Hartšenkol on sooritamata 261 tundi üldkasulikku tööd, millele vastab 8 kuud ja 21
päeva vangistust.

/allkirjastatud digitaalselt/

Anu Ammer
kohtunik


Tartu Ringkonnakohtu 13.06.2016 kohtumääruse
RESOLUTSIOON:

1. Viru Maakohtu 17. mai 2016 määrus jätta muutmata.
2. Määruskaebus jätta rahuldamata.
3. Advokatuurile eraldatud eelarveliste vahendite arvelt maksta Advokaadibüroo Natalia
Lausmaa kaudu välja 96 eurot (sealhulgas käibemaks 16 eurot) vandeadvokaat Natalia
Lausmaale tema poolt määruskaebemenetluses Lea Hartšenkole riigi õigusabi osutamise eest.
3.1    Mõista Lea Hartšenkolt välja menetluskulu, s.o kaitsja tasu vandeadvokaat Natalia
Lausmaa poolt osutatud õigusabi eest 96 eurot riigituludesse.
3.2 Lea Hartšenkol tasuda väljamõistetud summa Maksu- ja Tolliameti arveldusarvele SEB a/a
EE351010052031000004, Danske Bank AS Eesti filiaal a/a EE873300333499990003, Nordea
Bank Finland PLC Eesti filiaal a/a EE401700017002872300 või Swedbank a/a
EE502200221014193355. Maksekorraldusele märkida viitenumber 99914700025385 ja selgitus
„Lea Hartšenko, 1-14- 8671, kohtukulud.“
 3.3 Kohtukulud tasuda 30 päeva jooksul käesoleva määruse jõustumisest arvates. Kui rahalised
nõuded pole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Kohtumäärus jõustus 02. juulil 2016. a Tartu Ringkonnakohtu kohtumäärusega.

/allkirjastatud digitaalselt/

Lea Herne
referent




                                              4(4)
