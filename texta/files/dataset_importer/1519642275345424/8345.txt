                                KOHTUMÄÄRUS



Kohus Pärnu Maakohus

Kohtukoosseis kohtunik Lea Pavelson

Määruse tegemise aeg ja koht 30.08.2016, Rapla

Tsiviilasja number 2-16-10774

Tsiviilasi C-E U hagi J U vastu elatise väljamõistmiseks ning J U avaldus lapsega
suhtlemiskorra kindlaksmääramiseks

Menetlusosalised ja nende esindajad hageja C-E U, isikukood xxxxxxxxxxx, xxx, xxxxx x-x,
hageja seaduslik esindaja R U, isikukood xxxxxxxxxxx, xxx, xxxxx x-x, kostja J U, isikukood
xxxxxxxxxxx, xxxxx, xxxxx xx-x, kostja esindaja vandeadvokaat Natalia Suvorova

Kohtuistungi toimumise aeg 25.08.2016

Resolutsioon
Kinnitada C-E U seadusliku esindaja R U ja J U vahel sõlmitud kompromissileping järgmiselt:

J U kohustub tasuma elatist C-E U ülalpidamiseks 100 eurot kuus iga kuu 11.ndaks kuupäevaks
R U arveldusarvele nr xxxxxxxxxxxxxx alates 13.07.2016 kuni C-E U, sünd xx.xx.xxxx,
täisealisuseni.

J U suhtleb C-E U järgmiselt:

J U suhtleb C-E U igal nädalal 2-3 päeva.

J U suhtleb C_E U igas kuus kahel nädalal 2 päeva ja kahel nädalal 3 päeva.

Kohtumised toimuvad vastalt J U töögraafikule.

J U kohustub esitama R U järgneva kuu töögraafiku eelneva kuu lõpus ning lapsevanemad
lepivad kokku järgmise kuu lapse ja isa kohtumised eelneva kuu lõpus vastavalt esitatud
töögraafikule.

Koolivaheaegadel viibib C-E U pool vaheaega isa ja pool vaheaega ema juures.
Suvevaheajal viibib C-E U igal kuul pool aega ema ja pool aega isa juures.

Jõulupühadel viibib C-E U pühadest pool aega ema ja pool isa juures.

Aastavahetuse veedab C-E U vastavalt vanemate kokkuleppele.
Menetluskulud jätta menetlusosaliste endi kanda.

Lõpetada menetlus C-E U hagis J U vastu elatise väljamõistmiseks ning J U nõudes lapsega
suhtelmiskorra kindlaksmääramiseks.

Edasikaebamise kord
Määruse peale võib esitada määruskaebuse Tallinna Ringkonnakohtule Pärnu Maakohtu Rapla
kohtumaja kaudu 15 päeva jooksul, alates määruse määruskaebuse esitajale kättetoimetamisest.

Hageja nõue
Hageja palub välja mõista kostjalt elatise miinimummääras.

Avaldaja nõue
Avaldaja palub kindlaks määrata avaldaja ja lapse suhtlemiskord järgmiselt:
Laps viibib igal nädalal pool aega avaldaja ja pool aega ema juures vastavalt avaldaja
töögraafikule; septembris viibib laps 06.08 kuni 21.08.2016 avaldaja juures; vanemate
infovahetus toimub e-kirja või telefoni teel. Kumbki vanem on kohustatud kohtumiste
muudatustest teist poolt teavitama vähemalt 1 nädal ette juhul, kui määratud kohtumiste graafik
muutub; kummagil vanemal on õigus suhelda lapsega telefoni teel. Vanemad ei tee selleks
takistusi. Teisele vanemale helistab laps ise selle vanema telefonilt, kelle juures ta viibib või oma
telefonilt, kui lapsel on telefon. Kumbki vanem austab lapse kiindumust teise vanemasse ja
hoidub lapse juuresolekul teise vanema halvustamisest ning teise vanema suhtes hirmu või
vastumeelsuse kujundamist. Kumbki vanem ei halvusta lapse kuuldes teist vanemat, ei kritiseeri
teise vanema elukorraldust ega õõnesta teise vanema autoriteeti, samuti ei mõjuta last
väljendama oma arvamust suhtlemise korraldamise osas.

Pooled sõlmisid kompromissi.

Pooled paluvad kinnitada kompromissi ja lõpetada menetluse tsiviilasjas.

Maakohtu seisukoht
TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
sõlminud kompromissi ja kohus kinnitab selle.

Kohus leiab, et asja menetlus kuulub lõpetamisele, kuna pooled sõlmisid kompromissi ja kohus
kinnitab selle.

Kohus leiab, et poolte kompromiss on seaduslik ja põhjendatud ning ei ole vastuolus heade
kommetega ega seadusega, ei riku olulist avalikku huvi ning kompromissi on võimalik täita.




                               Kohtunik: (allkirjastatud digitaalselt)
