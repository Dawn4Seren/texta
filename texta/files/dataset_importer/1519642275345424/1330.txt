                        KOHTUMÄÄRUS
Kohus                                 Tallinna Ringkonnakohus
Kohtukoosseis                         Ruth Plaks, Maret Altnurme ja Virgo Saarmets
Määruse tegemise aeg ja koht          06.12.2016, Tallinn
Haldusasja number                     3-16-525
Haldusasi                             ES-H kaebus
Menetlusosalised                      Kaebaja – ES-H
Vaidlustatud kohtulahend              Tallinna Halduskohtu 17.10.2016 määrus
Menetluse alus ringkonnakohtus        ES-H määruskaebus
Asja läbivaatamine                    Kirjalik menetlus

RESOLUTSIOON
Jätta ES-H määruskaebus rahuldamata ja Tallinna Halduskohtu 17.10.2016 määrus
haldusasjas nr 3-16-525 muutmata.
EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse kättetoi-
metamisest arvates.
ASJAOLUD JA MENETLUSE KÄIK
1.    ES-H esitas Tallinna Halduskohtule 15.03.2016 kaebuse (täpsustatud 22.04.2016,
06.05.2016 ja 13.05.2016), milles taotles: 1) kriminaalasjas nr XXXXXXXXXXXX uurijate
AT ja AE ning prokuröri abi LN tegevusega tekitatud kahju hüvitamist; 2) Politsei- ja Piiri-
valveameti (PPA) kohustamist „esitada avalikus ruumis õigete andmetega sisuline teave ja
annulleerida viivitamatult Interneti serverist Konkurentsiseadusega vastuolus valeteade, mis
on provokatiivne ja vaenu õhutav: a) Delfist b) Õhtulehest c) Facebook „Märgatud Pärnus“
rubriikidest ning rakendada valeandmete esitamise eest KarS pg 320: valeväidete esitamise
vastutus“; 3) 04.04.2016 määruse tagasiulatuvalt kehtetuks tunnistamist; 4) LT-lt mittevarali-
se kahju hüvitamist laimamise ja valeandmete esitamise eest ning LT kriminaalvastutusele
võtmist; 5) anonüümse laimaja IP aadressi tuvastamist ja vastutusele võtmist.
2.    Tallinna Halduskohus tagastas 20.09.2016 määrusega kaebuse järgmiste nõuete osas: 1)
kriminaalasjas menetleja tegevusega tekitatud kahju hüvitamine; 2) LT poolt laimamise ja
valeandmete esitamisega tekitatud mittevaralise kahju hüvitamine; 3) LT suhtes kriminaalme-
netluse algatamine; 4) anonüümse kommenteerija IP-aadressi tuvastamine ja tema suhtes kri-
minaalmenetluse algatamine. Muus osas jättis kohus kaebuse käiguta ning kohustas kaebajat
esitama võimalikult selgelt ja lühidalt sõnastatud, kokkuvõtliku, asjasse puutumatute avaldus-
teta ning kohtu poolt juba tagastatud nõueteta kaebuse nii, et selles sisalduksid kaebuse ko-
hustuslikud komponendid (HKMS § 52 lg 1 ja § 38). Kohus andis puuduste kõrvaldamiseks
aega 15 päeva määruse kättetoimetamisest arvates. Kaebaja sai määruse kätte 22.09.2016.
                                                                                      3-16-525

3.    Kaebaja postitas 06.10.2016 kaebuse täienduse, milles tegi etteheiteid kriminaalasja
menetlejatele ning taotles ebaseadusliku läbiotsimise tulemusena saadud tõendite kohtukõlb-
matuks tunnistamist, viiuli ja Apple iPhone 4 tagastamist ning mõistliku kahjuhüvitise mää-
ramist.
4.    Tallinna Halduskohus tagastas 17.10.2016 määrusega kaebuse HKMS § 121 lg 1 p 2
alusel. Kaebaja ei ole kõrvaldanud halduskohtu 20.09.2016 määruses kirjeldatud puudusi.
Kaebaja poolt puuduste kõrvaldamise korras esitatud dokument ei vasta jätkuvalt HKMS §-
des 37-39 sätestatud nõuetele, kaebuse tekst on jätkuvalt ebaselge ja laialivalguv ning vaata-
mata kohtu selgitusele, et kriminaalmenetlusest tulenevad kahjunõuded ja menetleja toimin-
gute õiguspärasuse kontroll kuuluvad kriminaalasju lahendavate kohtute (maakohus) päde-
vusse, on kaebus sisuliselt suunatud menetleja toimingute vaidlustamisele kriminaalasjas.
Kaebus ei ole esitatud kujul menetletav.
5.    ES-H postitas 26.10.2016 menetlusdokumendi, mida halduskohus tõlgendas määrus-
kaebusena halduskohtu 17.10.2016 määruse peale. Tallinna Halduskohus jättis määruskaebu-
se rahuldamata ja edastas selle 18.11.2016 lahendamiseks ringkonnakohtule.
MENETLUSOSALISTE SEISUKOHAD RINGKONNAKOHTUS
6.     ES-H soovib määruskaebusest järelduvalt Tallinna Halduskohtu 17.10.2016 määruse
tühistamist. Kaebaja palub halduskohtul annulleerida Lääne Prefektuuri määrused ja kinnita-
da, et kaebajal on tekkinud mittevaraline kahju, kuna ta on sunnitud taluma alusetuid kahtlus-
tusi. Uurijad kuritarvitavad oma pädevust.
RINGKONNAKOHTU PÕHJENDUSED
7.   Määruskaebuse väited ei anna alust halduskohtu määruse tühistamiseks. Ringkonnako-
hus nõustub halduskohtu põhjendustega ning ei pea HKMS § 203 lg-le 2 ja § 201 lg-le 4 tugi-
nedes vajalikuks neid korrata.


/allkirjastatud digitaalselt/    /allkirjastatud digitaalselt/     /allkirjastatud digitaalselt/
Maret Altnurme                            Ruth Plaks                           Virgo Saarmets




                                                                                           2(2)
