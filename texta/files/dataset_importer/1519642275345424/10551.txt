                           KOHTUMÄÄRUS

Kohus                              Pärnu Maakohus
Kohtunik                           Ruth Sild
Määruse tegemise aeg ja koht       18. juuli 2016. a Haapsalu kohtumaja
Tsiviilasja number                 2-16-7754
Tsiviilasi                         Ainu Küttim'i hagiavaldus

Menetlusosalised ja nende          Hageja Ainu Küttim, isikukood *, elukoht *
esindajad                          Kostja Maret Küttim, isikukood *, *
Menetlustoiming                    Hagiavalduse menetlusse võtmise lahendamine

RESOLUTSIOON

1.    Keelduda menetlusse võtmast Ainu Küttim'i esitatud hagiavaldust.
2.    Edastada määrus hagejale.

Menetluskulude jaotus ja rahalise suuruse kindlaksmääramine
Jätta menetluskulud hageja Ainu Küttim'i kanda.
Tsiviilasja materjalidest nähtuvalt ei ole menetlusosalised käesoleva tsiviilasja menetlemisel
menetluskulusid kandnud.

Edasikaebamise kord
Hagiavalduse menetlusse võtmisest keeldumise määruse peale võib hageja esitada
määruskaebuse Tallinna Ringkonnakohtule Pärnu Maakohtu Haapsalu kohtumaja kaudu 15
päeva jooksul arvates määruse kättetoimetamisest.

1.      Hagiavaldus, menetluse käik
1.1. Hageja Ainu Küttim esitas 16.05.2016. a Pärnu Maakohtu Haapsalu kohtumajja
hagiavalduse, milles palub: kadunud palkide maksumus koos 20%-ga maksta Haapsalu SEB
panka hageja arveldusarvele; abilist endale ja majapidamisele; majandushoone-saun
vabastamist omanikule lubamatult omal soovil elama asunud Maret Küttim'i valdusest.
1.2. 03.06.2016. a määrusega jättis kohus hagi käiguta ja andis hagejale tähtaja (14 päeva
arvates kohtumääruse kättesaamisest) hagis esinevate puuduste kõrvaldamiseks, s.o
tsiviilkohtumenetluse seadustikus sätestatud nõuetele vastava hagiavalduse esitamiseks ja
riigilõivu tasumiseks vastavalt hagihinna suurusele. Kohtumäärus on hagejale kätte
toimetatud 08.06.2016. a


                                                                                            1
2.      Kohtu seisukoht
Tsiviilkohtumenetluse seadustiku (edaspidi TsMS) § 372 lg 1 järgi kohus lahendab
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul.
2.1. 03.06.2016. a määrusega leidis kohus, et kohtule esitatud hagiavaldus on puudustega
ning kohus jättis hagi käiguta ning andis hagejale tähtaja, 14 päeva arvates kohtumääruse
kättesaamisest, puuduste kõrvaldamiseks, s.o tsiviilkohtumenetluse seadustikus sätestatud
nõutele vastava hagiavalduse esitamiseks ja riigilõivu tasumiseks vastavalt hagihinna
suurusele. Kohtumäärus on hagejale kätte toimetatud 08.06.2016. a isiklikult allkirja vastu
üleandmisega. Seega oli hagis esinevate puuduste kõrvaldamise tähtajaks 22.06.2016. a.
2.2. 27.06.2016. a palus hageja pikendada kohtu poolt määratud puuduste kõrvaldamise
tähtaega. 18.07.2016. a seisuga ei ole hageja kõrvaldanud 03.06.2016. a kohtumääruses välja
toodud puuduseid hagiavalduses – ei ole esitanud kohtule tsiviilkohtumenetluse seadustikus
sätestatud nõutele vastavat hagiavaldust ning hageja ei ole tasunud riigilõivu hagi esitamise
eest vastavalt hagihinna suurusele.
2.3. TsMS § 3401 lg 1 sätestab, et kui menetlusosalise esitatud avaldus ei vasta
vorminõuetele või on esitatud muude puudustega, mida saab kõrvaldada määrab kohus
tähtaja puuduse kõrvaldamiseks ja jätab menetlusdokumendi seniks käiguta. Samas §-i lg 2
sätestab, et kui kohtu määratud tähtpäevaks puudusi ei kõrvaldata, jäetakse avaldus
menetlusse võtmata ja tagastatakse, juba menetlusse võetud avaldus, taotlus või kaebus aga
jäetakse läbi vaatamata.
TsMS § 371 lg 1 p 9 ja 10 sätestavad, et kohus ei võta hagi menetlusse kui on rikutud muid
olulisi hagiavalduse vorminõudeid ja kui hagiavalduses esitatud nõudelt ei ole tasutud
riigilõivu.
2.4. Eeltoodu alusel leiab kohus, et esinevad hagiavalduse menetlusse võtmise
keeldumise alused vastavalt TsMS § 371 lg 1 p-le 9 ja 10 ja § 3401 lõikele 2 ning kohus
keeldub menetlusse võtmast Ainu Küttim'i 16.05.2016. a esitatud hagiavaldust.
2.5. Kohus selgitab, et TsMS § 372 lg 5 ja 6 järgi hagiavalduse menetlusse võtmisest
keeldumise määruse peale võib hageja esitada määruskaebuse. Kui kohus keeldub
hagiavaldust menetlusse võtmast ja tagastab selle määrusega, loetakse, et avaldust ei ole
esitatud ja et hagi ei ole olnud kohtu menetluses.

3.      Menetluskulude jaotus ja rahalise suuruse kindlaksmääramine
TsMS § 173 lg 1 ja 2 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas
määruses, millega hagita menetluse avaldus või teistmisavaldus lahendatakse või hagi või
hagita menetluse avaldus või teistmisavaldus jäetakse menetlusse võtmata või läbi vaatamata
või asja menetlus lõpetatakse. Menetluskulude jaotus tuleb kohtulahendis märkida ka siis,
kui menetlusosalised seda ei taotle.
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle.
Eeltoodust tulenevalt jätab kohus menetluskulud hageja Ainu Küttim'i kanda. Tsiviilasja
materjalidest nähtuvalt ei ole menetlusosalised käesoleva tsiviilasja menetlemisel
menetluskulusid kandnud.
Ruth Sild
Kohtunik (allkirjastatud digitaalselt)




                                                                                           2
