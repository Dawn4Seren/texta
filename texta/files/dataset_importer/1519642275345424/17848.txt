                                                                                   1-16-2195




                              KOHTUOTSUS
                              EESTI VABARIIGI NIMEL




Kohus                         Harju Maakohus Liivalaia kohtumaja

Otsuse tegemise aeg ja koht   20.04.2016.a. Tallinnas

Kriminaalasja number          1-16-2195 (15230201050)

Kohtunik                      Julia Vernikova

Kohtuistungi sekretär         Raivo Seppo

Tõlk

Kriminaalasi                  Tanel Tammeleht süüdistuses KarS § 424 järgi
                              kokkuleppemenetluses.

Prokurör                      Kristina Kivi

Süüdistatav                   Tanel Tammeleht, isikukood 38301260283; elukoht
                              XXX;
                              EV kodakondsusega;
                              põhiharidusega; emakeel- eesti keel,
                              töökoht puudub;
                              varem kriminaalkorras karistamata.

                              Kahtlustatavana kinni peetud: 07.11.2015.a.-08.11.2015.a.
                              Tõkendit ei ole kohaldatud.




                                         1
                                                                                   1-16-2195




RESOLUTSIOON


Juhindudes KrMS §§ 175, 179, 180, 248 lg 1 p 5, 249, 311, 313,


1. Süüdi tunnistada Tanel Tammeleht KarS § 424 järgi ning mõista karistuseks 6 (kuus)
   kuud vangistust.

2. KarS § 68 lg 1 alusel arvata Tanel Tammelehe karistusaja hulka eelvangistuses
   viibitud aeg: 07.11.2015.a.-08.11.2015.a.s.o kokku 2 (kaks) päeva ning ärakandmisele
   kuuluvaks karistuseks lugeda 5 (viis) kuud ja 28 (kakskümmend kaheksa) päeva
   vangistust.


3. KarS § 73 lg 1, 3 alusel määrata, et mõistetud karistust ei pöörata täitmisele, kui
   Tanel Tammeleht ei pane 1 (ühe) aasta ja 6 (kuue) kuu jooksul toime uut tahtlikku
   kuritegu.


4. KarS § 78 p 1 alusel arvestada Tanel Tammelehele määratud katseaja kulgemist
   alates 20.04.2016.a.
5. Asitõendid
   Ei ole.
6. Tsiviilhagi
   Ei ole esitatud.
7. Kriminaalmenetluse kulud
   Tanel Tammelehelt välja mõista kriminaalmenetluse kulud järgmiselt:
   •   II astme kuriteos süüdimõistva kohtuotsusega kaasnev sundraha 645 (kuussada
       nelikümmend viis) eurot;

   Kaitsjatasu summas 72 (seitsekümmend kaks) eurot jätta KrMS § 180 lg 3 alusel riigi
   kanda.


KrMS § 180 lg 3 alusel kuuluvad väljamõistetud menetluskulud tasumisele ositi võrdsetes
osades 12 kuu jooksul.
KrMS § 159 lg 3 alusel edastatakse makseinfo nii rahalise karistuse kui ka
kriminaalmenetluse kulude tasumiseks vajalike andmete, sh viitenumbritega
süüdistatava(te)le kohtuotsusest eraldi tema poolt avaldatud elukoha- või e-posti
aadressile. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud
korras ning süüdimõistetul tuleb kanda ka kohtuotsuse täitmisega seonduvad kulud.

                                           2
                                                                                          1-16-2195



 Juhul, kui isik tasub rahalise karistuse ja/või menetluskulud igakuiste osamaksetena
 maksegraafiku alusel, kuid jätab osamakse tähtaegselt tasumata, maksegraafik tühistub.



Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsiooniõiguse
kasutamise soovist võib otsuse teinud kohtule teatada ka faksi teel. Apellatsioon esitatakse
Tallinna Ringkonnakohtule kirjalikult viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Apellatsiooni võib otsuse
teinud kohtule esitada ka faksi teel. Vahistatud süüdistatav või tema kaitsja võivad esitada
apellatsiooni süüdistatavale kohtuotsuse koopia kätteandmisele järgnevast päevast alates
viieteistkümne päeva jooksul.

 SÜÜDISTUS

 Tanel Tammelehte süüdistatakse selles, et tema juhtis tahtlikult 07.11.2015 kella 21.14 ajal
 Harjumaal Saue vallas Laagri alevikus Rahnu 4 maja juures mootorsõidukit Mercedes-Benz E
 250TD registreerimisnumbriga XXX, olles joobeseisundis (alkoholijoove 1,01 mg/l,
 laiendmääramatusega ± 0,10, lõplik tulemus 0,91 mg/l). Sellise käitumisega rikkus Tanel
 Tammeleht liiklusseaduse § 69 lg 1 ja korrakaitseseaduse § 36 lg 1 /Juht ei tohi olla
 joobeseisundis. Joobeseisund on alkoholi, narkootilise või psühhotroopse aine või muu
 joovastava aine tarvitamisest põhjustatud terviseseisund, mis avaldub väliselt tajutavas
 häiritud või muutunud kehalistes või psüühilistes funktsioonides ja reaktsioonides/ ning
 liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
 maastikusõidukijuht kui juhi ühes grammis veres on vähemalt 1,50 milligrammi alkoholi või
 tema väljahingatavas õhus on alkoholi 0,75 milligrammi ühe liitri kohta või rohkem/ nõudeid.

 Oma tahtliku tegevusega Tanel Tammeleht pani toime mootorsõiduki joobeseisundis
 juhtimise, s.o KarS § 424 järgi kvalifitseeritava kuriteo.




 KOKKULEPPE SISU

 Juhindudes KrMS § 245 sätetest, on Põhja Ringkonnaprokuratuuri prokurör, süüdistatav ja
 tema kaitsja käesolevas kriminaalasjas sõlminud järgmise kokkuleppe:

 KarS § 424 ettenähtud kuriteo toimepanemise eest nõuab prokurör kohtus Tanel Tammelehele
 karistuseks 6 kuud vangistust.
                                               3
                                                                                           1-16-2195




KarS § 68 lg 1 alusel arvata eelvangistuses viibitud aeg 07.11.2015 kuni 08.11.2015, s.o 2 päeva
Tanel Tammelehe karistusaja hulka ning karistuseks mõista vangistus 5 (viis) kuud ja 28
(kakskümmend kaheksa) päeva.
KarS § 73 lg 1 alusel jätta Tanel Tammelehele mõistetud vangistus tingimuslikult kohaldamata
ning määrata, et mõistetud vangistust ei pöörata täielikult täitmisele kui Tanel Tammeleht ei
pane 1 (ühe) aasta ja 6 (kuue) kuulise katseaja kestel toime uut tahtlikku kuritegu.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, kaitsja ja prokuröri arvamused kokkuleppe kohta ning
veendunud selles, et menetlusosalised jäävad kokkuleppe juurde, asub seisukohale, et
süüdistatav on kokkuleppest aru saanud ja sellega nõustunud ning kokkulepet sõlmides on
süüdistatav väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides. Eeltoodu alusel kuulub Tanel
Tammeleht talle inkrimineeritud kuriteo toimepanemises esitatud süüdistuses süüdimõistmisele
ja talle tuleb mõista karistus sõlmitud kokkuleppe kohaselt.


(allkirjastatud digitaalselt)
Kohtunik

Julia Vernikova




                                               4
