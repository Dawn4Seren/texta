                               KOHTUMÄÄRUS
Kohtu nimetus                      Harju Maakohus
Kohtunik                           Toomas Ventsli
Kohtujurist                        Allar Kirikmäe
Määruse tegemise aeg ja koht       14. juuni 2016.a, Tallinn, Kentmanni kohtumaja
Tsiviilasja number                 2-15-1708
Tsiviilasi                         Osaühingu XXXX hagi OÜ XXXXvastu lepingust tuleneva
                                   tasu maksmise nõudes
Tsiviilasja hind                   10 256,96 eurot
Menetlustoiming                    Hagist loobumise vastuvõtmine ja menetluse lõpetamine,
                                   poole    menetluses    tasutud  riigilõivu tagastamine,
                                   menetluskulude kindlaksmääramine
Menetlusosalised ja nende
esindajad
Hageja                             Osaühing XXXX (registrikood XXXX, aadress XXXX)
                                   Lepinguline esindaja Reelika Tuisk (elektronpost
                                   reelika.tuisk@intrum.com)
Kostja                             OÜ XXXX(registrikood XXXX, aadress XXXX)
                                   Lepinguline     esindaja   vandeadvokaat Tauno          Tark
                                   (elektronpost tauno.tark@tark.legal)
Viimase kohtuistungi aeg või       Kirjalik menetlus
viide asja lahendamisele
kirjalikus menetluses
Kohtumääruse resolutsioon
   1. Võtta vastu Osaühingu XXXX (registrikood XXXX) loobumine hagist OÜ
      XXXX(registrikood XXXX) vastu.
   2. Lõpetada menetlus tsiviilasjas nr 2-15-1708.
   3. Tagastada Osaühingule XXXX (registrikood XXXX) riigilõiv 250 (kakssada viiskümmend)
      eurot Osaühingu XXXX (registrikood XXXX) poolt 11.11.2013.a Rahandusministeeriumi
      kontole nr 221023778606 viitenumbriga 2900072369 tasutud riigilõivu 500 eurot arvelt ning
      kanda riigilõiv 250 (kakssada viiskümmend) eurot Aktsiaselts INTRUM JUSTITIA
      (registrikood 10036074) arveldusarvele (Swedbank).
   4. Saata kohtumäärus pärast jõustumist riigilõivu 250 (kakssada viiskümmend) eurot
      tagastamiseks Riigi Tugiteenuste Keskusele.
Menetluskulude jaotus ja
kindlaksmääramise kord
   5. Jätta menetluskulud tsiviilasjas nr 2-13-53283 ja tsiviilasjas nr 2-15-1708 Osaühingu XXXX
      (registrikood XXXX) kanda.


                                                                                            1 (2)
    6. Rahuldada osaliselt OÜ XXXX(registrikood XXXX) menetluskulude kindlaksmääramise
        avaldus.
    7. Välja mõista tsiviilasjas nr 2-13-53283 Osaühingult XXXX (registrikood XXXX) OÜ
        XXXX(registrikood XXXX) kasuks lepingulise esindaja kulud 2589,31 (kaks tuhat viissada
        kaheksakümmend üheksa koma kolmkümmend üks) eurot.
    8. Välja mõista tsiviilasjas nr 2-15-1708 Osaühingult XXXX (registrikood XXXX) OÜ
        XXXX(registrikood XXXX) kasuks lepingulise esindaja kulud 97,50 (üheksakümmend
        seitse koma viiskümmend) eurot.
    9. Välja mõista Osaühingult XXXX (registrikood XXXX) OÜ XXXX(registrikood XXXX)
        kasuks viivis menetluskulude 2686,81 eurot (kaks tuhat kuussada kaheksakümmend kuus
        koma kaheksakümmend üks) eurot tasumata osalt võlaõigusseaduse § 113 lõike 1 teises
        lauses ettenähtud ulatuses käesoleva kohtumääruse jõustumisest alates kuni täitmiseni
        (TsMS § 177 lg 4).
    10. Jätta rahuldamata tsiviilasjas nr 2-13-53283 OÜ XXXX(registrikood XXXX) avaldus
        lepingulise esindaja kulu 985,83 (üheksasada kaheksakümmend viis koma
        kaheksakümmend kolm) eurot kindlaksmääramiseks ja väljamõistmiseks.
    11. Jätta rahuldamata tsiviilasjas nr 2-15-1708 OÜ XXXX(registrikood XXXX) avaldus
        lepingulise esindaja kulu 130 (ükssada kolmkümmend) eurot kindlaksmääramiseks ja
        väljamõistmiseks.
    12. Toimetada kohtumäärus kätte pooltele.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
kaudu viieteistkümne (15) päeva jooksul alates määruse kättetoimetamisest, kuid mitte pärast viie
(5) kuu möödumist määruse tegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.
Kohus selgitab, et seaduses sätestatud tähtaja järgimiseks peab menetlusabi taotleja tegema tähtaja
kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6 ja §
442 lg 6).

/allkirjastatud digitaalselt/

Toomas Ventsli
kohtunik




                                                                                               2 (2)
