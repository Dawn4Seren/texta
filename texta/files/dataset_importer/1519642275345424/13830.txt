                                                                                      1-16-4835




                                  KOHTUOTSUS
                                 EESTI VABARIIGI NIMEL


 Kohus                            Tartu Maakohus

 Otsuse tegemise aeg ja koht      1. juuni 2016. a Põlva

 Kriminaalasja number             1-16-4835 (16265000088)

 Kohtunik                         Lembit Käis

 Kohtuistungi sekretär            Marve Alaver

 Kriminaalasi                     Artur Grinin süüdistuses KarS § 121 lg 2 p 2, 3 ja § 120 lg 1
                                  järgi lihtmenetluses
 Prokurör                         Ülle Hõrak

 Süüdistatav                      Artur      Grinin        –     isikukood:      38707106519;
                                  xxxxxxxxxxxxxxxxxxxxxxx,            xxxxxxxx–xxxxxxxxxxx,
                                  xxxxxxxxxxxxxx; xxxxxxxxxxxxxxxxxxxxxx; elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                  x; varem kriminaalkorras 9-l korral, sealhulgas viimati
                                  16.10.2015. a Tartu Maakohtu poolt KarS §-de 202 lg 2 p 1,
                                  2 ja 258 lg 1 p 2 järgi vangistusega 7 kuud 28 päeva, millest
                                  kuulus KarS § 73 lg 1, 3 alusel koheselt ärakandmisele 1 kuu
                                  vangistust (karistus kantud) ja vangistus 6 kuud 28 päeva
                                  jäeti tingimisi täitmisele pööramata 3-aastase katseajaga;
                                  tõkend – vahistamine

RESOLUTSIOON

Artur Grinin süüdi tunnistada KarS § 121 lg 2 p 2, 3 järgi (juuni 2015. a episood) ning karistada
teda 3 (kolm) kuulise vangistusega.
KarS § 65 lg 1 ja 3 alusel lugeda mõistetud karistus kaetuks raskeima karistusega, s.o Tartu
Maakohtu 16.10.2015. a otsusega mõistetud karistusega, ning mõista Artur Grinini
liitkaristuseks kohtuotsuste kogumi eest 7 (seitse) kuud 28 päeva vangistust.
Mõistetud liitkaristusest arvata maha Tartu Maakohtu 16.10.2015. a otsuse järgi ärakantud
karistus - 1 kuu vangistust ning pöörata täitmisele Artur Grininile mõistetud liitkaristusest 6
(kuus) kuud 28 päeva vangistust.

Artur Grinin süüdi tunnistada KarS § 121 lg 2 p 2, 3 järgi (08.02.2016. a ja 04.03.2016. a
episoodid) ning karistada teda 6 (kuus) kuulise vangistusega.
                                                                                       1-16-4835



Artur Grinin süüdi tunnistada KarS § 120 lg 1 järgi ning karistada teda 3 (kolm) kuulise
vangistusega.
KarS §-de 63 lg 2 ja 64 lg 1 alusel suurendada üksikkaristustest raskeimat ning mõista Artur
Grinini liitkaristuseks kuritegude kogumi eest 9 (üheksa) kuud vangistust.

KarS § 73 lg 4 esimese lause ja § 65 lg 2 alusel suurendada mõistetud karistust Tartu Maakohtu
16.10.2015. a otsusega mõistetud karistuse ärakandmata osa - 6 kuud 28 päeva vangistust -
võrra ning mõista Artur Grinini liitkaristuseks kohtuotsuste järgi 1 (üks) aasta 3 (kolm) kuud
28 päeva vangistust.
KarS § 68 lg 1 alusel arvata eelvangistuses viibitud aeg alates 14.04.2016. a karistusaja hulka
ning arvestada Artur Grinini vangistuse – 1 aasta 3 kuud 28 päeva – kandmise aja algust tema
vahistamisest, s.o alates 14.04.2016. a.

Jätta muutmata Artur Grinini suhtes valitud tõkend – vahistamine.

Välja mõista Artur Grininilt Eesti Vabariigi kasuks 933 (üheksasada kolmkümmend kolm)
eurot menetluskulude (sealhulgas sundraha 645 eurot) katteks.
KrMS § 180 lg 3 kolmanda lause alusel määrata, et Artur Grinin tasub menetluskulud – 933
eurot – ositi 12 kuu jooksul alates kohtuotsuse jõustumisele järgnevast kuust, tasudes vastavate
kuude viimaseks kuupäevaks 77,75 eurot Maksu- ja Tolliameti kontole nr
EE351010052031000004 AS SEB Pank või kontole nr EE502200221014193355 Swedbank
AS või kontole nr EE401700017002872300 Nordea Pank AS Eesti filiaal või kontole nr
EE873300333499990003 Danske Bank AS Eesti filiaal. Maksekorraldusele märkida: maakohtu
teatatud viitenumber, kohustatud isiku nimi, asja number ning põhjendus, missugust kohustust
ülekandega täidetakse.

KrMS § 38 lg 5 p 2 alusel teavitada kannatanut Kaiti Kinsigo (isikukood: 48405096515) Artur
Grinini ennetähtaegsest vabastamisest või kinnipidamisasutusest põgenemisest juhul, kui
teavitamine võib ära hoida ohu kannatanule.

Edasikaebamise kord

 Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
 avalikult teatavakstegemisest juhul, kui on tegemist kokkuleppemenetluse sätete (KrMS
 9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
 Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu ei
 ole kuritegu, see on karistusseadustiku järgi ebaõigesti kvalifitseeritud või kui süüdistatavale on
 kuriteo eest mõistetud karistus, mida seadus selle eest ette ei näe.
 Kriminaalmenetluse kulude hüvitamise otsustuse võib vaidlustada kohtuotsusest eraldi 15 päeva
 jooksul alates kohtuotsuse kuulutamisest määruskaebuse esitamise teel lahendi teinud kohtule
 (aadressil: Võru 12, 63308 Põlva).


Süüdistus ja kokkuleppe sisu

Kokkuleppe järgi süüdistatakse Artur Grininit selles, et tema:
- juunis 2015. a xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx majas tõukas
käega tahtlikult K. K. vastu vaheust, olles eelnevalt visanud tooli kannatanu suunas. Sellega
põhjustas ta kannatanule füüsilist valu;
-             08.02.2016.               a            kella            04:00            paiku


                                                                                              2(4)
                                                                                       1-16-4835



xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx lõi tahtlikult ühe korra
rusikaga K. K. vastu vasakut silma. Sellega tekitas ta kannatanule silma ümber hematoomid
ning põhjustas kannatanule füüsilist valu;
- 04.03.2016. a õhtu poole xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
majas lõi tahtlikult rusikaga ühe korra K. K. vastu paremat õlga, põhjustades sellega
kannatanule füüsilist valu.
Seega Artur Grinin pani toime teise inimese valu tekitava kehalise väärkohtlemise lähisuhtes ja
korduvalt, s.o KarS § 121 lõike 2 punktide 2 ja 3 järgi kvalifitseeritava kuriteo.

Artur Grininit süüdistatakse ka selles, et tema:
- 06.01.2016. a xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx ähvardas K. K.
ära tappa;
- 08.02.2016. a xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx ähvardas K. K.
ära tappa;
08.03.2016. a xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx ähvardas K. K.
ära tappa.
Kannatanul oli alust karta ähvarduste täideviimist, sest Artur Grinin on kannatanut varasemalt
mitmel korral löönud ja põhjustanud kannatanule füüsilist valu.
Seega Artur Grinin pani toime tapmisega ähvardamise, s.o KarS § 120 lg 1 järgi
kvalifitseeritava kuriteo.

Tsiviilhagi esitatud ei ole.

Süüdistatava, kaitsja vandeadvokaadi abi Gerda-Johanna Pello ning prokuröri Ülle Hõrak vahel
sõlmitud kokkuleppe järgi on Artur Grininile mõistetavaks karistuseks KarS § 121 lg 2 p 2, 3
järgi (juuni 2015. a episood) 3 kuud vangistust. KarS § 65 lg 1 ja 3 alusel tuleb lugeda mõistetud
karistus kaetuks raskeima (s.o Tartu Maakohtu 16.10.2015. a otsusega) mõistetud karistusega
ning Artur Grinini liitkaristuseks kohtuotsuste kogumis tuleb mõista 7 kuud 28 päeva
vangistust. Mõistetud liitkaristusest tuleb arvata maha Tartu Maakohtu 16.10.2015. a otsuse
järgi ärakantud karistus – 1 kuu vangistust ning pöörata täitmisele 6 kuud 28 päeva vangistust.
Artur Grininile mõistetavaks karistuseks KarS § 121 lg 2 p 2, 3 järgi (08.02.2016. a ja
04.03.2016. a episoodid) on 6 kuud vangistust ja KarS § 120 lg 1 järgi 3 kuud vangistust. KarS
§ 64 lg 1 alusel tuleb suurendada üksikkaristustest raskeimat ning mõista Artur Grinini
liitkaristuseks kuritegude kogumis 9 kuud vangistust. KarS § 65 lg 2 alusel tuleb suurendada
mõistetavat karistust Tartu Maakohtu 16.10.2015. a otsusega mõistetud karistuse ärakandmata
osa – 6 kuud 28 päeva vangistust- võrra ning mõista Artur Grinini liitkaristuseks 1 aasta 3 kuud
28 päeva vangistust.


Maakohtu järeldused

Süüdistatav kinnitas kohtuistungil, et on kokkuleppest aru saanud ja nõustub sellega.
Süüdistatav ja prokurör jäid kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid

Süüdistatav tuleb süüdi tunnistada KarS §-de 121 lõike 2 punktide 2, 3 ja 120 lõike 1 järgi ning
talle tuleb mõista kokkuleppekohane karistus.
Süüdistatav viibib vahi all alates 14.04.2016. a (tl 62-63). Tõkendi muutmiseks puudub praegu
alus.


                                                                                              3(4)
                                                                                  1-16-4835




Kannatanu – K. K. – soovib saada teavet süüdimõistetu ennetähtaegsest vabastamisest või
kinnipidamisasutusest põgenemisest KrMS § 38 lg 5 punktis 2 märgitud asjaolu korral (tl 8).
Seega tuleb kannatanut teavitada süüdistatava ennetähtaegsest vabastamisest või
kinnipidamisasutusest põgenemisest juhul, kui teavitamine võib ära hoida ohu kannatanule.

KrMS § 180 lõike 1 järgi hüvitab menetluskulud süüdimõistetu. Antud kriminaalasjas on
menetluskuludeks süüdimõistva kohtuotsusega kaasnev sundraha 1,5 palga alammäära
suuruses summas, s.o 645 eurot ning riigi õigusabi korras määratud kaitsjale makstav riigi
õigusabi tasu ja kulu 288 (48+108+132=288; tl 34, 108, 132) eurot. Sõlmitud kokkuleppe
kohaselt kuulub süüdistatavalt riigi kasuks väljamõistmisele kokku 933 (645 + 288) eurot ning
see kuulub tasumisele ositi 12 kuu jooksul.

Otsuse tegemisel juhindus kohus veel KrMS §-dest 248 lg 1 p 5; 249; 306 ning 311-313.



/allkirjastatud digitaalselt/
Lembit Käis
kohtunik




                                                                                         4(4)
