                      KOHTUMÄÄRUS
Kohus                            Tartu Maakohus
Määruse tegemise aeg ja koht     23. september 2016.a, Võru kohtumaja
Asenduskaristuse number          4-16-4815
Kohtunik                         Marju Persidskaja
Sekretär                         Kerli Mikson
Avalduse esitaja/sissenõudja     Politsei- ja Piirivalveameti Lõuna prefektuur
Kohtutäitur                      Taive Peedosaar
Avalduse sisu                    väärteo eest karistusena määratud rahatrahvi asendamine

Kohtuistungil osalenud isik      Süüdlane: Mati Roosen (isikukood 38706225723, elukoht:
                                 xxxxxxxxxxxxxxxxxxxxxxxxxxxxxxxxxx          maakond,
                                 kannab karistust Tartu Vanglas)

RESOLUTSIOON                     Juhindudes KarS § 48, § 72; TMS § 201 lg 1 ning VTMS §
                                 211, kohus määras:

1. Rahuldada Politsei- ja Piirivalveameti Lõuna prefektuuri avaldus rahatrahvi
asendamiseks.

2. Asendada Mati Roosenile Politsei- ja Piirivalveameti Lõuna prefektuuri 08.01.2013.a
otsusega väärteoasjas nr 2820,12,004117 määratud rahatrahv 250 trahviühikut, so 1000
eurot arestiga 25 (kakskümmend viis) päeva.

3. VTMS § 205 lg-st 2 tulenevalt kuulub asenduskaristus 25 (kakskümmend viis) päeva
aresti Mati Rooseni poolt ärakandmisele Võru Arestikambris (Võru linn, Räpina mnt 20a)
viivitamatult pärast Tartu Maakohtu 12.11.2014.a otsusega nr 1-14-8631 mõistetud ning
Tartu Maakohtu 01.06.2016.a määrusega nr 1-14-8631 täitmisele pööratud karistuse - 9
kuu ja 14 päeva vangistuse kandmiselt vabanemist.

4. Vanglal informeerida Politsei- ja Piirivalveameti Lõuna prefektuuri Mati Rooseni
karistuse kandmiselt vabanemise päevast.

5. VTMS § 205 lg 3 alusel loetakse arestipäevade kandmise alguseks Mati Rooseni
arestikambrisse saabumise aeg. Vastavalt KarS § 67 lg-le 2 arvestatakse aresti tähtaega
päevades ja karistustähtaja arvestamisel on arvestusühikuks üks astronoomiline päev, so
24 tundi.

6. Määrus edastada täitmise korraldamiseks Politsei- ja Piirivalveameti Lõuna
prefektuurile, süüdlasele ning teadmiseks kohtutäiturile ja Tartu Vanglale.
Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 17.06.2016.a Tartu Maakohtu Võru
kohtumajale avalduse süüdlasele Mati Roosenile määratud rahatrahvi asendamiseks arestiga.

08.01.2013.a määras Lõuna prefektuur väärteoasjas 2820,12,004117 Mati Roosenile (ik
38706225723, elukoht xxxxxxxxxxxxxxxxxxxxxxxx, xxxxxxxxxxxxxxxxxxxx maakond)
rahatrahvi 1000 eurot. Kohtuvälise menetleja lahend rahatrahvi määramise kohta jõustus
28.01.2013.a. Kuna süüdlane ei tasunud rahatrahvi vabatahtlikult, alustati tema suhtes
täitemenetlust.

16.06.2016.a teavitas kohtutäitur Taive Peedosaar kohtuvälist menetlejat ülaltoodud rahatrahvi
täitmise võimatusest. Juhindudes KarS §-st 72 ja täitemenetluse seadustiku §-st 201 palub
avalduse esitaja otsustada trahvi asendamine arestiga.

Menetlusosalise seisukoht kohtuistungil

Mati Roosen kaitsja osavõttu kohtuistungist ei soovinud. Ta selgitas, et rahatrahv jäi tasumata,
kuna puudusid rahalised vahendid. Soovib, et arest asendatakse üldkasuliku töö tundidega. Peale
vanglast vabanemist saaks tunde teha.

Määruse põhjendused

Kohus leiab, et avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. KarS § 72 lg 3 kohaselt on aresti alammääraks
üks päev.

Mati Roosen ei ole rahatrahvi määratud tähtajaks tasunud ning rahatrahvi täitmise tähtaega ei ole
pikendatud. Kohtutäitur Taive Peedosaare kinnitusel ei ole Mati Roosenil ka vara, millele
sissenõuet pöörata. Seetõttu on põhjendatud süüdlasele määratud rahatrahvi asendamine arestiga
arvestusega, et kümnele rahatrahvi päevamäärale vastab üks ööpäev aresti. Mati Roosenile on
KarS § 63 alusel määratud rahatrahv karistuseks Liiklusseaduse § 224 lg 2 ja § 201 lg 1 järgi 250
trahviühikut, so 1000 eurot, millele KarS § 72 lg 2 alusel vastab 25 päeva aresti. Eeltoodu põhjal
leiab kohus, et kuna isikul ei ole võimalik rahatrahvi nõuetekohaselt tasuda, siis süüdlasele


                                             2 (3)
karistuseks mõistetud rahatrahv tuleb asendada arestiga.

Kohus ei asenda aresti üldkasuliku töö tundidega, sest Mati Roosen kannab vangistust seetõttu,
et kohus rahuldas 01.06.2016.a määrusega nr 1-14-8631 kriminaalhooldaja erakorralise
ettekande, mille kohaselt Mati Roosen hoidus ÜKT tundide tegemisest kõrvale. Mati Roosenil
oli probleeme kriminaalmenetlustes üldkasuliku töö tundide täitmisega. Seega ei ole kohus
veendunud, et Mati Roosen asub tegema üldkasuliku töö tunde väärteomenetluses. Kuna
üldkasuliku töö tundide sooritamise edukus on äärmiselt kaheldav, siis ei ole kohtu arvates
põhjendatud aresti asendamine üldkasuliku tööga

Mati Roosen kannab alates 16.08.2016.a Tartu Vanglas temale Tartu Maakohtu 12.11.2014.a
otsusega nr 1-14-8631 mõistetud ning Tartu Maakohtu 01.06.2016.a määrusega nr 1-14-8631
täitmisele pööratud karistust – 9 kuud ja 14 päeva vangistust.

Arvestades asjaolu, et Mati Roosen kannab hetkel Tartu Maakohtu 01.06.2016.a määrusega nr 1-
14-8631 täitmisele pööratud karistust – 9 kuud ja 14 päeva vangistust, siis kuulub 25 päeva aresti
kandmisele pärast eelnimetatud karistuste ärakandmist.

Kohus lähtub määruse tegemisel KarS §-st 72; VTMS §-st 211.



/allkirjastatud digitaalselt/
Marju Persidskaja
kohtunik




                                             3 (3)
