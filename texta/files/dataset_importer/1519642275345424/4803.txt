                             KOHTUOTSUS
                               EESTI VABARIIGI NIMEL




  Otsuse teinud kohus               Harju Maakohus
  Otsuse kuupäev                    18. oktoober 2016.a, Liivalaia kohtumaja, Tallinn
  Väärteoasja number                4-16-6629
  Kohtukoosseis                     kohtunik Aulike Salo
  Kohtuistungi sekretär             Terje Liebert
  Väärteoasi                        Vitali Tsarjov süüdistuses NPALS § 151 lg 1 järgi
  Menetlusalune isik                Vitali Tsarjov; isikukood 37807100308; määratlemata
                                    kodakondsusega; elukoht: XXXX; töökoht: puudub
  Istungil osalenud isikud          Kohtuvälise menetleja, PPA Põhja prefektuuri, esindaja
                                    Andrus Ööbik


KOHTUOTSUSE RESOLUTSIOON

Tunnistada süüdi Vitali Tsarjov NPALS § 151 lg 1 järgi ning mõista karistuseks arest 18
(kaheksateist) päeva.

Kohustada Vitali Tsarjovit asuma kandma mõistetud karistust hiljemalt 30.04.2017.a.

Aresti kandmise kohaks määrata Põhja prefektuuri arestimaja, aadressil Rahumäe tee 6/1,
Tallinn.

Aresti kandmise aja algust hakata lugema reaalselt aresti kandmisele asumisest.

Vitali Tsarjovi poolt karistuse tähtaegselt kandmata jätmisel kohaldada Vitali Tsarjovi
suhtes sundtoomist arestimajja.

Vastavalt VTMS § 38 lg 1 ja KrMS § 180 lg 1 välja mõista Vitali Tsarjovilt ekspertiisitasu
35 (kolmkümmend viis) eurot joobeseisundi meditsiinilise tuvastamise eest.

VTMS § 38 lg 1 ja KrMS § 180 lg 1 alusel määrata, et väärteomenetluse kulu tuleb tasuda
30 (kolmekümne) päeva jooksul käesoleva kohtuotsuse jõustumisest arvates Maksu- ja
Tolliameti arveldusarvele EE351010052031000004 SEB Pank, EE502200221014193355
Swedbank, EE873300333499990003 Danske Bank või EE401700017002872300 Nordea
Pank.
Menetluskulude tasumiseks vajalik makseinfo koos viitenumbri ja selgitusega tehakse
avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse
nõuded täitemenetluse läbiviimiseks kohtutäiturile täitemenetluse seadustikus sätestatud
korras ning süüdimõistetul tuleb kanda ka kohtuotsuse täitmisega seonduvad kulud.

Edasikaebamise kord

Kohtuotsuse peale võib edasi kaevata Tallinna Ringkonnakohtule 15 päeva jooksul alates päevast,
mil kohtuotsus on kohtumenetluse pooltele kohtus tutvumiseks kättesaadav.
Kohtuotsus on kättesaadav Harju Maakohtu Liivalaia kohtumajas 18.10.2016.a.

Kohtus tuvastatud asjaolud:

Vitali Tsarjovi suhtes on koostatud 11.08.2016.a väärteoprotokoll nr AB 1480586 selle kohta, et
tema olles 11.08.2016.a kella 11.45 ajal Harju maakonnas, Tallinnas, Sõle 27 juures, oli eelnevalt
tarvitanud narkootilist või psühhotroopset ainet ilma arsti ettekirjutuseta, rikkudes sellega
narkootiliste ja psühhotroopsete ainete ning nende lähteainete seaduse (edaspidi NPALS) § 3 lg 1
nõudeid, pannes toime väärteo, milline on kvalifitseeritav NPALS § 151 lg 1 järgi.

Vitali Tsarjov 17.10.2016.a kohtuistungile ei ilmunud. Menetlusalusele isikule adresseeritud kutse
on väljastatud 08.10.2016.a menetlusaluse isiku emale Aleksandra Tsarjovale allkirja vastu.
Vastavalt VTMS § 41 lg 2 antakse kutse täisealisele isikule ning vähemalt 14-aastasele või
vanemale alaealisele allkirja vastu teatisel, millele märgitakse kutse kätteandmise aeg. Kui
kutsutavale ei olnud võimalik kutset kätte anda, antakse see temaga koos elavale vähemalt 14-
aastasele perekonnaliikmele allkirja vastu teatisel ja märgitakse kätteandmise aeg. Seega
kooskõlas VTMS § 41 lg 2 loeb kohus menetlusaluse isiku emale kutse kätteandmisega kutse
üleantuks Vitali Tsarjovile ning leiab, et seetõttu on menetlusalune isik teadlik väärteoasja
arutamise ajast ja kohast. Kuivõrd menetlusalune isik oli kohtuistungi toimumise ajast ja kohast
teadlik, isik ei ole taotlenud asja arutamise edasilükkamist ning kohus ei ole kohtuistungile
ilmumist kohustuslikuks teinud, leiab kohus, et väärteoasja on võimalik läbi vaadata menetlusaluse
isiku osavõtuta.

Kohtuvälise menetleja esindaja kohtuistungi protokollimist ei soovinud, kinnitades seda
kirjalikult. Kohtuväline menetleja jäi väärteoprotokollis toodu juurde ning leidis, et Vitali Tsarjovi
süü on tõendamist leidnud väärteotoimikus olevate tõenditega. Kohtuvälise menetleja arvates
väärib menetlusaluse isiku käitumine hukkamõistu ning karmi karistust, et isik teeks vastavad
järeldused ning hoiduks edaspidistest rikkumistest. Isik jätkab väärtegude toimepanemist ning
mingisugust järeldust ta eelnevatest karistustest teinud ei ole. Kohtuvälise menetleja esindaja palus
karistada Vitali Tsarjovi väärteoprotokollis kirjeldatud rikkumise eest arestiga 18 päeva, kuna
menetlusalune isik ei ole asunud seadusekuulekalt käituma.

Kohus, kuulanud ära kohtuvälise menetleja seisukoha ning uurinud väärteoasja kirjalikke
materjale, leiab, et Vitali Tsarjovi süü väärteo toimepanemises 11.08.2016.a on tõendamist leidnud
eelkõige:

- Vitali Tsarjovi poolt väärteoprotokollis 11.08.2016.a olevate menetlusaluse isiku ütlustega, kus
ta kinnitab, narkootikumi tarvitamist.

- Indikaatorvahendi kasutamise protokolliga, millest nähtuvalt kontrolliti 11.08.2016.a Vitali
Tsarjovi ning patrullpolitseinik M. Uutar on ära märkinud joobeseisundile viitavate tunnustena, et
menetlusaluse isikul silmad punetasid, pupillid olid väikesed, reaktsioonikiirus häiritud, kõne
segane, aja,- isiku ja kohatajus esineb häireid, koordinatsioon väga häiritud, ta on rahutu, higistab
ja väriseb.

                                                  2
- Isiku kinnipidamiseprotokolliga, mille kohaselt peeti Vitali Tsarjov VTMS § 44 lg 1 p 3 alusel
kinni 11.08.2016.a kell 11.45 Sõle 27, Tallinnas.

- Vitali Tsarjovi suhtes 11.08.2016.a koostatud joobeseisundi tuvastamise saatekirjaga –
uuringuaktiga 1706T, millisest nähtub, et menetlusaluse isiku uriinis leidus amfetamiini,
zopiklooni ja klonasepaami metaboliiti. Joobeseisundi tuvastamise uuringu kogumaksumuseks on
35 eurot.

- Vitali Tsarjovi suhtes väljastatud karistusregistri teatisega, millisest nähtub, et menetlusalust
isikut on karistatud korduvalt väärtegude toimepanemise eest aresti ning rahatrahvidega.

- 11.08.2016.a koostatud isikusamasuse tuvastamise protokolliga, millest nähtub, et andmete
kontrollimisel tuvastati Vitali Tsarjovi isikusamasus.

Arvestades narkootilise aine tarvitamise omaksvõtmist ning narkootilise aine tuvastamist
organismist, loeb kohus tõendatuks Vitali Tsarjovi poolt 11.08.2016.a nii narkootikumi
tarvitamise kui sellest teadlik olemise. Seega on lisaks NPALS § 151 lg 1 sätestatud väärteo
objektiivsetele tunnustele tõendatud ka subjektiivse koosseisu esinemine. Mistahes asjaolusid,
mille alusel kohus võiks väita, et menetlusaluse isiku narkojoove oli tekkinud muul moel kui
narkootikumi ise tarbides, käesoleval juhul väärteoasja materjalidest ei nähtu. Arsti ettekirjutuse
olemasolule narkootilise või psühhotroopsete ainete tarvitamiseks menetlusalune isik viidanud ei
ole ja sellise loa olemasolu kohus eeldada ei saa.
Kuivõrd kohus on tuvastanud NPALS §-le 151 lg-le 1 vastava koosseisupärase teo 11.08.2016.a
ning nii teo õigusvastasust kui isiku süüd välistavate asjaolude puudumine on eeldatav, tuleb Vitali
Tsarjovi karistada NPALS § 151 lg 1 järgi.

KarS § 56 lg 1 kohaselt on karistamise alus isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse kergendavaid ja raskendavaid asjaolusid,
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.

Karistust kergendavad ning raskendavad asjaolud KarS §-de 57 ja 58 järgi menetlusaluse isiku
käitumises puuduvad. Arvestades menetlusalust isikut iseloomustavaid andmeid selle kohta, et
Vitali Tsarjovi on varem samalaadsete väärtegude toimepanemise eest karistatud nii aresti kui ka
rahatrahvidega ning käesolevalt on menetlusalune isik pannud toime uue väärteo, asub kohus
seisukohale, et rahatrahv kui kergem karistusliik on end ammendanud, kuivõrd see ei taga oodatud
tulemust ega sunni Vitali Tsarjovit loobuma väärtegude toimepanemisest ning näitab ilmekalt, et
Vitali Tsarjov ei ole varasematest karistustest järeldusi teinud. Samuti puudub menetlusalusel
isikul töökoht, st legaalne sissetulekuallikas, mille arvelt oleks Vitali Tsarjovil võimalik tasuda
rahatrahvi ning mõistetud menetluskulusid. Kuivõrd Vitali Tsarjov rikub süstemaatiliselt
õiguskorda, millega väljendab oma ükskõikset ja üleolevat suhtumist kehtivatesse ühiskondliku
elunormidesse, on välistatud temale kergemaliigilise karistuse määramine ning arvestades Vitali
Tsarjovi seniste rikkumiste arvu, tuleb tema suhtes kohaldada teiseliigilist karistust, mis on seotud
isiku vabaduse piiramisega – arestiga, mis sunniks teda hoiduma samalaadsete väärtegude
toimepanemisest edaspidi. Vitali Tsarjovil on 30 kehtivat väärteokaristust. Viimati on Vitali
Tsarjovi karistatud NPALS § 151 lg 1 alusel 25.04.2016.a Harju Maakohtu poolt arestiga 15 päeva.
Kuivõrd menetlusalust isikut süüdistatakse ühe väärteo toimepanemises, siis leiab kohus, et
menetlusaluse isiku süü on alla keskmise ja talle võiks mõista karistuse alla ettenähtud sanktsiooni
keskmise määra. Samas, tuleb kohtu hinnangul karistuse määra arvestamisel arvestada ka seda, et
menetlusalust isikut on varem samalaadsete väärtegude eest korduvalt karistatud, millest
tulenevalt leiab kohus, et mõistetav karistus peab ületama karistuse keskmist määra, kinnistamaks
menetlusaluses isikus arusaama teo keelatusest. Kohus on seisukohal, et käesoleval juhul on
                                                 3
põhjendatud aresti kohaldamine pikkusega 18 päeva. Kohus peab antud arestipäevade arvu
piisavaks, mõjutamaks menetlusalust isikut edaspidi hoidumaks süütegude toimepanemisest,
samas pidades silmas ka õiguskorra kaitsmise huvisid.

Kohus leiab, et kuivõrd puudub alus aresti viivitamatult täitmisele pööramiseks VTMS § 205 lg 1
alusel, tuleb isikule määrata tähtaeg, mille vältel peab isik ilmuma karistuse kandmisele. Kohus
määrab, et Vitali Tsarjov peab asuma kandma aresti hiljemalt 30. aprillil 2017.a.

Samuti tuleb Vitali Tsarjovilt VTMS § 38 lg 1 ja KrMS § 180 lg 1 alusel riigituludesse välja mõista
menetluskulud, milleks on joobeseisundi tuvastamisega seonduv tasu summas 35 eurot.

Kohus juhindub KarS § 48, NPALS § 151 lg 1 ning VTMS §-dest 83 p 2, 107 lg 1 p 1, 108, 109,
110, 111.


Aulike Salo
Kohtunik




                                                4
