                               KOHTUMÄÄRUS
Kohus                           Viru Maakohus

Määruse tegemise aeg ja koht    03.08.2016, Rakvere kohtumajas, avalikul kohtuistungil

Kriminaalasja number            1-15-9898

Kohtunik                        Anu Ammer

Kohtuistungi sekretär           Kätlin Koidumäe

Kohtuasja nimetus               Viru vangla kriminaalhooldusosakonna kriminaalhooldus-
                                ametnik Carmen Kondi erakorraline ettekanne taotlusega
                                karistuse täitmisele pööramiseks
Süüdimõistetu                   MAREK JÄRS, isikukood 38604155224, elukoht xxxx
Kohtumääruse õiguslik alus      KrMS § 427 lg 1, KarS § 69 lg 1


RESOLUTSIOON


Kriminaalhooldusametniku taotlus Marek Järsile mõistetud karistuse täitmisele
pööramiseks rahuldada.

Pöörata täitmisele Marek Järsile Viru Maakohtu 24.11.2015 kohtuotsusega
kriminaalasjas nr 1-15-9898 mõistetud karistus selle kandmata osas, s.o 9 kuud 26 päeva
vangistust.

Karistuse kandmise algust arvestada alates Marek Järsi poolt karistuse kandmisele
asumisest.


Edasikaebamise kord

Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.

Kohtumääruse asjaolud ja põhjendused.

        Viru Maakohtu 24.11.2015 otsusega tunnistati Marek Järs süüdi KarS § 424 järgi ja
karistuseks mõisteti talle 5 kuud vangistust. KarS § 65 lg 2 alusel suurendati mõistetavat
karistust Viru Maakohtu 06.11.2012 otsusega mõistetud karistuse ärakandmata osa 5 kuud
vangistuse võrra ning liitkaristuseks mõisteti 10 kuud vangistust. KarS § 69 alusel asendati
vangistus 300 tunni üldkasuliku tööga, mille tegemise tähtajaks määrati 15 kuud. Lisaks KarS §
75 lg-s 1 sätestatud kontrollnõuetele kohustati KarS § 75 lg 2 p 2 alusel Marek Järsi
käitumiskontrolli ajal mitte tarvitama alkoholi. Kohtuotsus jõustus 10.12.2015.
        29.12.2015 koostati erakorraline ettekanne, et peatada ÜKT tähtaja kulgemine seoses
isiku terviseseisundiga. Viru Maakohus rahuldas 04.01.2016 kriminaalhooldusametniku taotluse
ning peatas ÜKT tegemise tähtaja kuni hooldusaluse tervenemiseni. Marek Järs viibis trauma
tõttu operatiivsel ja operatsioonijärgsel ravil 22.12.2015 – 06.05.2016.
        08.04.2016 koostati erakorraline ettekanne, kuna Marek Järs rikkus lisakohustust mitte
tarvitada alkoholi. Viru Maakohus rahuldas kriminaalhooldusametniku taotluse ning määras
isikule täiendava lisakohustuse osaleda sotsiaalprogrammis Eluviisitreening õigusrikkujale
(määrus jõustus 03.05.2016). Mais ja juunis 2016 ei saanud alustada sotsiaalprogrammiga
Eluviisitreening õigusrikkujale, kuna Marek Järs ei ilmunud Rakvere esindusse.
09.06.2016 koostati erakorraline ettekanne, kuna isik rikkus taas alkoholi tarvitamise keelu
lisakohustust. Viru Maakohus rahuldas 14.06.2016 kriminaalhooldusametniku taotluse ning
määras isikule täiendava lisakohustuse alluda alkoholivastasele sõltuvusravile tähtajaga
30.07.2016. Isik kirjutas 25.07.2016 seletusse, et ei käinud alkoholivastasel ravil, kuna ei
mäletanud haiguse tõttu, et pidi sinna minema.
      27.07.2016 esitas kriminaalhooldusametnik kohtule korduva erakorralise ettekande
taotlusega pöörata Marek Järsile mõistetud karistus täitmisele, kuna tema hoidub kõrvale ÜKT
tundide sooritamisest ning ei täida kontrollnõudeid (registreerimiskohustust):
- rikkus korduvalt KarS § 75 lg 1 p 2 nõuet – ei ilmunud registreerima 04.07., 11.07. ja 18.07.16,
takistanud asjaolude kohta ei esitanud tõendit;
- 20.06. ja 29.06.16 ei osalenud sotsiaalprogrammis Eluviisitreening õigusrikkujale - takistanud
asjaolude kohta ei esitanud tõendit;
- ajavahemikul 20.06.-28-06.2016 pidi isik sooritama 21 ÜKT tundi, kuid sooritas vaid 4 tundi.
Juulis 2016 ei saanud ametnik talle ajakava koostada, kuna isik ei ilmunud 3-el korral
registreerima ning kui ta 25.07.2016 tuli Rakvere esindusse, siis tema tervislik seisund ei
võimaldanud teda ÜKT tunde tegema määrata.

        Kohtuistungil 03.08.2016 jäi kriminaalhooldusametnik Carmen Kond taotluse juurde
karistus täitmisele pöörata, sest kriminaalhooldust ei ole isiku suhtes võimalik teostada. Marek
Järs ei ole enda sõnul haiguse tõttu võimeline ÜKT tunde sooritama, kuid on korduvalt rikkunud
lisakohustust mitte tarvitada alkoholi, ei ole asunud läbima sotsiaalprogrammi Eluviisitreening
õigusrikkujale ega alkoholi võõrutusravi. Seega need võimalused, mis on eelmiste kuude jooksul
isikule antud ei ole aidanud tal alkoholi tarvitamisest loobuda ega kainet eluviisi säilitada.

        Marek Järs tunnistas kohtuistungil korduvat kohustuste rikkumist, selgitades, et ÜKT
sooritamine on tema jaoks raske. Tunnistas korduvat alkoholi tarvitamist ning et teeb seda
vaatamata tarvitatavatele ravimitele. Kokkuleppemenetluses nõustus ÜKT-ga ainuüksi põhjusel,
et mitte vangi minna. Avaldas, et ei suuda kontrollnõudeid ja kohustusi täita. Möönis, et
karistuse täitmisele pööramine on käesoleval ajal vältimatu..

        Alates 01.01.2015 sätestab KarS § 69 lg 6, et kui süüdimõistetu hoidub kõrvale
üldkasulikust tööst, ei järgi kontrollnõudeid või ei täida talle pandud kohustusi, võib karistust
täideviiv ametnik teda kirjalikult hoiatada või kohus määrata süüdlasele täiendavaid kohustusi
vastavalt KarS § 75 lõikes 2 sätestatule, pikendada töö tegemise tähtaega, arvestades KarS § 75
lõikes 3 sätestatud üldkasuliku töö üldist tähtaega, või pöörata süüdlasele mõistetud aresti või
vangistuse täitmisele. Aresti või vangistuse täitmisele pööramisel arvestatakse karistusest
kantuks süüdlase tehtud üldkasulik töö, mille üks tund võrdub ühe päeva aresti või vangistusega.

       Kohus, olles tutvunud erakorralise ettekande ja kriminaalasja materjalidega ning
kuulanud ära menetlusosaliste arvamuse, on seisukohal, et kriminaalhooldusametniku taotlus

                                              2(3)
karistuse täitmisele pööramiseks on põhjendatud. Esitatud asjaoludel ei saa enam pidada
põhjendatuks ega otstarbekas Marek Järsi suhtes muude mõjutusvahendite kohaldamist, kuna ta
on rikkunud temale pandud kontrollnõudeid ja kohustusi pika aja jooksul tahtlikult, hoolimatult
ja ilma mõjuva põhjenduseta ja tema ei ole pälvinud kohtu usaldust, et saaks pidada
põhjendatuks võimaldada temal jätkata karistuse kandmist vabaduses üldkasuliku töö tunde
sooritades ja kohustustele alludes. Kohus on seisukohal, et Marek Järsi ei ole võimalik
kriminaalhoolduslike vahenditega õiguskuulekalt käituma mõjutada, kuna ta on temale pandud
kohustuste täitmisesse ilmselgelt hoolimatult suhtunud. Ta oli teadlik tema suhtes tehtud
kohtuotsuse sisust, selgesõnaliselt kirjas olevast karistusest ja sellest tingimisi vabastamisega
kaasnevatest kohustustest, mis temale on pandud ning mida tema tahtlikult täitnud ei ole.
        Kohtul puudub usaldus Marek Järsi suhtes, kuna süüdimõistetu on ilmselgelt avaldanud
hoolimatust, soovimatust ja suutmatust oma kohustuste nõuetekohaseks täitmiseks. Marek Järsil
on sooritamata 294 tundi üldkasulikku tööd, millele vastab 9 kuud ja 26 päeva vangistust.
        Kõik kriminaalhoolduse hoovad tema mõjutamiseks on ammendunud, need ei ole
suutnud kallutada teda oma kohustuste nõuetekohasele täitmisele ning seega kuulub mõistetud
karistus selle kandmata osas täitmisele pööramisele.

/allkirjastatud digitaalselt/

Anu Ammer
kohtunik

Tartu Ringkonnakohtu 29.08.2016 kohtumääruse RESOLUTSIOON:
1.    Viru Maakohtu 3. augusti 2016 määrus jätta muutmata.
2.    Määruskaebus jätta rahuldamata.

03.08.2016 kohtumäärus 1-15-9898 jõustus 17.09.2016 Tartu Ringkonnakohtu kohtumäärusega.



/allkirjastatud digitaalselt/

Kai Rosar
referent




                                              3(3)
