                                                                                       1-16-5117




                          KOHTUOTSUS
                              EESTI VABARIIGI NIMEL


Kohus                           Pärnu Maakohus
Otsuse tegemise aeg ja koht     09. juuni 2016. a Haapsalu kohtumaja
Kriminaalasja number            1-16-5117 (16257000154)
Kohtukoosseis                   Kohtunik Piia Jaaksoo
Kohtuistungi sekretär           Gerda Raidla
Kriminaalasi                    Elmo Allmets süüdistus KarS § 424, § 329 järgi kiirmenetluses

Prokurör                        Marelle Ulla
Süüdistatav                     ELMO ALLMETS - isikukood 36209074712, elukoht *,
                                telefon *, * kodanik, *haridus, emakeel * keel, töökoht * - *,
                                kriminaalkorras karistatud: 1) 11.06.2015 Pärnu Maakohtu
                                Haapsalu kohtumaja poolt KarS § 424 alusel vangistusega 4
                                kuud KarS § 73 alusel tingimisi katseajaga 18 kuud ning
                                lisakaristusena sõiduki juhtimise õiguse äravõtmine 3 kuuks 2)
                                08.04.2016 Pärnu Maakohtu Haapsalu kohtumaja poolt KarS §
                                424 alusel vangistusega 9 kuud 26 päeva, mis KarS § 69 alusel
                                asendatud üldkasuliku tööga 296 tundi tähtajaga 18 kuud.
                                Lisakaristusena ära võetud mootorsõiduki juhtimise õigus 6
                                kuuks. Karistus kandmata. Väärteokorras karistamata.
                                Kahtlustatavana kinni peetud 08.06.2016.

RESOLUTSIOON
1. Süüdi mõista Elmo Allmets KarS § 424 järgi.
2. Süüdi mõista Elmo Allmets KarS § 329 järgi.
3. KarS § 63 lg 1 alusel karistada Elmo Allmets’a KarS § 424 järgi vangistusega 8 (kaheksa)
kuud.
4. KarS § 65 lg 2, § 64 lg 1 alusel, suurendada käesoleva kohtuotsusega mõistetud ärakandmata 8
kuulist vangistust Pärnu Maakohtu Haapsalu kohtumaja 08.04.2016. a kohtuotsusega kriminaalasjas
nr 1-16-2902 mõistetud ärakandmata karistuse 9 kuu 26 päeva vangistuse võrra, mõista Elmo
Allmets’ale liitkaristuseks vangistus 1 (üks) aasta 5 (viis) kuud 26 (kakskümmend kuus) päeva.
5. Rahuldada prokuröri taotlus ja kohaldada Elmo Allmets suhtes tõkendit vahistamine. Tõkend
tühistada peale jõustunud kohtuotsuse järgi karistuse kandmisele asumist.
6. Vangistuse 1 aasta 5 kuud 26 päeva kandmise alguseks lugeda Elmo Allmets kahtlustatavana
kinnipidamine 08.06.2016. a.
     1                                                                                           1
                                                                                              1-16-5117


7. 08.04.2016 Pärnu maakohtu otsusega nr 1-16-2902 KarS § 50 lg 1 p 1 alusel mõistetud
lisakaristus mootorsõiduki juhtimise õiguse ära võtmine 6 kuuks kuulub ärakandmisele iseseisvalt.
Lisakaristus mootorsõiduki juhtimisõiguse äravõtmine laieneb põhikaristuse s.o vangistuse kandmise
kogu ajale ja lisaks kohtuotsusega määratud ajale.
8. Välja mõista Elmo Allmets’alt riigi tuludesse kriminaalmenetluse kulu /tasuda Maksu- ja
Tolliameti arveldusarvele nr EE351010052031000004 SEB Pank AS-is, a/a nr
EE502200221014193355 Swedbank AS-is, a/a nr EE401700017002872300 Nordea Bank Finland
PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber 99916700044526. Maksekorralduse selgitusse lisada:
Haapsalu kohtumaja, otsus nr 1-16-5117, menetluskulu, E. Allmets/:
- sundraha 322 (kolmsada kakskümmend kaks) eurot 50 senti;
- määratud kaitsjale makstud tasu ja kulud 149 (ükssada nelikümmend üheksa) eurot 76 senti.
Nõuded menetluskulude osas loetakse nõuetekohaselt täidetuks, kui isik tasub nõude 30 päeva jooksul
lahendi jõustumisest. Eelnimetatud tähtaja möödumisel pööratakse otsus täitmisele ja saadetakse
kohtutäiturile ning lisandub kohtutäituri tasu. Kui nõude tasub teine isik, siis selgitusse lisada, kelle
eest nõue tasutakse.
9. Asitõend - sõiduauto KIA Rio (registreerimismärgiga * *), tagastada omanikule J K.

Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Prokuratuuril apellatsiooni esitamise õigus vastavalt KrMS § 318 lg 3 p 2 puudub.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Elmo Allmets`a süüdistatakse selles, et 08.juunil 2016 kella 16.12 ajal juhtis Lääne maakonnas
Ridala vallas Mägari külas Mägari – Valgevälja teel (koordinaadid x:6528649, y:473556) liikudes
Valgevälja küla suunas J K kuuluvat ja tema kasutuses olevat mootorsõidukit sõiduautot KIA Rio
registreerimismärgiga * * isikuna, kelle väljahingatavas õhus oli tõendusliku alkomeetriga Dräger
Alcotest 7110 EST seerianumbriga ARDM-0082 mõõtes alkoholikontsentratsioon 1,27 mg/l kohta ±
mõõtmise laiendmääramatuse väärtus 0,12 mg/l kohta, seega kellel oli alkoholikontsentratsioon
väljahingatavas õhus mitte vähem kui 1,15 mg/l kohta, mistõttu tulenevalt Liiklusseaduse § 69 lõike
2 punkti 1 sätetest, mille kohaselt mootorsõidukijuht loetakse alkoholijoobes olevaks kui tema ühes
grammis veres on vähemalt 1,50 milligrammi alkoholi või tema väljahingatavas õhus on alkoholi
0,75 milligrammi ühe liitri kohta või rohkem, juhtis Elmo Allmets mootorsõidukit alkoholijoobes
olles, millega rikkus Liiklusseaduse § 69 lg 1 nõudeid, mille kohaselt juht ei tohi olla joobeseisundis.
Sellise tegevusega pani Elmo Allmets toime KarS § 424 järgi kvalifitseeritava kuriteo s.o
mootorsõiduki joobeseisundis juhtimise.
Peale selle süüdistatakse Elmo Allmets’a selles, et tema isikuna, keda Pärnu Maakohtu Haapsalu
kohtumaja 08.04.2016 kohtuotsusega nr 1-16-2902 karistas mootorsõiduki joobeseisundis juhtimise
eest KarS § 424 alusel vangistusega 6 kuud, millega liideti eelmise kohtuotsuse järgi mõistetud ära
kandmata karistus ning liitkaristusena mõisteti vangistus 9 kuud ja 26 päeva, mis KarS § 69 alusel
asendati üldkasuliku tööga 296 tundi tähtajaga 18 kuud ning lisakaristusena mootorsõiduki juhtimise
      2                                                                                                 2
                                                                                           1-16-5117


õiguse äravõtmisega 6 kuuks, so tähtajaga kuni 25.10.2016, kusjuures kohtuotsus oli täitmisele
pööratud Haapsalu politseijaoskonna andmekogu andmetel Maanteeameti liiklusregistri büroo poolt
juhtimisõiguse äravõtmise osas registrisse kande tegemisega 26.04.2016, juhtis 08.juunil 2016 kella
16.12 ajal Lääne maakonnas Ridala vallas Mägari külas Valgevälja-Mägari teel, suunaga Valgevälja
poole J K kuuluvat ja tema kasutuses olevat sõiduautot KIA Rio registreerimismärgiga * *, juhtides
seega mootorsõidukit isikuna, kellelt oli mootorsõiduki juhtimise õigus kohtuotsusega ära võetud
süüteo toimepanemise eest mõistetud karistusena, hoidudes sellega tahtlikult kõrvale Pärnu
Maakohtu Haapsalu kohtumaja täitmisele pööratud kohtuotsusega mõistetud karistuse täitmisest.
Sellise tegevusega pani Elmo Allmets toime KarS § 329 järgi kvalifitseeritava kuriteo, s.o.
karistuse kandmisest kõrvalehoidmise.
Prokuröri poolt kohtus Elmo Allmets`ale nõutud karistus: Kohtus nõudis prokurör süüdistatavale
karistuseks KarS § 424 ja § 329 ettenähtud kuritegude toimepanemise eest KarS § 63 lg 1 alusel 8
kuud vangistust. KarS § 65 lg 2 ja § 64 alusel suurendada 8-kuulist vangistust 08.04.2016 Pärnu
Maakohtu Haapsalu kohtumaja otsusega mõistetud ärakandmata karistuse 9 kuu 26 päeva vangistuse
võrra ja liitkaristuseks mõista 1 aasta 5 kuud 26 päeva vangistust. Karistuse kandmise aja alguseks
lugeda Elmo Allmets kahtlustatavana kinnipidamise aeg 08.06.2016.a. 08.04.2016 Pärnu maakohtu
otsusega mõistetud lisakaristus kuulub ärakandmisele iseseisvalt.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Elmo Allmets süüdi, kohaldab tema suhtes kokkuleppes kokkulepitud karistuse.
Tsiviilhagi ei ole esitatud.
Tõkend – Elmo Allmets on kahtlustatavana kinni peetud 08.06.2016 kell 16.39 /tl 26-27/.
Prokurör taotles kohtult KrMS § 127 sätetest juhinduvalt kohaldada Elmo Allmets suhtes uute
kuritegude toimepanemise ärahoidmise eesmärgil ning kohtuotsuse täitmisest kõrvalehoidumise
vältimiseks tõkendina vahistamist.
Kohus leiab, et prokuröri taotlus tõkendi vahistamine kohaldamiseks tuleb rahuldada ja seda põhjusel,
et E. Allmets võib jätkuvalt toime panna kuritegusid.
Asitõend – sõiduauto KIA Rio registreerimismärgiga * * /tl 9-14/, mis asub Lääne prefektuuri
Haapsalu asitõendite hoiuplatsil aadressil * * /t l15/. Auto tuleb KrMS § 126 lg 3 p 2 alusel tagastada
omanikule J K /tl 17/.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. KrMS § 2565 lg 2 kohaselt vähendab kohus tehes kiirmenetluses süüdimõistvat kohtuotsust
KrMS § 179 lg 1 sätestatud sundraha suurust, kuid mitte rohkem kui poole võrra. Elmo Allmets`alt
tuleb kohtuotsusega välja mõista riigituludesse sundraha teise astme kuriteos süüdimõistmisega seoses
½ 1,5 palga alammäära suuruses summas, s.o (1,5x430):2= 322,50 eurot.
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale V. Krinal E. Allmets kaitsmise eest makstud tasu ja kulud
149,76 eurot /tl 50-52/.

/allkirjastatud digitaalselt/

      3                                                                                              3
               1-16-5117


Piia Jaaksoo
kohtunik




      4                4
