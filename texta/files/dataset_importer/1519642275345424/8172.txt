                            KOHTUMÄÄRUS
Kohus                            Pärnu Maakohus
Kohtunik                         Ruth Sild
Määruse tegemise aeg ja koht     31. august 2016. a Haapsalu kohtumaja
Tsiviilasja number               2-16-103465
Tsiviilasi                       Aktsiaselts Automeister maksekäsu kiirmenetluse
                                 avaldus Autonurk OÜ ja Martin Nurk vastu 2377,68 euro
                                 nõudes
Määruskaebus                     Martin Nurga (Nurk) määruskaebus Pärnu
                                 Maakohtu 16.05.2016. a kohtumäärusele, s.o
                                 maksekäsule
Menetlusosalised ja nende        Määruskaebuse esitaja (solidaarvõlgnik) Martin Nurk,
esindajad                        isikukood *, elukoht *, e-post *
                                 Määruskaebuse        esitaja     lepinguline     esindaja
                                 vandeadvokaat Margo Normann, Advokaadibüroo
                                 Normann ja Partnerid, asukoht Lossi 37, 71004 Viljandi,
                                 e-post *
                                 Vastustaja     (avaldaja)    aktsiaselts     Automeister,
                                 registrikood 10074123, asukoht Kadaka tee 187, 12618
                                 Tallinn
                                 Vastustaja lepinguline esindaja Heidi Lea, Kreedix OÜ,
                                 asukoht Teguri 37b, 50107 Tartu, e-post *
Menetlustoiming                  Määruskaebuse        lahendamine,        hagimenetlusse
                                 üleandmine, kirjalik menetlus


RESOLUTSIOON

1.      Rahuldada Martin Nurga (Nurk) 03.08.2016. a esitatud määruskaebus Pärnu
Maakohtu 16.05.2016. a kohtumäärusele, s.o maksekäsule tsiviilasjas nr 2-16-103465.
2.      Tühistada Pärnu Maakohtu 16.05.2016. a kohtumäärus, s.o maksekäsk tsiviilasjas
nr 2-16-103465 osas, millega kohustati solidaarvõlgnikku Martin Nurk tasuma avaldajale
aktsiaselts Automeister põhinõudeid summas 1595,52 eurot ja kõrvalnõudeid summas 782,16
eurot ning hüvitama riigilõivu 71,33 eurot ja menetluskulu 20,00 eurot.
3.      Anda aktsiaselts Automeister nõue solidaarvõlgniku Martin Nurk vastu üle Tartu
Maakohtu Viljandi kohtumajale menetluse jätkamiseks hagimenetluses.
4.      Edastada määrus menetlusosalistele.


                                                                                        1
 Edasikaebamise kord
 Määrus ei ole edasikaevatav.
1. Asjaolud
22.02.2016. a esitas Aktsiaselts Automeister Pärnu Maakohtule maksekäsu kiirmenetluse
avalduse Autonurk OÜ ja Martin Nurga vastu 2377,68 euro saamiseks ning menetluskulude
hüvitamiseks. 26.02.2016. a tegi kohus makseettepaneku ning toimetas kohtumääruse kätte
solidaarvõlgnikule Autonurk OÜ 22.04.2016. a avaldamisega väljaandes Ametlikud
Teadaanded ja solidaarvõlgnikule Martin Nurgale edasiandmisega 01.03.2016. a
rahvastikuregistrijärgsel aadressil *. Väljastusteatelt nähtub, et kohtumääruse on vastu võtnud
Martin Nurga vanaema. Võlgnikud tähtaegselt kohtule vastuväidet ei esitanud.

2. Vaidlustatud kohtumäärus
Pärnu Maakohtu Maksekäsuosakonna 16.05.2016. a määrusega maksekäsu kiirmenetluses
käesolevas tsiviilasjas tegi kohus maksekäsu, millega kohustas võlgnikke Autonurk OÜ ja
Martin Nurk solidaarselt tasuma avaldajale aktsiaselts Automeister põhinõudeid summas
1595,52 eurot ja kõrvalnõudeid summas 782,16 eurot ning hüvitama riigilõivu 71,33 eurot ja
menetluskulu 20,00 eurot. Maksekäsk kuulub viivitamata täitmisele, sõltumata selle
kättetoimetamisest võlgnikule. Maksekäsk on solidaarvõlgnikule Autonurk OÜ kätte
toimetatud avaldamisega väljaandes Ametlikud Teadaanded 08.06.2016. a ja
solidaarvõlgnikule Martin Nurk on maksekäsk kätte toimetatud avaliku e-toimiku kaudu
04.08.2016. a.

3. Määruskaebus, menetluse käik
03.08.2016. a esitas solidaarvõlgnik Martin Nurk esindaja vahendusel kohtule määruskaebuse
Pärnu Maakohtu 16.05.2016. a kohtumäärusele, s.o maksekäsule /tlk 17-20/. Määruskaebusest
nähtuvalt ei ole M. Nurk makseettepanekut isiklikult allkirja vastu kätte saanud.
Makseettepanek on allkirja vastu üle antud S. L'ule aadressil *. S. L. on Martin Nurga vanaema
ja vanaema ei ole Martin Nurgale kohtuteateid edastanud. M. Nurga tegelik elukoht on *. M.
Nurk ei ela vanaemaga koos ja vanaemale makseettepaneku kättetoimetamist ei saa lugeda
kättetoimetamiseks M. Nurgale kui võlgnikule, sest eluruum *, ei ole tema eluruum.
Maksekäsust sai M. Nurk teada alles kohtutäitur Rita Lohu käest. Seepärast ei olnud M.
Nurgal ka võimalik õigeaegselt esitada vastuväiteid makseettepanekule. Martin Nurk ei ole
saanud vastuväiteid makseettepanekutele esitada temast sõltumatu mõjuva põhjuse tõttu.
05.08.2016. a määrusega jättis kohtunikuabi määruskaebuse käiguta ja andis tähtaja puuduse
kõrvaldamiseks, s.o riigilõivu tasumiseks /tlk 21-22/. Riigilõiv tasuti 12.08.2016. a /tlk 23/.
15.08.2016. a saatis kohtunikuabi seisukoha nõude vastustajale (avaldajale) TsMS § 663 lg 3
alusel /tlk 24/.
24.08.2016. a esitas vastustaja kohtule seisukoha määruskaebusele, milles leiab, et M. Nurk
püüab pahatahtlikult pääseda solidaarsest tasumise kohustusest, lootuses, et maksekäsk
tühistatakse. M. Nurk sõlmis inkassomenetluse käigus 17.11.2015. a Kreedix OÜ-ga
solidaarse maksegraafiku Autonurk OÜ võlgnevuse tasumiseks aktsiaseltsile Automeister.
Seega ei ole määruskaebus õigustatud /tlk 25-27/
29.08.2016. a määrusega andis kohtunikuabi määruskaebuse lahendamiseks üle kohtunikule
TsMS § 663 lg 6 alusel /tlk 1-2/.

4. Kohtu seisukoht
4.1. Vastavalt tsiviilkohtumenetluse seadustiku (edaspidi TsMS) § 4891 lg 2 p-le 1
määruskaebus võib tugineda asjaolule, et makseettepanek toimetati võlgnikule kätte muul

                                                                                                  2
viisil kui isiklikult allkirja vastu üleandmisega või elektrooniliselt ja võlgniku süüta ei
toimetatud seda kätte õigel ajal ning seetõttu ei olnud võlgnikul võimalik esitada õigeks ajaks
vastuväidet.
Käesolevas tsiviilasjas esitatud määruskaebus tugineb eeltoodud asjaolule.
4.2. Tsiviilasja materjalide kohaselt on Margin Nurgale (Nurk) adresseeritud 26.02.2016.
a makseettepanek toimetatud kätte aadressil *, S. L'ule. Suhteks saajaga on väljastusteatel
märgitud vanaema /tlk 11/.
Kohus leiab, et eeltoodu näol esinevad TsMS § 4891 lg 2 p-s 1 nimetatud asjaolu -
makseettepanekut ei ole võlgnikule isiklikult allkirja vastu kätte toimetatud ja tsiviilasja
materjalides puuduvad muud tõendid makseettepaneku kättetoimetamise kohta võlgnikule
ning võlgniku süü menetlusdokumentide isiklikult allkirja vastu või elektrooniliselt
kättetoimetamata jätmise osas ei ole tuvastatav. Seega kohus rahuldab M. Nurga esitatud
määruskaebuse.
4.3. Kohus leiab, et avaldaja õigusi ei ole rikutud, kuna tal on võimalus oma nõue esitada
hagimenetluses, millele on võlgnikul kostjana õigus esitada oma vastuväiteid ja kasutada oma
vastuväidete tõendamiseks kõiki seaduses ettenähtud tõendamisvahendeid.
4.4. TsMS § 4891 lg 4 järgi kui kohus määruskaebuse rahuldab, tühistab ta määrusega
maksekäsu. Eeltoodud sättest tulenevalt tühistab kohus tsiviilasjas nr 2-16-103465
16.05.2016. a maksekäsu osas, millega kohustati solidaarvõlgnikku Martin Nurk tasuma
avaldajale aktsiaselts Automeister põhinõudeid summas 1595,52 eurot ja kõrvalnõudeid
summas 782,16 eurot ning hüvitama riigilõivu 71,33 eurot ja menetluskulu 20,00 eurot.
4.5. TsMS § 4891 lg 4 2. lause kohaselt maksekäsu tühistamise korral lõpetab kohus
maksekäsu kiirmenetluse või alustab hagimenetlust.
Maksekäsu kiirmenetluse avalduses on märgitud pädevaks kohtuks Tartu Maakohus.
Vastavalt üldisele kohtualluvusele TsMS § 79 lg 1 järgi võib füüsilise siku vastu hagi esitada
tema elukoha järgi. Rahvastikuregistris olevate ja määruskaebuses esitatud andmete järgi on
Martin Nurk elukoht *.
Justiitsministri 27. oktoobri 2005. a määruse nr 46 „Maa- ja halduskohtute kohtumajade
täpsed asukohad ja teeninduspiirkonnad ning ringkonnakohtute asukohad“ § 2 lg 4 p 3 järgi
teenindab Viljandi maakonda Tartu Maakohtu Viljandi kohtumaja. Eeltoodust tulenevalt tuleb
TsMS § 79 lg 1 järgi käesolev tsiviilasi solidaarvõlgniku Mart Nurk vastu esitatud nõudes
anda üle Tartu Maakohtu Viljandi kohtumajale menetluse jätkamiseks hagimenetluses.
4.6. TsMS § 172 lg 9 sätestab, et maksekäsu kiirmenetluse kulud kannab maksekäsu
tegemise korral ja käesoleva seadustiku §-s 4881 sätestatud juhul võlgnik, muul juhul avaldaja,
kui seadusest ei tulene teisiti. Muus osas kohaldatakse hagimenetluses menetluskulude kohta
sätestatut. Asja edasisel lahendamisel hagimenetluses arvatakse maksekäsu kiirmenetluse
kulud hagimenetluse kulude hulka.
4.1. Kohus märgib täiendavalt, et kohtule esitatud ei ole vastustaja (avaldaja) esindaja
Heidi Lea kvalifikatsiooni tõendavat dokumenti tulenevalt TsMS § 218 lg 1 p-s 2 sätestatust.
Kohus küsis 30.08.2016. a telefoni teel vastustaja esindajalt tema kvalifikatsiooni tõendavat
dokumenti ning esindaja teatas, et tal puudub juriidiline kõrgharidus /tlk 27/.
Menetlusökonoomika põhimõttest tulenevalt ei pea kohus vajalikuks küsida vastustaja
seisukohta esindaja poolt, kes vastab TsMS § 218 lg 1 p-s 2 sätestatud nõutele, kuivõrd
käesolevas määruskaebuses esitatud asjaolu tingib määruskaebuse rahuldamise ning
hagimenetluses on asja menetleval maakohtul võimalik hinnata hageja esindaja vastavust
TsMS § 218 lg 1 p-s 2 sätestatud nõutele.



                                                                                                  3
(allkirjastatud digitaalselt)
Ruth Sild
kohtunik




                                4
