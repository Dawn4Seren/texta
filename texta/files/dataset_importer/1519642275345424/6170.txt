                                KOHTUMÄÄRUS
 Kohus                               Pärnu Maakohus

 Kohtunik                            Lea Pavelson

 Määruse tegemise aeg ja koht        28. september 2016, Rapla

 Tsiviilasja number                  2-16-12960
 Tsiviilasi                          Reet Romanovi ja Peeter Romanovi avaldus Harri Romanovi
                                     pärandvara pankroti väljakuulutamiseks
 Menetlusosalised     ja    nende Avaldajad/pärijad:
 esindajad
                                     1. Reet Romanov (isikukood xxxxxxxxxxx, elukoht x.
                                        xxxxxxx xxx xx-xx, xxxxx xxxxxxx, e-post xxx@xxx).
                                     2. Peeter Romanov (isikukood xxxxxxxxxxx, elukoht xxxxx
                                        xxxx, xxxxxxxx xxxx, xxxx xxxx, xxxxx xxxxx xxxxxxx,
                                        e-post xxx@xxx).
                                     Ajutine pankrotihaldur Maie Klemmer (isikukood
                                     xxxxxxxxxxx, asukoht Tallinna mnt 12, Rapla linn, e- post
                                     mai.gaius@mail.ee).
 Kohtuistungi toimumise aeg          21.09.2016
 Menetlustoiming                     Pankroti väljakuulutamine

RESOLUTSIOON

Kuulutada välja xx.xx.xxxx surnud Harri Romanovi pärandvara pankrot 28.09.2016 kell 12.00.

Võlausaldajate esimene üldkoosolek toimub 12.10.2016 kell 16.00 Pärnu Maakohtu Rapla kohtumajas,
Rapla, Sauna 5.

Nimetada pankrotihalduriks Maie Klemmer (isikukood xxxxxxxxxxx, Tallinna mnt 12, 79513 Rapla
linn).

Pankrotimäärus kuulub viivitamatule täitmisele.

Reet Romanovi ja Peeter Romanovi menetluskulud jätta nende endi kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Pärnu Maakohtu Rapla
kohtumaja kaudu 15 päeva jooksul, alates määruse määruskaebuse esitajale kättetoimetamisest.
Avaldajate nõue

Reet Romanov ja Peeter Romanov paluvad välja kuulutada Harri Romanovi pärandvara pankroti.

Kohtumääruse põhjendus

Kohus leiab, et võlgniku pärandvara pankrot kuulub väljakuulutamisele.

Ajutise pankrotihalduri M. Klemmeri aruandest nähtub:

I Andmed Harri Romanovi pärimismenetluse kohta
Harri Romanov, ik xxxxxxxxxxx, viimane elukoht xxxxx, xxxxx xxxxxxx, on surnud xx.xx.xxxx.a.
21.06.2016.a. on Tallinna notar Ragne Tehver väljastanud pärimistunnistuse, mille järgi on Harri
Romanovi pärijateks ½ mõttelises osas tema ema Reet Romanov, ik xxxxxxxxxxx ja ½ mõttelises osas
tema isa Peeter Romanov ik xxxxxxxxxxx.
18.08.2016.a., Pärimisseaduse § 139-141 alusel on Rapla kohtutäitur Õnne Pajur viinud läbi Harri
Romanovi pärandvara inventuuri.
Inventuuri käigus on kindlaks tehtud:
1)      Harri Romanovil on õigusi ja vara kokku väärtuses 3 808,12 eurot.
2)      Harri Romanovi kohustuste kogusumma on 3 370,17 eurot, millele lisanduvad Pärimisseaduse
§-dest 131-133 tulenevad kohustused, s.o. matusekulude hüvitus summas 1 274,00 eurot.
Kuna Harri Romanovi kohustuste kogusumma 4 644,17 eurot, ületab vara väärtust, ja pärijad ei ole
nõus nõuete rahuldamisega oma vara arvel, on nad esitanud pankrotiavalduse.

II Võlgniku varaline seisund
VÕLAD seisuga 21.09.2016
BIGBANK AS-i laenujääk koos intressidega 2 444,13 eurot, tarbijakrediidileping nr. SL15-01-
1408085
Placet Group OÜ-le võlgnevus: lepingud:      SR492403       327,52 eurot.
                                             SR491984       263,58 eurot
                                             SR470158       522,36 eurot
                                             Kokku:         1 113,46 eurot
3. Reet Romanov, matusekulu summa 1 164 eurot, võlgnevuse jääk 464,67 eurot.
KOKKU: võlad 4 022,26 eurot.

VARA JA ÕIGUSED:

1. Harri Romanovi pangaarvete arvelduskonto asub AS-s SEB Pank, konto nr
   xxxxxxxxxxxxxxxxxxxx, konto saldo seisuga 13.09.2016.a. on 0,00 eurot. Kontolt on
   05.05.2016.a. välja makstud kogu konto jääk summas 699,33 eurot Reet Romanovile,
   matusekuludeks.
2. Harri Romanovi nimel SEB Progressiivse Pensionifondi kohustuslik kogumispension, konto nr.
   xxxxxxxxxxx, konto saldoseisuga 16.09.2016.a. on 0,00 eurot. Kontolt on 22.07.2016.a. välja
   makstud Reet Romanovile kõik Harri Romanovile kuulunud 3 073,273 osakut, maksumusega
   3 217,04 eurot, väljamakse 2 573,63 eurot. (kinni peetud tulumaks).
Investeerimisfondide seaduse § 109 lg 7 sätestab, et kohustusliku pensionifondi osakuomaniku
pärandvara pankroti korral on pankrotihalduril õigus esitada registripidajale avaldus kohustusliku
pensionifondi osakute tagasivõtmiseks.
Investeerimisfondide seaduse § 109 lg 8 sätestab, et vabatahtliku pensionifondi osakuomaniku pankroti
korral või tema varale sissenõude pööramisel täitemenetluse korras on vastavalt pankrotihalduril või

                                                                                                   2
kohtutäituril õigus esitada avaldus vabatahtliku pensionifondi osakute tagasivõtmiseks või vabatahtliku
pensionifondi likvideerimise korral väljamaksete tegemiseks.
Kontrollitud on võlgniku vara olemasolu või puudumist registrites.

Maanteeameti registrist saadud vastuse kohaselt sõidukeid Harri Romanovil arvel ei ole.

Kinnistusregistri andmetel kinnistud puuduvad.

TAGASIVÕITMISE VÕIMALUSED:

Kuna Harri Romanovi pärijad on pärimistunnistuse kättesaamisel taotlenud pärandavara inventuuri,
kuuluvad pankroti väljakuulutamisel Reet Romanovile väljamakstud summad tagasivõitmisele ja on
pankrotivaraks, mille arvelt rahuldatakse võlausaldajate nõuded vastavalt Pankrotiseadusele.

JÄRELDUS:
Ajutine pankrotihaldur, välja selgitanud Harri Romanovi pärandvaras võlgade ja vara olemasolu ja
tegeliku väärtuse, on saanud tulemi: võlad: 4 022,26 eurot;
                       vara, tagasivõitmisel: 2 752,37 eurot.
Kuna tegemist on pärandvara pankrotiga, puudub vara juurdekasvu võimalus, võlad ületavad
olemasoleva vara maksumuse ja tuleb välja kuulutada Harri Romanovi pärandvara pankrot.

ETTEPANEK:
Kuulutada välja Harri Romanovi, ik xxxxxxxxxxx, surnud xx.xx.xxxx.a., pärandvara pankrot.

Pankrotiseaduse § 31 lg 1 sätestab, et kohus kuulutab pankroti välja, kui võlgnik on maksejõuetu.

Ajutise halduri aruandega ja sellele lisatud dokumentidega leidis kohtuistungil tõendamist, et võlgniku
pärandvara koosneb võlgadest summas 4 022,26 eurot ja vara on summas 3 217,04 eurot. Puudub vara
juurdekasvu võimalus, kuna tegemist on pärandvara pankrotiga. Pankroti väljakuulutamisel kuuluvad
tagasivõitmisele Reet Romanovile väljamakstud summad. Kohus ei tuvastanud põhjuste olemasolu
võlgniku pärandvara pankroti välja kuulutamata jätmiseks.

Menetluskulude jaotus

Reet Romanovi ja Peeter Romanovi menetluskulud jätta nende endi kanda.


(allkirjastatud digitaalselt)


Lea Pavelson
kohtunik




                                                                                                     3
