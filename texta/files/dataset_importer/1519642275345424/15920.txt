                                                                    Kriminaalasi nr 1-14-7049




                                  KOHTUMÄÄRUS

11. mail 2016 Viru Maakohtu kohtunik Tiit Kullerkupp Rakvere kohtumajas kirjalikus
menetluses läbi vaadanud Viru Vangla Kriminaalhooldusosakonna Rakvere esinduse
kriminaalhooldusametniku Carmen Kondi erakorralise ettekande Keit Gertsile määratud
üldkasuliku töö tegemise tähtaja pikendamiseks,

                                     t e g i k i n d l a k s:

Viru Maakohtu 26.08.2014 otsusega kriminaalasjas nr 1-14-7049 tunnistati Keit Gerts süüdi
KarS § 424 järgi ja karistuseks mõisteti talle 10 kuud vangistust. Samuti tunnistati Keit Gerts
süüdi KarS § 121 järgi ja karistuseks mõisteti 6 kuud vangistust. KarS § 64 lg 1 alusel, lugedes
üksikkaristustest kergem karistus kaetuks raskeima karistusega, mõisteti liitkaristuseks 10 kuud
vangistust. KarS § 69 lg 1, 3 alusel asendati vangistus 600 tunni üldkasuliku tööga tähtajaga
18 kuud. KarS § 75 lg 2 p 2 alusel kohustati Keit Gertsi käitumiskontrolli ajal mitte tarvitama
alkoholi ja narkootikume. Kohtuotsus jõustus 01.12.2014 Riigikohtu määrusega.

31.12.2014 esitas kriminaalhooldaja kohtule erakorralise ettekande Keit Gertsi suhtes põhjusel,
et hooldusalune ei ilmu kriminaalhooldaja juurde registreerimisele ja hoidub kõrvale
üldkasuliku töö tegemisest. Viru Maakohtu 15.01.2015 määrusega jäeti erakorralises
ettekandes tehtud taotlus vangistuse täitmisele pööramiseks rahuldamata.

13.03.2015 esitas kriminaalhooldaja kohtule teise erakorralise ettekande Keit Gertsi suhtes
põhjusel, et hooldusalune on rikkunud talle kohtu poolt pandud lisakohustust mitte tarvitada
alkoholi. Viru Maakohtu 23.03.2015 määrusega määrati Keit Gertsile täiendava kohustusena
kohustus osaleda sotsiaalprogrammis.

11.06.2015 esitas kriminaalhooldaja kohtule kolmanda erakorralise ettekande Keit Gertsi
suhtes põhjusel, et hooldusalune on järjekordselt rikkunud talle pandud kohustust mitte
tarvitada alkoholi ning hoiab kõrvale üldkasuliku töö tegemisest. Viru Maakohtu 18.06.2015
määrusega pikendati Keit Gertsile Viru Maakohtu 26.08.2014 otsusega määratud üldkasuliku
töö tegemise tähtaega 4 kuu võrra, s.o kuni 30.09.2016 ning määrati täiendava lisakohustusena
kohustus alluda alkoholiravile.

27.07.2015 esitas kriminaalhooldaja kohtule neljanda erakorralise ettekande Keit Gertsi suhtes
põhjusel, et hooldusalune hoidub kõrvale ÜKT tegemisest. Viru Maakohtu 06.08.2015
määrusega jäeti erakorralises ettekandes toodud taotlus Viru Maakohtu 26.08.2014 otsusega
mõistetud karistuse ärakandmata osas täitmisele pööramiseks rahuldamata.

10.12.2015 esitas kriminaalhooldaja kohtule viienda erakorralise ettekande Keit Gertsi suhtes
üldkasuliku töö tähtaja kulgemise peatamiseks põhjusel, et hooldusalune ei olnud tervislikel


                                                                                              1
põhjustel võimeline sooritama üldkasuliku töö tunde. Viru Maakohtu 22.12.2015 määrusega
peatati üldkasuliku töö tähtaja kulgemise perioodil 13.-23.11.2015, s.o 11 päeva ulatuses.

10.05.2016 esitas kriminaalhooldaja Viru Maakohtule järjekordse erakorralise ettekande
põhjusel, et Keit Gerts hoiab kõrvale üldkasuliku töö tundide sooritamisest. Hooldusalune pidi
sooritama 32 ÜKT tundi ajavahemikul 18.-21.04.2016, kuid sooritas vaid 7 tundi.
Kriminaalhooldusametnik võttis 10.05.2016 hooldusaluselt kirjaliku seletuse, mille kohaselt
haigestus hooldusalune aprillis, mistõttu jäid ÜKT tunnid määratud mahus sooritamata.

Esmakohtumine hooldusalusega toimus 14.01.2015, isikule selgitati üldkasuliku töö olemust ja
sellega kaasnevaid õigusi ja kohustusi. Kohtumisel vesteldi kohtu määratud kohustusest mitte
tarvitada alkoholi ja narkootikume ning selle kohustuse rikkumise tagajärgedest. Hooldusalune
broneeriti üldkasulikku tööd tegema S.K Rakvere Hooldekodu juurde. Seisuga 10.05.2016 on
hooldusalune määratud 600 ÜKT tunnist sooritanud 472 tundi, sooritamata on 128 tundi.
Hooldusalune esitas 28.04.16 arstitõendi nr 1873, mille kohaselt oli ta töövõimetu perioodil
24.-27.04.2016, kuid ÜKT tunde pidi hooldusalune sooritama ajavahemikul 18.-21.04.2016,
seega ei olnud haigestumine põhjuseks, miks isik ei sooritanud aprillis 2016 ajakava kohaselt
ÜKT tunde.

Lähtudes ülaltoodust ja tuginedes KarS § 69 lg 6 järgi teeb kriminaalhooldusametnik ettepaneku
pikendada Keit Gertsi üldkasuliku töö tähtaega 1 kuu võrra. Ettepanekut tehes lähtub ametnik
asjaolust, et Keit Gerts ei ole aprillis 2016 määratud mahus ÜKT tunde sooritanud ning
mittesooritamise kohta ei ole esitanud tõendit kohustuste täitmist takistanud asjaolude kohta.

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata, kui
sama paragrahvi lõikest 3 ei tulene teisiti. Lg 3 kohustab lahendama erakorralise ettekande
süüdimõistetu osavõtul, kui on tegemist süüdimõistetult vabaduse võtmise küsimusega.

KrMS § 428 lg 1 sätestab, et kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

KarS § 69 lg 6 kohaselt kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3
sätestatud üldkasuliku töö üldist tähtaega, või pöörata süüdlasele mõistetud aresti või
vangistuse täitmisele. KarS § 69 lg 3 sätestab, et üldkasuliku töö mõistmisel määrab kohus selle
tegemise tähtaja, mis ei või ületada kuritegude puhul kahtekümmend nelja kuud ning
väärtegude puhul kahtteist kuud.

Kohus on seisukohal, et kriminaalhooldusametniku taotlus on põhjendatud ja kuulub
rahuldamisele. Hooldusalusele saab anda täiendava võimaluse sooritada talle kohtuotsusega
määratud üldkasuliku töö tunnid.




                                                                                                 2
Lähtudes eeltoodust ja juhindudes KarS § 69 lg 6; KrMS § 387, 428, 432 kohtunik

                                         m ä ä r a s:

Pikendada KEIT GERTSile (isikukood 38610232798, elukoht xxxx) Viru Maakohtu
26.08.2014 otsusega määratud ja Viru Maakohtu 18.06.2015 määrusega pikendatud
üldkasuliku töö tegemise tähtaega veel 1 (ühe) kuu võrra, s.o kuni 11.12.2016.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

Kohtumääruse ärakiri saata kriminaalhooldusametnikule ja Keit Gertsile.


Kohtunik                            /digitaalselt allkirjastatud/             Tiit Kullerkupp


Viru Maakohtu kohtunik Tiit Kullerkupu 19.08.2016 ebatäpsuse parandamise
kohtumääruse

RESOLUTSIOON:

Teha parandus Viru Maakohtu 11.05.2016 kohtumääruse nr 1-14-7049 resolutsioonis
üldkasuliku töö tegemise tähtaja pikendamise osas ning asendada 1 kuu võrra pikendatud
üldkasuliku töö tegemise tähtaeg 11.12.2016, tähtajaga 11.11.2016.

Muus osas jätta Viru Maakohtu 11.05.2016 kohtumäärus nr 1-14-7049 muutmata.

Määruse peale on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.

Kohtumääruse ärakiri saata isikutele, kellele on väljastatud vigase kohtumääruse koopia.

19.08.2016 ebatäpsuse parandamise kohtumäärus 1-14-7049 jõustus 23. septembril 2016. a.


Referent                            /digitaalselt allkirjastatud/         Lea Herne




                                                                                            3
