                                               1




                               KOHTUMÄÄRUS
 Kohus                            Viru Maakohus

 Määruse aeg ja koht              13. juuni 2016, Rakvere kohtumajas

 Kohtuasja number                 1-12-12470

 Kohtunik                         Anu Ammer

 Kohtuistungi sekretär            Kätlin Koidumäe

 Prokurör                         Ain Tali

 Tõlk                             Svetlana Hamaza

 Kohtuasi                         Viru Vangla materjalid Nikita Orlovi suhtes
                                  karistusjärgse käitumiskontrolli kohaldamiseks

                                  NIKITA ORLOV, i.k. 39010052228, kannab karistust
 Süüdimõistetu
                                  Viru Vanglas, elukoht vabanemisel: xxxx
                                  Karistuse kandmise algus 18.07.2012 ja lõpp 16.07.2016.

 Kohtuasja läbivaatamise aeg 02.06.2016, videokohtuistungil

 Kohtumääruse õiguslik alus       KarS § 871 ja KrMS § 4261, 432, 384, 387

 RESOLUTSIOON
Jätta Nikita Orlovi suhtes            pärast       vangistuse   ärakandmist   karistusjärgne
käitumiskontroll kohaldamata.

Määruse väljatrükk saata Viru Vanglale, Nikita Orlovile ja prokurörile.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.




                                               1
                                                   2

Asjaolud

18.05.2016 esitas Viru Vangla Viru Maakohtule materjalid kinnipeetava Nikita Orlovi suhtes
karistusjärgse käitumiskontrolli kohaldamiseks.

Nikita Orlov on süüdi mõistetud Viru Maakohtu 17.09.2013 otsusega KarS § 184 lg 2 p 1, 2
järgi ning karistatud vangistusega 3 aastat ja 3 kuud, KarS § 214 lg 2 p 1, 4 järgi ning karistatud
vangistusega 4 aastat. KarS § 64 lg 1 alusel loeti kergem karistus kaetuks raskeima karistusega
ning mõisteti liitkaristuseks 4 aastat vangistust. KarS § 68 lg 1 alusel arvati eelvangistuses
viibitud aeg karistusaja hulka ning mõisteti lõplikuks karistuseks 3 aastat 11 kuud ja 28 päeva.
Karistuse kandmise alguseks loeti 18.07.2012.

Arvestades kinnipeetava ohtlikkuse taset ning uue kuriteo toimepanemise tõenäosust ei toeta
Viru Vangla kinnipeetav Nikita Orlovi suhtes karistusjärgse käitumiskontrolli kohaldamist.

Kohtuistung

Kinnipeetav avaldas kohtuistungil, et vabanedes asub elama ema juurde esialgu, aga plaanib
Eestist ära sõita, konkreetselt tahab minna Rootsi ehitusele tööle. Arvas, et karistusjärgset
järelevalvet ta ei vaja.

Prokurör juhtis kohtuistungil esmalt tähelepanu asjaolule, et vangla on ise esitanud taotluse,
milles on märgitud, et vangla ei toeta karistusjärgse käitumiskontrolli kohaldamist. Samuti on
vangla materjalides kirjas, et isikut on varem 3 korda karistatud, kuid karistusregistris on kirjas
ainult käesolev karistus, teised karistused on kõik kustunud. Vangla iseloomustuse kohaselt
Nikita Orlovil kuritegelikke hoiakuid ei ole, käitumine on vanglas hea, läbitud on mitmed
programmid ja omandatud eriala, seega saab järeldada, et isik on oma vigadest õppinud ja
karistusest järeldused teinud. Prokurör taotles jätta karistusjärgne käitumiskontroll Nikita
Orlovi suhtes kohaldamata.

Kohtumääruse põhjendused

Kohus, kuulanud ära süüdimõistetu ja prokuröri ning tutvunud Viru Vangla poolt esitatud
materjalidega leiab, et Nikita Orlovi suhtes tuleb jätta karistusjärgne käitumiskontroll
kohaldamata.

KrMS § 4261 järgi karistusjärgse käitumiskontrolli kohaldamise otsustab karistuse täitmise
asukoha järgse maakohtu täitmiskohtunik toimiku kohtusse saabumisest alates ühe kuu jooksul.
Karistusjärgse käitumiskontrolli kohaldamiseks arvestab kohus KarS §-s 871 sätestatud
karistusjärgse käitumiskontrolli kohaldamise aluseid ning isiku käitumist karistuse kandmise ajal.

Karistusseadustiku (KarS) § 871 lg 1 sätestab, et kohus kohaldab isiku suhtes pärast
vangistuse ärakandmist käitumiskontrolli vastavalt KarS §-s 75 sätestatule, kui: 1) isikut on
karistatud tahtliku kuriteo eest vähemalt kaheaastase vangistusega ning ta on ära kandnud
mõistetud vangistuse täies ulatuses; 2) teda on enne käesoleva lõike punktis 1 nimetatud
kuriteo toimepanemist samuti karistatud tahtliku kuriteo eest vähemalt üheaastase
vangistusega ja 3) arvestades kuriteo toimepanemise asjaolusid, süüdimõistetu isikut,
varasemat elukäiku ja elutingimusi ning käitumist karistuse kandmise ajal, on alust arvata,
et ta võib toime panna uusi kuritegusid. Sama paragrahvi lg 2 sätestab, et kui isikut on
karistatud 9. peatüki 1., 2., 6. ja 7. jaos, 11. peatüki 2. jaos või 22. peatüki 1. ja 4. jaos sätestatud

                                                   2
                                                3

tahtliku kuriteo eest või muus peatükis sätestatud tahtliku kuriteo eest, mille koosseisutunnus on
vägivalla kasutamine, vähemalt kaheaastase vangistusega, ei eelda karistusjärgse
käitumiskontrolli kohaldamine käesoleva paragrahvi lõike 1 punktis 2 sätestatud eelnevat
karistatust.

Nikita Orlov kannab käesoleval ajal Viru Maakohtu 17.09.2013 otsusega KarS § 184 lg 2 p 1,
2 ja § 214 lg 2 p 1, 4 järgi mõistetud liitkaristust 4 aastat vangistust. Ärakandmisele kuuluva
liitkaristuse kandmise lõpp saabub eelduslikult 16.07.2016, seega kannab kinnipeetav ära
mõistetud karistuse täies ulatuses. Nikita Orlovi puhul on KarS § 871 lg 1 kohaldamise
formaalsed eeldused seega täidetud. Kohus leiab aga, et eelnimetatu on küll oluliseks, kuid
mitte ainsaks otsustavaks eelduseks kinnipeetava suhtes karistusjärgse käitumiskontrolli
kohaldamise otsustamisel.

Kuivõrd karistusjärgse käitumiskontrolli kohaldamiseks on oluline ka prognoos, et
süüdimõistetu võib vabaduses panna toime uusi kuritegusid, siis sellele hinnangu andmiseks
analüüsib kohus kuriteo toimepanemise asjaolusid, süüdimõistetu isikut, tema varasemat
elukäiku ja elutingimusi ning käitumist karistuse kandmise ajal.

Nikita Orlov viibib vanglas esimest korda. Seega puudub kohtul alus arvata, et Nikita Orlovi
näol on tegemist isikuga, kellel puudub tõsine tahe normikuulekaks eluks.

Vangla iseloomustusest nähtub, et kinnipeetaval on toimunud vangistuse jooksul muudatused
mõtlemise osas, kuigi on toimunud intsidendid, kus isik on käitunud agressiivselt.
Juhtumikorraldajaga ühiselt isiku käitumist analüüsides on kinnipeetav hakanud arvestama teisi
inimesi ja nende vajadusi, on õppinud oma vigadest ja püüab ennast tagasi hoida. Vangla
hinnangul on Nikita Orlovi käitumine olnud hea vaatamata neljale distsiplinaarkaristusele.

Ka on Nikita Orlov vangistuses läbinud riigikeele õpped A2, B1 ja B2 tasemel, läbinud
sotsiaalprogrammid „Eluviisitreening“ ja „Viha juhtimine“ ning omandanud abikoka eriala.
Vangla materjalide kohaselt oli isik juba enne programmide algust enamus probleeme enda
jaoks lahti mõtestanud ja lahendused leidnud. Seega on kinnipeetav vangistuses viibitud aega
kasutanud otstarbekalt.

Vähetähtis pole ka asjaolu, et kinnipeetaval on kindel eesmärk leida endale töökoht välisriigis.
Ka on isikul olemas vabanedes elukoht ema juures.

Kinnipeetaval sõltuvusi diagnoositud ei ole, probleemid alkoholi tarbimisega puuduvad ning ta
on otsustanud loobuda kanepi suitsetamisest.

Kohtu hinnangul saab Nikita Orlovile anda võimaluse näidata, et ta suudab vabaduses
seaduskuulekat elu elada ilma kohtu poolt määratud järelvalveta, et tema praegune käitumine
on püsiv ja tagasilangusi ei esine.

Eeltoodud asjaolusid kogumis hinnates leiab kohus, et Nikita Orlovi suhtes ei ole põhjendatud
kohaldada karistusjärgset käitumiskontrolli. Kohus on seisukohal, et karistusjärgse
käitumiskontrolli puhul on tegemist olulise isiku liikumise piiramisega, mida tuleks kohaldada
ainult erandlikel asjaoludel ning arvestades Nikita Orlovi varasemat elukäiku ja kuriteo
toimepanemise asjaolusid, aga ka vabanemisjärgseid elutingimusi ja Nikita Orlovi isikut, on
kohus seisukohal, et tema puhul selliseid erandlikke asjaolusid ei esine, mis võimaldaksid talle
määrata karistusjärgset käitumiskontrolli.

                                                3
                                              4



Eeltoodust tulenevalt jätab kohus Viru Vangla taotluse Nikita Orlovi suhtes karistusjärgse
käitumiskontrolli kohaldamiseks rahuldamata. Lisaks märgib kohus, et ka taotluse esitaja ise ei
toeta oma taotlust.


/allkirjastatud digitaalselt/
Anu Ammer
kohtunik




                                              4
