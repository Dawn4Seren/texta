                                                                              1-16-8192




                        KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    27.oktoobril 2016, Tallinn (Liivalaia kohtumaja)

                               1-16-8192 (16230102602)
Kriminaalasja number

Kohtunik                       Leo Kunman

Kohtuistungi sekretär          Katrin Lopsik

                               Tauno Vahesaar´e süüdistuses KarS § 184 lg 1 järgi
Kriminaalasi                   kokkuleppemenetluses
Prokurör                       Marek Soomaa

Süüdistatav                    Tauno Vahesaar (isikukood 39805160825, elukoht: XXXX, Eesti
                               Vabariigi kodanik, põhiharidus, emakeel – eesti keel, õpib XXXX,
                               kriminaalkorras karistamata, kehtivad väärteokaristused puuduvad,
                               tõkend: kahtlustatavana kinnipeetud 26.05.2016-27.05.2016 (2
                               päeva), 27.05.2016 kohaldatud tõkend elukohast lahkumise keeld)
Kaitsja                        Brigitta Mõttus (kohtuistungil ei osalenud)
RESOLUTSIOON
   1. Süüdi tunnistada Tauno Vahesaar KarS § 184 lg 1 järgi ja karistada vangistusega 1 (üks)
       aasta 5 (viis) kuud.
   2. KarS § 68 lg 1 alusel arvata eelvangistuses viibitud aeg 26.05.2016-27.05.2016, s.o 2
       (kaks) päeva karistusaja hulka, kandmisele kuulub 1 (üks) aasta 4 (neli) kuud 28
       (kakskümmend kaheksa) päeva vangistust.
   3. KarS § 73 lg 1, 3 alusel määrata, et mõistetud 1 (üks) aasta 4 (neli) kuud 28
       (kakskümmend kaheksa) päeva vangistust, ei pöörata täielikult täitmisele, kui Tauno
       Vahesaar ei pane 2 aasta pikkuse katseaja jooksul toime uut kuritegu. Katseaja alguseks
       lugeda kohtuotsuse kuulutamise päev s.o 27.oktoober 2016.
   4. Tauno Vahesaar´e suhtes kohaldatud tõkend elukohast lahkumise keeld tühistada
       kohtuotsuse jõustumisel.
   5. Tauno Vahesaar´elt välja mõista KrMS § 180 lg 1, § 179 lg 1 p 1, KrMS § 175 lg 1 p 3, 4
       alusel menetluskuluna:
          • Sundraha I astme kuriteo toimepanemise eest 1,5 palga alamääras s.o 1075 eurot.
          • Tasu riigi õigusabi osutamise eest summas 120 eurot.
          • Riiklikul ekspertiisiasutusel seoses narkootilise aine ekspertiisi tegemisega
              tekkinud kulud (Ekspertiisiakt nr 15E-AN0585) summas 420 eurot.
                                                                                          1
                                                                                     1-16-8192



 KrMS § 180 lg 3 alusel määrata, et väljamõistetud kriminaalmenetluse kulud summas 1615 eurot
 tuleb tasuda 12 kuu jooksul Maksu- ja Tolliameti arveldusarvele EE351010052031000004 SEB
 Pank, EE502200221014193355 Swedbank, EE873300333499990003 Danske Bank või
 EE401700017002872300 Nordea Pank. Menetluskulude tasumiseks vajaminev viitenumber
 edastatakse makseinfona süüdimõistetule tema poolt avaldatud meili- või postiaadressile. Samuti on
 makseinfo/maksegraafiku leht koos kohtuotsusega kättesaadav e-toimiku süsteemi kaudu.
 Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
 läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
 kanda ka kohtuotsuse täitmisega seonduvad kulud.

 Kohus selgitab, et makseinfo/maksegraafiku lehel on informatiivne tähendus, s.t et kaevatav ning
 õiguslikku tähendust omav dokument on kohtulahend, millega nõue välja mõisteti, mitte aga
 dokument, mille alusel toimub nõude tasumine.

 Asitõendid:
    • KarS § 83 lg 1, NPALS § 7 lg 3 alusel narkootiline aine (asub EKEI keemiaosakonnas)
        konfiskeerida ning jätta ekspertiisiasutusele säilitamiseks, õppeotstarbel kasutamiseks või
        hävitamiseks.
    • Digitaalkaal, 6 paberist voldikut, üks fooliumnutsak (asitõendite üleandmise-vastuvõtmise akt
        nt 2016-1772) antud hoiule Tallinnas Rahumäe tee 6 asuvasse Politsei- ja Piirivalveameti
        asitõendite hoidlasse)-konfiskeerida ja hävitada KarS § 83 lg 1, KrMS § 126 lg 3 p 4 alusel.
 Edasikaebamise kord

 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
 on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
 esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
 kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
 süüdistatavale on kuriteo eest mõistetud karistus, mida seadus selle eest ette ei näe.
 Apellatsioonkaebuse esitamise soovist teatatakse otsuse teinud kohtule kirjalikult seitsme päeva
 jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
 kirjalikult viieteistkümne päeva jooksul, alates päevast, mil kohtumenetluse poolel on võimalik
 kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
 süüdistatavale kohtuotsuse koopia kätteandmisele järgnevast päevast alates viieteistkümne päeva
 jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
 määruskaebemenetluse korras vastavalt KrMS § 387 lg 1, esitades määruskaebuse 10 päeva jooksul,
 alates päevast, mil isik sai vaidlustatavast kohtumäärusest teada või pidi teada saama, vaidlustatava
 kohtumääruse teinud kohtule.

Kohtuotsuse põhiosa

On tõendamist leidnud, et Tauno Vahesaar eeluurimisel tuvastamata ajal, kohas ja isikult, kuid enne
26.05.2016 omandas suures koguses (so narkootilise aine kogus, milline tekitab narkootilise joobe
enam kui 10-le inimesele) narkootilist ainet marihuaanat. Osa eelnevalt ebaseaduslikult omandatud
suures koguses narkootilisest ainest marihuaanast hoidis ta enda juures kuni 26.05.2016 kella 18.13-
ni, mil ta Tallinnas, Niguliste 3 asuva kiriku lähistel kinni peeti ning tema valdusest leiti ja võeti ära
kokku 21,4 grammi marihuaanat, mille THC sisaldus on 8-10%.
Narkootiliste ja psühhotroopsete ainete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning narkootiliste
ainetega seotud kuritegude ennetamiseks, avastamiseks ning tõkestamiseks või nimetatud seaduses
                                                                                                 2
                                                                                    1-16-8192

ettenähtud õppeotstarbel kasutamise eesmärgil. Kanep ja selle töötlemisproduktid (marihuaana, hašiš,
vaik, ekstraktid jne) kuuluvad narkootiliste ja psühhotroopsete ainete ning nende lähteainete seaduse
§ 31 lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad“ lisa 1 narkootiliste ja psühhotroopsete ainete I nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele inimesele.
Marihuaanat puhul piisab kümnele inimesele joobe tekitamiseks 7,5 grammist narkootilisest ainest
(puhtal kujul). Seega piisaks leitud ja ära võetud 21,4 grammist marihuaanast (puhtal kujul)
narkojoobe tekitamiseks keskmiselt 28-le inimesele. Suures koguses narkootilise aine ebaseadusliku
käitlemisega pani Tauno Vahesaar toime KarS § 184 lg 1 järgi kvalifitseeritava kuriteo.
Kriminaalasja kohtulikul uurimisel kohus tuvastas:

Kokkuleppest nähtuvalt nõustusid süüdistatav Tauno Vahesaar ning tema kaitsja Brigitta Mõttus
kuriteo kvalifikatsiooniga, tekitatud kahju laadiga ning jõudsid kokkuleppele prokuröri poolt kohtus
nõutava karistuse liigis ja määras. Süüdistatav loobus kaitsja osavõtust kohtuistungil (tl 42).
Süüdistavale on selgitatud menetluskulude ja I astme kuriteo eest sundraha tasumise kohustust. Kohus
leiab, et Tauno Vahesaar´e poolt kokkuleppe sõlmimine oli tema tõelise tahte avaldus ja kriminaalasja
menetlemisel on järgitud kokkuleppemenetluse sätteid.

Menetlusosalised jäid kohtuistungil sõlmitud kokkuleppe juurde. Kohus asub seisukohale, et Tauno
Vahesaar kuulub temale KarS § 184 lg 1 ettenähtud kuriteo toimepanemises esitatud süüdistuses
süüdimõistmisele ja temale tuleb mõista karistus sõlmitud kokkuleppe kohaselt.

Süüdistavale on selgitatud menetluskulude ja sundraha tasumise kohustust. Menetluskuludeks antud
kriminaalasjas on kaitsjale makstav tasu (KrMS § 175 lg 1 p 4), süüdimõistva kohtuotsusega kaasnev
sundraha (KrMS § 175 lg 1 p 9 ja § 179 lg 1 p 1) ning ekspertiisitasu (KrMS § 175 lg 1 p 3).

KrMS § 179 lg 1 p 1 järgi on süüdimõistva kohtuotsusega kaasnev sundraha I astme kuriteo korral 1,5
palga alammäära; Vabariigi Valitsuse 18.12.2015 määrusega nr 139 kehtestati töötasu alammääraks
täistööajaga töötamise korral 2,54 eurot tunnis ja 430 eurot kuus. Seega on sundraha I astme kuriteo
toimepanemise korral 1075 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu. Tauno
Vahesaar´ele oli kaitsja määratud riigi poolt. Kaitsja on esitanud taotluse 120 eurot riigi õigusabi tasu
määramises ja riigieelarvest hüvitamises, kaitsja taotlus on rahuldatud, seega tuleks Tauno
Vahesaar´elt välja mõista kaitsjatasu 120 eurot. Kohus peab põhjendatuks kohaldada menetluskulude
osas KrMS § 180 lg 3 sätteid, st määrata väljamõistetud kriminaalmenetluse kulude hüvitamine ositi
12 kuu jooksul.

Leo Kunman
Kohtunik




                                                                                                3
