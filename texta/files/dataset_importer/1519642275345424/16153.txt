                      KOHTUMÄÄRUS

Kohus                          Viru Maakohus

Kohtunik                       Marika Leimann

Määruse tegemise aeg ja koht   09.05.2016. a Rakvere

Tsiviilasja number             2-16-5288
Tsiviilasi                     Tapa Valla avaldus Vasily Popovi pärandvara pankroti nõudes

Menetlustoiming                Pankrotiavalduse lahendamine

Menetlusosalised ja nende      AVALDAJA
esindajad                      Tapa Vald, vallavalitsuse kaudu, rk 75033477, asukoht Tapa
                               Pikk 15
                               VÕLGNIK
                               Vasily Popov, ik 37709164913, surnud 07.05.2014

                               Ajutine pankrotihaldur Kristi Relvik
RESOLUTSIOON                   1.Lõpetada Vasily Popovi pärandvara pankrotimenetlus
                               raugemisega pankrotti välja kuulutamata.
                               2.Määrata kindlaks ajutise pankrotihalduri Kristi Relvik’u
                               (isikukood 47601265210) tasu (tasu välja mõista büroole,
                               mille kaudu ajutine haldur tegutseb – OÜ Advokaadibüroo
                               Kristi Relvik, a/a EE762200221061443333) 6,25 töötunni
                               eest 500 eurot (arvestusega 80 eurot üks töötund), millele
                               lisandub käibemaks 20% 100 eurot, kokku 600 eurot;
                               2.1.Välja mõista avaldajalt Tapa Vald, vallavalitsuse
                               kaudu, ajutise pankrotihalduri tasu summas 123.60 eurot.
                               2.2.Hüvitada ajutisele pankrotihaldurile Kristi Relvik’ule
                               (ik 47601265210; kontole- OÜ Advokaadibüroo Kristi
                               Relvik,       a/a      EE762200221061443333)       ajutise
                               pankrotihalduri tasust 397 eurot, millele lisandub
                               käibemaks 79.40 eurot, kokku 476.40 eurot menetlusabi
                               korras riigi vahenditest.


                                                                                    1
                                    3.Avaldaja kulud jäävad tema enda kanda.
                                    4.Vabastada ajutine haldur tema ülesannete täitmisest.
                                    5.Määrus saata avaldajale, ajutisele haldurile, avaldada
                                    Ametlikes Teadaannetes.


Edasikaebamise kord                  Määrusele on õigus edasi kaevata määruskaebuse
                                     esitamisega     15     päeva    jooksul     määruse
                                     kättetoimetamisele järgnevast päevast arvates sama
                                     maakohtu kaudu Tartu Ringkonnakohtule.

Asjaolud

1. Viru Maakohtu menetlusse saabus          04.04.2016 Tapa Valla avaldus Vasily Popovi
pärandvara pankroti väljakuulutamiseks.

Avalduse kohaselt on Rakvere notar Katre Pustaku poolt 12.05.2015 koostatud pärimisõiguse
tunnistuse järgi 07.05.2014 surnud Vasily Popov pärijaks avaldaja. Kohtutäitur Raigo Pärsi
poolt läbiviidud pärandvara inventuuri kohaselt on isiku vara väärtuseks 0.83 eurot,
kohustuste väärtuseks 2638.21 eurot. Avaldaja palub välja kuulutada pärandvara pankrot,
kuna pärandaja kohusused ületavad tema vara ning pärija ei ole nõus kohustuste täitmisega
oma vara arvelt.

2. Viru Maakohtu 04.04.2016 määrusega algatati pankrotimenetlus ja ajutiseks halduriks
nimetati Kristi Relvik.

3. Ajutine haldur esitas 27.04.2016 aruande, millest nähtub, et võlgniku nimele kinnisasju
registreeritud ei ole ja ei ole olnud; võlgniku nimele ja vastutava kasutajana liiklusregistris
sõidukeid ja väikelaevu, alla 12-meetrise kogupikkusega laevu ja jette registreeritud ei ole
ning viimase viie aasta jooksul ei ole olnud; võlgniku nimel ei ole avatud väärtpaberikontosid
ja võlgnik ei ole liitunud kogumispensioniga; vastavalt äriregistri andmetele puuduvad
võlgnikul mistahes seosed äriühingutega.
Võlgniku nimel on avatud xxxx arvelduskonto nr xxxx, mille jääk 25.04.2016 seisuga on 0,81
eurot.
Võlgniku nimel on avatud xxxx arvelduskonto nr xxxx, mille jääk 22.04.2016 seisuga on 0,02
eurot.
Muudes krediidiasutustes võlgniku nimel arvelduskontosid avatud ei ole. Võlgnik omas xxxx
arvelduskontot nr xxxx, mis suleti 04.06.2015, kontojääk konto sulgemisel oli 0,00 eurot.
Muud teadaolevat vara võlgnikul ei ole.
Kokku on võlgniku pärandvara summas 0,83 eurot. Täpsem varade väärtus selgub
pankrotimenetluse käigus.

Võlgniku pärandvaral lasuvad kohustused on järgnevad:
Kohustus Nordea Bank AB Eesti filiaali (registrikood 12608043, asukoht Liivalaia 45,
Tallinn) ees summas 10,29 eurot. Kohustus tuleneb teenustasu võlgnevusest.
Kohustus Koduliising OÜ (registrikood 10892531, asukoht Posti 30, 90504 Haapsalu) ees
summas 722,43 eurot. Nõue tuleneb Tallinna Vahekohtu 11.09.2013 otsusest nr 13-336.
Kohustus Lloyd Faktooring OÜ (registrikood 12200750, asukoht Pallasti tn 28, pk 1224,
10001 Tallinn) ees summas 1 649,57 eurot. Pärandvara nimekirja kohaselt oli sissenõudja


                                                                                             2
Lloyd Faktooring OÜ avaldusel algatatud võlgniku suhtes täitemenetlus, täiteasi nr
158/2015/55. Vastavalt kohtutäituri Raigo Pärs poolt ajutisele haldurile antud
informatsioonile nimetatud täitemenetlus lõpetati seoses võlgniku surmaga ja pärandvara
puudumisega. Sõltumata täitemenetluse lõpetamisest on võlgniku kohustused Lloyd
Faktooring OÜ ees summas 1 649,57 eurot ja kohtutäitur Raigo Pärs ees tulenevalt
kohtutäituri tasu nõudest summas 435,56 eurot täitmata.

Pankrotiavalduse menetlusse võtmise seisuga võlgniku pärandvara puudutavad
täitemenetlused:
Kohtutäitur Tatjana Afanasieva menetluses on Aktiva Finants OÜ (registrikood 10746479,
asukoht A. Weizenbergi 20, 10150 Tallinn) nõue summas 427,75 eurot (täiteasi nr
140/2008/3984). Nõude jääk 139,09 eurot. Kohtutäituri tasu jääk 45,85 eurot.
Kohtutäitur Kaire Põlts menetluses on ITM Inkasso OÜ (registrikood 11100041, asukoht F.
R. Kreutzwaldi tn 4, 10120 Tallinn) nõue summas 270,24 eurot (täiteasi nr 025/2013/2459).
Nõude alus Pärnu Maakohtu Haapsalu kohtumaja 09.08.2013 otsus tsiviilasjas nr 2-13-29570.
Nõude jääk 368,14 eurot (sh 252,64 eurot ITM Inkasso OÜ nõude jääk ja kohtutäituri nõude
jääk 115,50 eurot).

Võlgniku pärandvaraga seotud kohustused kokku moodustavad 3 370,93 eurot. Täpsem
kohustuste suurus selgub pankrotimenetluse käigus.

Ajutine pankrotihaldur ei ole leidnud tagasivõitmise või tagasinõudmise aluseid. Ei ole
välistatud, et vara tagasivõitmise või tagasinõudmise alused ilmnevad pankrotimenetluse
käigus, kuid võlgniku surma tõttu ja ajutise halduri poolt kogutud andmete põhjal võib väita,
et vastavate aluste ilmnemine on vähetõenäoline.

Ajutine pankrotihaldur on seisukohal, et käesoleval juhul tekkis alaline maksejõuetus
võlgniku surma tõttu 07.05.2014, millest tingituna jäid täitmata võlgniku kohustused
võlausaldajate ees. Ajutise halduri hinnangul on võlgniku maksejõuetus täielikult välja
kujunenud ja alalise iseloomuga ning esineb pankrotisituatsioon.
Maksejõuetust ei ole tekitatud kuriteo tunnustega teoga. Maksejõuetuse põhjuseks on muu
asjaolu PankrS § 22 lg 5 tähenduses.

PankrS § 31 lg 1 kohaselt kuulutab kohus pankroti välja, kui võlgnik on maksejõuetu. Ajutine
haldur on arvamusel, et võlgnik on maksejõuetu, kuna võlgnikul puudub pärandvara hulgas
vara, mille arvel täita võlgniku kohustusi.
Vastavalt PankrS § 29 lg-le 1 lõpetab kohus määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda.
PankrS § 9 lg 2 kohaselt kohaldatakse võlgniku surma korral võlgniku vara suhtes esitatud
pankrotiavaldusele võlgniku pankrotiavalduse kohta sätestatut. PankrS § 23 lg 4 sätestab, et
kui võlgniku avalduse alusel alustatud menetlus lõpetatakse raugemisega pankrotti välja
kuulutamata ja võlgniku varast ei jätku vajalikeks väljamakseteks, mõistab kohus ajutise
halduri tasu ja hüvitatavad kulutused välja võlgnikult, kuid võib määrata nende hüvitamise
riigi vahenditest.
PankrS § 30 lg 1 sätestab, et kui võlgnikul ei jätku vara pankrotimenetluse kulude katteks,
määrab kohus menetluse raugemise vältimiseks pankrotimenetluse kulude katteks deposiidina
selleks ettenähtud kontole makstava summa suuruse ja selle maksmise tähtaja.

Eeltoodu alusel teeb ajutine pankrotihaldur järgmised ettepanekud:


                                                                                           3
Anda võlausaldajatele ja kolmandatele isikutele võimalus tasuda pankrotimenetluse
raugemise vältimiseks pärandvara pankrotimenetluse kulude katteks kohtu deposiiti kohtu
määratud summa (ajutise halduri ettepanekul vähemalt 1000 eurot);
Juhul, kui kohtu deposiiti kohtu poolt määratud summat ei tasuta, lõpetada pankrotiavalduse
menetlus pärandvara suhtes pankrotti välja kuulutamata raugemise tõttu vastavalt PankrS §-le
29.

Ajutine haldur on esitanud ka tasu ja kulude hüvitamise alljärgneva taotluse:
Määrata kindlaks ja mõista välja pärandvara arvelt ajutise pankrotihalduri Kristi Relvik’u
(isikukood 47601265210) tasu (tasu välja mõista büroole, mille kaudu ajutine haldur tegutseb
– OÜ Advokaadibüroo Kristi Relvik, a/a EE762200221061443333) 6,25 töötunni eest 500
eurot, millele lisandub käibemaks 20% 100 eurot, kokku 600 eurot.
Kuivõrd pärandvarast ei piisa ajutise pankrotihalduri tasu maksmiseks, hüvitada
pankrotihaldurile Kristi Relvik’ule (isikukood 47601265210) ajutise pankrotihalduri tasust
397 eurot, millele lisandub käibemaks 79,40 eurot, kokku 476,40 eurot menetlusabi korras
riigi vahenditest.

Õiguslik põhjendus

4. PankrS § 29 lg 1 kohaselt lõpetab kohus määrusega pankrotimenetluse pankrotti välja
kuulutamata raugemise tõttu, vaatamata võlgniku maksejõuetusele kui võlgnikul ei jätku vara
pankrotimenetluse kulude katteks ja puudub vara tagasivõitmise ja tagasinõudmise võimalus
ja kui võlausaldajad ei ole avaldanud valmisolekut menetluskulude tasumiseks.

Antud asjas ei ole võlausaldajad ega kolmandad isikud reageerinud kohtu poolt Ametlikes
Teadaannetes 27.04.2016 avaldatud ülekutsele deposiitkontole menetluskulude jaoks
ülekande tegemiseks.

Kohus leiab, et ajutise halduri ettekande kohaselt, seda üle kordamata, on raugemise taotlus
põhjendatud ja kuulub rahuldamisele. Tagasivõitmise aluseid ei esine.

Avaldajal puuduvad vastuväited menetluse raugemise osas.

Ajutise halduri tasu ja kulude hüvitamise taotlus kuulub esitatud kujul rahuldamisele, st
osaliselt riigieelarvelistest vahenditest PankrS § 23 lg 4 alusel ja seda ületavas osas avaldajalt
väljamõistmisega. Avaldaja puhul on tegemist isikuga, kes fiskaalselt haldab kogu kogukonda
puudutavat eelarvet ning kuna tal oli seadusest tulenevalt kohustus käesolev avaldus esitada ja
ta samal ajal ei saanud selliste kulude tekkimisega oma eelarvet planeerides arvestada, peab
kohus võimalikuks ja mõistlikuks jätta menetluses ajutise halduri tegevust puudutavad kulud
avaldaja kanda üksnes selles ulatuses, mida ei saa rahuldada menetlusabi korras
riigieelarveliste vahendite kaudu.

Avaldaja kulud jäävad tema enda kanda.

/allkirjastatud digitaalselt/
Marika Leimann
Kohtunik




                                                                                                4
