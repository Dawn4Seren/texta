                                                                                    1-16-3006




                         KOHTUOTSUS
                         Eesti Vabariigi nimel

Kohus                             Harju Maakohus
Otsuse tegemise aeg ja koht       15.aprillil 2016.a Tallinnas Liivalaia kohtumajas

Kriminaalasja number              1-16-3006 (16230100857)
Kohtukoosseis                     Kohtunik Katre Poljakova

Kohtuistungi sekretär, tõlk       Triin Pilberg, Natalia Senkevitš

Kriminaalasi                      VADIM GOLUBOVSKI süüdistuses KarS § 184 lg 1
                                  järgi kokkuleppemenetluses;

Prokurör                          Marek Soomaa

Süüdistatav                       VADIM GOLUBOVSKI, isikukood: 38509060316,
                                  kodakondsuseta, emakeel: vene keel, põhiharidus,
                                  töökoht: puudub, elukoht: XXX, asukoht: viibib
                                  Vanglas, varasemalt kriminaalkorras karistamata, oli
                                  kahtlustatavana kinni peetud 18.02.2016.a, tõkend:
                                  vahistamine alates 19.02.2016.a
Kaitsja                           Vladimir Sadekov

RESOLUTSIOON                      Juhindudes KrMS §-dest § 126 lg 3 p 4; § 173 lg 1 - 4 ja
                                  § 175 lg 1 p.p 3, 4 ja 9; § 179 lg 1 p 1; § 180 lg 3; § 248
                                  lg 1 p 5; § 249; § 311; § 313; KarS § - dest 68 lg 1, § 74
                                  lg 1, 2, 3 ja 5; § 75 lg 1 p.p 1-6, § 75 lg 2 p.p 2¹, 4,5,8, §
                                  83 lg 4, § 832 lg 1, § 191, § 184 lg 5 p 2; NPALS § 7 lg 3
                                  kohus otsustas:

   1. Süüdi tunnistada Vadim Golubovski KarS § 184 lg 1 järgi kvalifitseeritud kuriteo
      toimepanemise eest ja karistada teda vangistusega 2 (kaks) aastat ja 6 (kuus)
      kuud.
   2. Juhindudes KarS § 74 lg-dest 1, 2, 3 ja 5 pöörata Vadim Golubovskile mõistetav
      karistus täitmisele osaliselt, mõistes koheselt täitmisele kuuluvaks karistuseks
      vangistuse 6 (kuus) kuud ning jättes vangistuse 2 (kaks) aastat Vadim Golubovski
      suhtes täitmisele pööramata tingimusel, et Vadim Golubovski temale 2 (kahe)
      aasta ja 6 (kuue) kuu pikkuse katseaja kestel ei pane tahtlikult toime uut kuritegu
    ja täidab talle katseajaks KarS § 75 lg 1 p.p 1-6 ning KarS § 75 lg 2 p.p 2¹, 7
    sätestatud kontrollnõudeid ja kohustusi:
3. Kohustada Vadim Golubovski täitma käitumiskontrolli ajal KarS § 75 lg 1 p.p 1-
    6 sätestatud kontrollnõudeid:
• elama alalises elukohas aadressil: XXX;
• ilmuma           kriminaalhooldaja            määratud         ajavahemike        järel
    kriminaalhooldusosakonda registreerimisele;
• alluma kriminaalhooldaja kontrollile oma elukohas ning esitama talle andmeid
    oma kohustuste täitmise ja elatusvahendite kohta;
• saama kriminaalhooldusametnikult eelneva loa elukohast lahkumiseks Eesti
    territooriumi piires kauemaks kui viieteistkümneks päevaks;
• saama kriminaalhooldusametnikult eelneva loa elu-, töö- või õppimiskoha
    vahetamiseks;
• saama kriminaalhooldusametnikult eelneva loa Eesti territooriumilt lahkumiseks
    ja väljaspool Eesti territooriumi viibimiseks.
4. Juhindudes KarS § 75 lg 2 p.p 2¹, 7 kohustada Vadim Golubovskit temale
    määratud käitumiskontrolli ajal:
• mitte omama või tarvitama narkootilisi või psühhotroopseid aineid;
• alusel mitte suhtlema narkootilisi või psühhotroopseid aineid käitlevate ja selliste
    ainete käitlemise eest karistatud isikutega (välja arvatud lähisugulased)
5. KarS § 68 lg 1 alusel arvestada Vadim Golubovskil koheselt ärakandmisele
    kuuluva karistuse – vangistuse 6 kuud algust tema kinnipidamise päevast, s.o
    alates 18.veebruarist 2016.a.
6. Vadim Golubovski suhtes kohaldatud tõkend vahistamine tühistada kohtuotsuse
    jõustumisel või koheselt ärakandmisele kuuluva karistuse ärakandmisel.
7. Määrata Vadim Golubovski katseajaks Tallinna Vangla Ida-Harju
    Kriminaalhooldusosakonna juhataja määratud kriminaalhooldaja järelevalve
    alla.
8. Vastavalt KarS §-le 78 lg 1 Vadim Golubovski katseaja algust arvestada
    kohtuotsuse kuulutamise päevast s.o 15.04.2016.a.
9. Vastavalt KarS § 75 lg 5 peatub kontrollnõuete täitmine Vadim Golubovskile
    mõistetud koheselt ärakandmisele kuuluva vangistuse kandmise ajaks.
10. KarS § 184 lg 5 p 2 ja § 832 lg 1 alusel konfiskeerida ja anda riigi omandisse Vadim
    Golubovski kuriteo toimepanemise tulemusena saadud vara - sularaha summas
    2050 (kaks tuhat viiskümmend) eurot, mis on Harju Maakohtu Liivalaia
    kohtumaja 24.03.2016.a määruse alusel arestitud ning kantud Politsei- ja
    Piirivalveameti      tagatiskontole       Rahandusministeeriumi        arveldusarvele
    EE1700017001577198.
11. Asitõend: narkootiline aine, mis on jäetud EKEI keemiaosakonda hoiule, kuulub
    KarS § 83 lg 4 ja § 191 alusel konfiskeerimisele ning tuleb jätta NPALS § 7 lg 3
    alusel ekspertiisiasutusele aine säilitamiseks, õppeotstarbel kasutamiseks või
    kuulub KrMS § 126 lg 3 p 4 alusel hävitamisele.
12. Asitõendid: narkootilise aine ekspertiisiaktiga 16E-AN0160 tagastatud esemed:
    tualettpaber, milles üks minigrip kilekott, kuuluvad KarS § 83 lg 4 ja § 191 alusel
    konfiskeerimisele ning KrMS § 126 lg 3 p 4 alusel kohtuotsuse jõustumisel
    hävitamisele.
13. DNA-ekspertiisi nr 16E-GE0222 kulud summas 228 eurot jätta riigi kanda.
14. KrMS §-de 173 lg 1 – 4; § 175 lg 1 p.p 3, 4 ja 9 ja § 179 lg 1 p 1 alusel Vadim
    Golubovskilt välja mõista riigituludesse menetluskuluna:
    •   sundraha esimese astme kuriteo toimepanemise eest summas 1075.- (üks tuhat
        seitsekümmend viis) eurot;
    •   kaitsjatasu kohtueelsel ja kohtulikul uurimisel osutatud õigusabiteenuse eest
        summas 120.- (ükssada kakskümmend) eurot;
    •   narkootilise aine ekspertiisi nr 16E-AN0160 kulud summas 84.-
        (kaheksakümmend neli) eurot;
    •   DNA-ekspertiisi nr 16E-GE0222 kulud summas 114 (ükssada neliteist) eurot.
   KrMS § 180 lg 3 alusel määrata, et Vadim Golubovskil tuleb menetluskulud tasuda
   ositi 12 kuu jooksul igakuisete osamaksetena käesoleva kohtuotsuse jõustumisest
   arvates. Makseinfo menetluskulude ositi tasumiseks edastatakse kohtuotsuse
   jõustumisel Vadim Golubovskile posti teel kinnipidamiskohta. Vadim Golubovski
   poolt menetluskulude graafikus märgitud osamakse tähtajaks tasumata jätmise
   korral maksegraafik tühistada. Kui rahalised nõuded ei ole täies ulatuses tähtaegselt
   tasutud, suunatakse nõuded täitemenetluse läbiviimiseks kohtutäiturile
   täitemenetluse seadustikus sätestatud korras ning süüdimõistetul tuleb kanda ka
   kohtuotsuse täitmisega seonduvad kulud.
 Edasikaebe kord ja tähtaeg
 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni
 juhul, kui on tegemist KrMS 9. peatüki 2. jao sätete või § 339 lg 1 rikkumisega.
 Süüdistatav ja kaitsja võivad esitada kokkuleppemenetluses tehtud kohtuotsuse peale
 apellatsiooni ka juhul, kui kokkuleppes kirjeldatud tegu ei ole kuritegu, see on
 karistusseadustiku järgi ebaõigesti kvalifitseeritud või kui süüdistatavale on kuriteo eest
 mõistetud karistus, mida seadus selle eest ette ei näe. KrMS § 319 lg 1 kohaselt
 apellatsioonkaebuse esitamise soovist teatatakse otsuse teinud kohtule kirjalikult seitsme
 päeva jooksul, alates kohtuotsuse resolutiivosa kuulutamisest. Apellatsiooniõiguse
 kasutamise soovist võib otsuse teinud kohtule teatada ka elektrooniliselt. KrMS § 319 lg
 2 kohaselt apellatsioon esitatakse Ringkonnakohtule kirjalikult 15 päeva jooksul alates
 otsuse avalikult teatavakstegemisest. KrMS § lg 3 kohaselt vahistatud süüdistatav või
 tema kaitsja võib esitada apellatsiooni 15 päeva jooksul alates süüdistatavale kohtuotsuse
 koopia kätteandmisele järgnevast päevast.


SÜÜDISTUS JA KOKKULEPPE SISU
Vadim Golubovskit süüdistatakse selles, et tema omandas eeluurimisel täpselt tuvastamata
ajal, kuid enne 18.02.2016.a kella 15:02, tuvastamata isikult ja kohas suures koguses
narkootilist ainet fentanüüli (so narkootilise aine kogus, milline tekitab narkootilise joobe enam
kui 10-le inimesele). V.Golubovski omandas vähemalt 1,94 grammi pulbrilist ainet, mis
sisaldab suures koguses narkootilist ainet fentanüüli.
Eelnevalt ebaseaduslikult omandatud suures koguses narkootilist ainet fentanüüli sisaldavat
pulbrit hoidis ta ebaseaduslikult enda juures kuni 18.02.2016.a kellani 15:02, mil ta Tallinnas
Randla 10a territooriumil kahtlustatavana kinni peeti. Kahtlustatavana kinnipidamise käigus
viskas V.Golubovski maha salvrätiku, millises olevas minigripp kilekotis 1,94 grammi beeži
pulbrit, mis sisaldab 2,7% narkootilist ainet fentanüüli, pulbris on 0,052 grammi fentanüüli.
Nimetatud kogus narkootilist ainet fentanüüli sisaldav pulber võeti politseiametnike poolt ära.
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Fentanüül kuulub narkootiliste ja psühhotroopsete ainete ning nende lähteainete seaduse § 31
lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil
käitlemise ning sellealase arvestuse ja aruandluse tingimused ja kord ning narkootiliste ja
psühhotroopsete ainete nimekirjad“ lisa 1 narkootiliste ja psühhotroopsete ainete II nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3
loetakse narkootilise aine suureks koguseks aine kogus, millest piisab joobe tekitamiseks
kümnele inimesele.
Fentanüüli puhul piisab kümnele inimesele joobe tekitamiseks keskmiselt 1,3 milligrammist
narkootilisest ainest. Seega piisaks süüdistatava käideldud 52 milligrammist fentanüülist
narkojoobe tekitamiseks kokku umbes 400 inimesele.
Suures koguses narkootilise aine ebaseadusliku käitlemisega pani Vadim Golubovski
toime KarS § 184 lg 1 järgi kvalifitseeritava kuriteo.
Vastavalt 12.04.2016.a süüdistatava Vadim Golubovski, tema kaitsja Vladimir Sadekovi ja
Põhja Ringkonnaprokuratuuri abiprokuröri Marek Soomaa sõlmitud kokkuleppele taotleb
abiprokurör kohtus Vadim Golubovski süüditunnistamist KarS § 184 lg 1 järgi kvalifitseeritava
kuriteo toimepanemises ja tema karistamist vangistusega 2 aastat ja 6 kuud.
KarS § 74 lg 1; 2; 3 ja 5 alusel määrata, et mõistetud karistusest kuulub koheselt ärakandmisele
6 kuud vangistust ning ülejäänud 2 aasta, - kuu pikkust vangistust ei pöörata täitmisele, kui
süüdistatav ei pane 2 aasta 6 kuu pikkuse katseaja jooksul toime uut kuritegu ja täidab KarS §
75 lg 1 p 1-6 sätestatud käitumiskontrolli ajaks pandud kontrollnõudeid:
    1) elama kohtu määratud alalises elukohas;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
Lisaks kohustada süüdistatavat:
KarS § 75 lg 2 p 2¹ alusel käitumiskontrolli ajal mitte omama või tarvitama narkootilisi või
psühhotroopseid aineid.
KarS § 75 lg 2 p 7 alusel mitte suhtlema narkootilisi või psühhotroopseid aineid käitlevate ja
selliste ainete käitlemise eest karistatud isikutega (välja arvatud lähisugulased).
KarS § 68 lg 1 järgi lugeda eelvangistuses viibitud aeg karistusaja hulka, karistusaja algust
hakata lugema alates Vadim Golubovski kahtlustatavana kinnipidamisest, s.o alates
18.02.2016.a.
Vadim Golubovski nõusolekul ning juhindudes KarS § 184 lg 5 p-st 2 ja § 832 lg-st 1
konfiskeerida kohtuotsusega tema poolt kuriteo toimepanemise tulemusena saadud varana
sularaha summas 2050 eurot, mis on Harju Maakohtu Liivalaia kohtumaja 24.03.2016.a
määruse nr 1-16-1708 alusel arestitud./tl 46-53/. 04.03.2016.a. on Politsei- ja Piirivalveameti
finantsbüroo poolt kantud nimetatud sularaha PPA tagatiskontole nr EE701700017001577198
(Rahandusministeerium). /t.lk 45/.
Kohtule esitatud kokkuleppes märgitakse, et Vadim Golubovskile on selgitatud, et
süüdimõistva kohtuotsuse korral peab ta hüvitama käesoleva kriminaalasja menetlemisega
seotud menetluskulud. Menetluskuludeks on kaitsjatasu summas 120.- eurot, süüdimõistva
kohtuotsusega kaasnev sundraha esimese astme kuriteo toimepanemise eest summas 1075.-
(üks tuhat seitsekümmend viis) eurot ning narkootilise aine ekspertiisi kulu summas 84.- eurot,
ning DNA ekspertiisitasu 114 eurot, so kogusummas 1393 (üks tuhat kolmsada
üheksakümmend kolm) eurot, mis vastavalt kokkuleppele tuleb tasuda 12 (kaheteistkümne) kuu
jooksul igakuiste maksetena. DNA-ekspertiisi nr 16E-GE0222 kulu summas 228 eurot
palutakse jätta riigi kanda.

Harju Maakohtu Liivalaia kohtumajas 15.04.2016.a toimunud kohtuistungil süüdistatav Vadim
Golubovski tunnistas end temale esitatud süüdistustes KarS § 184 lg 1 järgi kvalifitseeritud
kuriteo toimepanemises täielikult süüdi ja nõustus sõlmitud kokkuleppega, selgitades kohtule,
et kokkuleppe sõlmimine oli tema vaba tahe, paludes kohtul sõlmitud kokkulepe kinnitada.
Põhja Ringkonnaprokuratuuri abiprokurör Marek Soomaa jäi sõlmitud kokkuleppe juurde,
taotledes kohtult selle kinnitamist. Vandeadvokaat Vladimir Sadekov jäi sõlmitud kokkuleppe
juurde, taotledes kohtult selle kinnitamist.
Kohus, tutvunud kohtusse saadetud kriminaaltoimikuga, ära kuulanud süüdistatava selgitused
sõlmitud kokkuleppe kohta ning kaitsja ja abiprokuröri arvamuse kokkuleppe kohta ning
veendunud, et menetlusosalised jäävad sõlmitud kokkuleppe juurde, asub seisukohale, et
süüdistatav Vadim Golubovski on sõlmitud kokkuleppest aru saanud ning sellega nõustunud
ja kokkulepet sõlmides on süüdistatav väljendanud oma tõelist tahet, kokkulepe on sõlmitud
kriminaalmenetluse sätteid järgides.
Kõike eeltoodut arvesse võttes asub kohus seisukohale, et Vadim Golubovski tuleb süüdi
tunnistada temale KarS § 184 lg 1 järgi inkrimineeritud kuriteo toimepanemises ja karistus tuleb
talle mõista vastavalt sõlmitud kokkuleppele.

Menetluskulud:
Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu. Menetluskuluks KrMS § 175 lg 1 p.p 3, 4 ja 9 kohaselt on süüdimõistva
kohtuotsusega kaasnev sundraha, määratud kaitsjale makstud tasu ning ekspertiisikulud.
KrMS § 179 lg 1 p 1 kohaselt süüdimõistva kohtuotsusega esimese astme kuriteos
süüdimõistmise korral on sundraha suuruseks 2,5 kuupalga alammäär. Vabariigi Valitsuse
määruse „Töötasu alammäära kehtestamine” § 1 kohaselt kuutasu alammääraks täistööajaga
töötamise korral on 430 eurot ning seda alates 01.01.2016.a s.t esimese astme kuriteo
süüdimõistmise korral on sundraha suuruseks 1075.- eurot. Käesoleva kriminaalasja
materjalidest nähtub, et Vadim Golubovskile on kohtueelse menetluse käigus osutatud riigi
õigusabi summas 120.- eurot. Kriminaalasja raames on teostatud narkootilise aine ekspertiis nr
16E- AN0160 summas 84 eurot tuleb hüvitada Vadim Golubovskil, DNA-ekspertiisi nr 16E-
GE0222 maksumusest 114 eurot tuleb hüvitada Vadim Golubovskil ja ekspertiisitasu summas
228 jääb vastavalt kokkuleppele riigi kanda. Süüdistatavalt sundraha, ekspertiisitasu ja
kaitsjatasu välja mõistmisel juhindub kohus KrMS §-de 173 lg 1 – 4; § 175 lg 1 p.p 3, 4, 9 ja §
179 lg 1 p 1. Kokkuleppest nähtub, et menetluskulud tuleb tasuda KrMS § 180 lg 3
kohaldamisel ositi 12 kuu jooksul.
Kohtunik Katre Poljakova /allkirjastatud digitaalselt/
