                        KOHTUOTSUS
                              EESTI VABARIIGI NIMEL
                                    Tagaseljaotsus


Kohus                            Pärnu Maakohus
Kohtunik                         Ruth Sild
Otsuse tegemise aeg ja koht      29. august 2016. a Haapsalu kohtumaja
Tsiviilasja number               2-16-12049
Tsiviilasi                       Eesti Haigekassa hagi Ancelika Heuer'i vastu
                                 tervisekahjustuste          tekitamisega seotud
                                 ravikindlustushüvitise hüvitamise nõudes
Tsiviilasja hind                 137,86 eurot
Menetlusosalised ja nende        Hageja Eesti Haigekassa, registrikood 74000091, asukoht
esindajad                        Lembitu 10, 10114 Tallinn
                                 Hageja lepinguline esindaja Pille Pihler, Eesti Haigekassa
                                 juriidilise osakonna jurist, asukoht Lai 14, 80010 Pärnu, e-post
                                 *
                                 Kostja Ancelika Heuer, isikukood *, elukoht *, e-post *
Menetluse staatus                Kirjalik menetlus
RESOLUTSIOON
1.     Hagi rahuldada tagaseljaotsusega.
2.     Välja mõista kostjalt Ancelika Heuer hageja Eesti Haigekassa kasuks tervisekahjustuste
tekitamisega põhjustatud kahju (Pärnu Maakohtu 14.04.2016. a otsus kriminaalasjas nr 1-16-
2361), s.o hageja poolt hüvitatud ravikindustushüvitis summas 137,86 (ükssada kolmkümmend
seitse eurot 86 senti) eurot.
3.     Tunnistada otsus tagatiseta viivitamata täidetavaks.
4.     Edastada otsus menetlusosalistele.
Menetluskulude jaotus ja rahalise suuruse kindlaksmääramine
Jätta hageja Eesti Haigekassa menetluskulud kostja Ancelika Heuer'i kanda.
Tsiviilasja materjalidest nähtuvalt ei ole menetlusosalised käesoleva tsiviilasja menetlemisel
menetluskulusid kandnud.




                                                                                        1
Edasikaebamise kord
Hageja, kelle avalduse alusel on tehtud tagaseljaotsus või kelle avaldust kostja vastu tagaseljaotsuse
tegemiseks ei rahuldata ja jäetakse tema hagi rahuldamata, võib esitada otsuse peale
apellatsioonkaebuse (TsMS § 420 lg 1). Apellatsioonkaebus esitatakse Tallinna Ringkonnakohtule
30 päeva jooksul, alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest (TsMS § 632 lg 1). Kaebus võidakse
lahendada kirjalikus menetluses, kui kaebuses ei taotleta selle lahendamist istungil. Vastasel juhul
loetakse, et ta on nõus asja lahendamisega kirjalikus menetluses.
Kostja võib esitada Pärnu Maakohtule tagaseljaotsuse peale kaja menetluse taastamiseks, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi kostjale
või tema esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha (TsMS § 415 lg 1). Kaja võib
esitada tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada (TsMS § 415 lg 2).
Kui tagaseljaotsus tehti eelmenetluses seetõttu, et kostja ei vastanud tähtaegselt kohtule või ei
ilmunud eelistungile, tuleb kajale lisada kõik asja ettevalmistamise lõpuleviimiseks vajalik (TsMS
§ 394 nõuetele vastav kirjalik vastus hagiavaldusele koos dokumentide ja nende lisade ärakirjadega
vastavalt menetlusosaliste arvule) (TsMS § 416 lg 2).
Kajalt tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot
ja mitte rohkem kui 1500 eurot (TsMS § 142 lg 2). Kautsjon tasuda Rahandusministeeriumi
arveldusarvele      SEB     Pank     –    a/a    EE571010220229377229;           Swedbank       –    a/a
EE062200221059223099; Danske Bank – a/a EE513300333522160001 või Nordea Bank – a/a
EE221700017003510302. Maksekorralduse selgituseks märkida: kohustatud isiku nimi, kohtuasja
number, makse liik.
Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
09.08.2016. a esitas hageja Eesti Haigekassa Pärnu Maakohtu Haapsalu kohtumajja hagiavalduse
kostja Ancelika Heuer'i vastu tervisekahjustuste tekitamisega seotud ravikindlustushüvitise
hüvitamise nõudes summas 137,86 eurot. Hagiavaldusest nähtuvalt tekitas Ancelika Heuer
12.08.2015. a M. T.-le (kannatanu) tervisekahjustusi, mida tõendab hagiavaldusele lisatud Pärnu
Maakohtu 14.04.2016. a otsus kriminaalasjas nr 1-16-2361. Kannatanu vajas tekitatud ja saadud
tervisekahjustuste tõttu tervishoiuteenuseid ja kannatanule osutati tervishoiuteenuseid ning aset leidis
kindlustusjuhtum, mida tõendavad hagile lisatud Eesti Haigekassale tervishoiuteenuse osutaja poolt
esitatud raviteenuste arve. Hageja on kannatanu raviteenuste arve summas 137,86 eurot tasunud
tervishoiuteenuste osutajale. Hagi esitamise seisuga on hagejale ravikindlustushüvitistest hüvitamata
137,86 eurot. Hageja palub jätta menetluskulud kostja kanda. Hageja kinnitab, et hagejal hetkel
menetluskulud puuduvad.
Kohus toimetas hagiavalduse koos menetlusse võtmisega määrusega kostjale kätte isiklikult allkirja
vastu üleandmisega 11.08.2016. a /tlk 29/. Kohus määras kostjale vastamiseks tähtaja 14 päeva /tlk

                                                                                                2
21/, mistõttu kostja kirjaliku vastuse esitamise tähtaeg oli 25.08.2016. a. Kostja teatas kohtule e-kirja
teel, et hetkel ei ole võimalik maksta aga maksab kohe kui saab. Ei käi tööl ja alles otsib tööd. Kohus
leiab, et hageja ei ole sisulist vastust hagiavaldusele esitanud ning kohtule saadetud e-kirjas ei ole
vastuväiteid hagiavaldusele esitanud, mistõttu loeb kohus hageja faktiväited kostja poolt omaks
võetuks.
Tsiviilkohtumenetluse seadustiku § 444 lg 3 alusel teeb kohus käesolevas tsiviilasjas tagaseljaotsuse
ilma põhjendava osata.
TsMS § 468 lg 1 p 2 alusel tunnistab kohus tagaseljaotsuse omal algatusel tagatiseta viivitamata
täidetavaks.



(allkirjastatud digitaalselt)
Ruth Sild
kohtunik




                                                                                                3
4
