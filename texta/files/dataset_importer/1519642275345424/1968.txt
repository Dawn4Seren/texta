                                 VIRU MAAKOHUS
                           KOHTUMÄÄRUS
                          PANKROTIMÄÄRUS
Kohus                                 Viru Maakohus
Kohtunik                              Tamara Šabarova
Kohtujurist                           Olga Dmitrijeva
Kohtuasja number                      2-16-13020
Määruse teatavaks tegemise kuupäev    25. november 2016,
ja koht                               Narva kohtumaja kantselei
Kohtuasi                              Eesti Vabariik Maksu- ja Tolliameti kaudu
                                      avaldus A N pankroti väljakuulutamiseks

Menetluse liik                        Hagita menetlus
Asja läbivaatamise aeg ja viis        09. november 2016, avalikul kohtuistungil
Menetlusosalised ja esindajad         Avaldaja: Eesti Vabariik Maksu- ja Tolliameti
                                      kaudu (registrikood 70000349), lepinguline esindaja
                                      Inna Golovina (e-post: inna.golovina@emta.ee)
                                      Võlgnik: A N (isikukood XXX)
                                      Ajutine haldur: Hillar Villers (JeweLex
                                      Advokaadibüroo               OÜ;            e-post:
                                      hillat.villers@jewelex.ee)
RESOLUTSIOON

  1. Eesti Vabariik Maksu- ja Tolliameti avaldus rahuldada.

  2. Välja kuulutada füüsilise isiku A N (isikukood XXX) pankrot 25. novembril 2016
     kell 16.00.

  3. Nimetada A N pankrotihalduriks Hillar Villers (JeweLex Advokaadibüroo OÜ,
     asukoht XXX)

  4. Viia läbi A N võlausaldajate esimene üldkoosolek 13. detsembril 2016 kell 14.00
     Viru Maakohtu Narva kohtumajas saal nr 5.

  5. A N võlausaldajad on kohustatud hiljemalt kahe kuu jooksul esimese
     pankrotiteate väljaandes Ametlikud Teadaanded ilmumise päevast arvates
     teatama haldurile kõigist oma enne pankroti väljakuulutamist tekkinud nõuetest
     võlgniku vastu, sõltumata nõude tekkimise alusest ja nõude täitmise tähtpäevast.

      Kui nõue on mõjuval põhjusel esitatud pärast nimetatud tähtaja möödumist,
      ennistab üldkoosolek võlausaldaja taotlusel nõude esitamise tähtaja. Nõuet ei saa
      esitada pärast seda, kui jaotusettepanek on esitatud kohtule kinnitamiseks. Nõude
      esitamise tähtaja ennistamine ei ole vajalik pandiga tagatud nõude puhul. Kui
      nõude esitamise tähtaega ei ole ennistatud, võetakse nõue kaitsmisele, kuid
                                                                         Tsiviilasi nr 2-16-13020

      tunnustamise korral rahuldatakse pärast õigeaegselt esitatud tunnustatud nõuete
      rahuldamist.

       Kuni nõuete kaitsmiseni määrab iga võlausaldaja häälte arvu haldur tema
       käsutuses olevate dokumentide alusel. Võlausaldaja peab tema häälte arvu
       määramise aluseks olevad dokumendid esitama haldurile hiljemalt kolm
       tööpäeva enne üldkoosolekut.

  6. Jätta kehtima enne pankroti väljakuulutamist kohaldatud hagi tagamise abinõud.

  7. Avaldada viivitamatult pankrotimääruse kohta teadaanne väljaandes Ametlikud
     Teadaanded. Pankrotiteates märkida pankroti välja kuulutanud kohtu nimi,
     otsuse tegemise kuupäev ja kellaaeg, andmed võlgniku ja halduri kohta, ettepanek
     võlausaldajatele oma nõuete esitamiseks ja nõuete esitamise tähtaeg, nõude
     tähtaegselt esitamata jätmise tagajärjed ning võlausaldajate esimese üldkoosoleku
     toimumise aeg ja koht ja et võlgnikule võlgnevate kohustuste täitmist võib vastu
     võtta üksnes haldur.

  8. Jätta kõik menetluskulud täies ulatuses A N kanda.

  9. Määrata A N ajutise halduri Hillar Villersi töötasuks 712,50 eurot (lisandub
     käibemaks 142,50 eurot) ja vajalike kulutuste hüvitiseks 40 eurot (lisandub
     käibemaks 8 eurot).

  10. Välja maksta ajutise halduri töötasu ja vajalike kulutuste hüvitise katteks 903
      eurot (sh käibemaks) võlausaldaja Eesti Vabariik Maksu- ja Tolliameti kaudu
      poolt 07.09.2016 Rahandusministeeriumi arvelduskontole tasutud deposiidist
      summas 1000 eurot ja kanda see JeweLex Advokaadibüroo OÜ arvelduskontole
      XXX.

  11. Pankrotimäärus kuulub täitmisele viivitamatult.

Saata kohtumäärus menetlusosalistele.

EDASIKAEBAMISE KORD

Pankrotimääruse peale võib võlgnik esitada määruskaebuse. Haldur ei või võlgniku nimel
määruskaebust esitada ega võlgnikku määruskaebuse läbivaatamisel esindada.

Ajutise halduri tasu ja kulutuste hüvitamise osas võivad määruskaebuse esitada võlgnik ja
ajutine haldur.

Määruskaebuse võib esitada Tartu Ringkonnakohtule Viru Maakohtu kaudu 15 päeva jooksul
pankrotiteate avaldamisest. Määruskaebust ei saa esitada peale viie kuu möödumist määruse
tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.
                                                                                          2(8)
                                                                        Tsiviilasi nr 2-16-13020


ASJAOLUD

Võlausaldaja esitas kohtule avalduse füüsilise isiku A N pankroti väljakuulutamiseks.

Avalduse kohaselt võlgnikul on maksuvõlgnevus kokku 17 195,48 eurot. Pankrotihoiatus on
võlgnikule toimetatud isiklikult kätte 11.04.2015. Võlgnik ei ole kohustust täitnud 10 päeva
jooksul. Avaldaja on 09.09.2016 tasunud kohtu deposiiti ajutise halduri tasu ja kulutuste
ettemaksu 1000 eurot.

Viru Maakohus 20.10.2016 määrusega nimetas võlgniku pankrotimenetluses ajutiseks
halduriks Hillar Villersi. Haldur esitas 07.11.2016 ajutise pankrotihalduri aruande.

Ajutise halduri aruanne

Võlgniku teadaolevad varad
Ajutine haldur on tuvastanud, et võlgniku teadaolevad varad moodustuvad alljärgnevalt:
4.1.1. Raha ja pangakontod
Ajutise halduri kogutud andmetel on seisuga 02.11.2016.a. võlgnikul järgnevad pangakontod:
- AS Swedbank, konto nr XXX (arvelduskonto), kontojääk seisuga 02.11.2016 oli 0,00 EUR.
- AS Swedbank, konto nr. XXX (arvelduskonto - FIE), kontojääk seisuga 02.11.2016 oli
miinus 61,42 EUR.
- AS SEB Pank, konto nr. XXX (arvelduskonto), kontojääk seisuga 24.10.2016 oli 0,00 EUR
(konto eelnevalt arestitud MTA ja kohtutäiturite poolt).
Sularaha võlgnikul ajutisele haldurile teadaolevalt puudub.
Kokku oli võlgnikul teadaolevalt rahalisi vahendeid seisuga 02.11.2016 0,00 EUR.

Nõuded kolmandate isikute vastu
Ajutisele pankrotihaldurile teadaolevalt nõudeõigused kolmandate isikute vastu puuduvad.

Vara
Eesti Väärtpaberikeskuse andmetel on võlgniku nimele avatud väärtpaberikonto nr XXX,
konto saldo on 21.10.2016 seisuga on 27 Swedbank Pensionifond V2 (kasvustrateegia)
osakut, osaku nimiväärtus 0,64 EUR ning pensionikonto nr XXX, konto saldo on 21.10.2016
seisuga on 944,761 SEB Energiline Pensionifond osakut. Kogumispensionide seadusest
tulenevalt saab kohustuslikust pensionifondist teha väljamakseid isiku vanaduspensioni ikka
jõudmisel või kanda osakud üle pärijatele peale isiku surma. Seega ei saa pensionifondi
osakuid arvestada pankrotivara hulka.

Äriregistri andmetel omab võlgnik osalust OÜ-s Aniks (registrikood 11522256, asukoht X,
Narva, osaluse suurus 1 278,00 EUR (so 50% osakapitalist). Osaühing on asutatud
(esmakanne) 16.09.2008. 2015. majandusaasta aruande kohaselt oli osaühingu müügitulu 68
557 eurot ja kahjum 894 eurot. OÜ Aniks omandis on küll kinnistu (registriosa XXX), kuid
nimetatud kinnistu on koormatud kohtulike hüpoteekidega ja seega ei avalda osa väärtuse
seisukohast olulist mõju. Ajutine haldur hindab käesolevas aruandes võlgnikule kuuluva
osaühingu osa turuväärtuseks 0,00 EUR.

Maanteeameti liiklusregistri andmetel on võlgniku nimele registreeritud sõidukid:
- Volvo FL614, esmase registreerimise aasta 1996, registreerimismärk XXX, registrikanne
peatatud, arestitud 2011 aastal MTA ja kohtutäituri poolt.
- Ford Sierra, esmase registreerimise aasta 1984, registreerimismärk XXX, registrikanne
peatatud, arestitud 2011 aastal MTA ja kohtutäituri poolt.

                                                                                           3(8)
                                                                           Tsiviilasi nr 2-16-13020

Kuna sõidukite vanus on üle 20 aasta, nende sisukord ja olemasolu teadmata, siis hindab
ajutine pankrotihaldur käesolevas aruandes nende väärtuseks 0 eurot.
Väikelaevu, jette aktiivses liiklusregistris registreeritud ei ole.

EVK andmetel võlgnikul teisi väärtpabereid ei ole. Kinnistusraamatu andmetel võlgnikul
kinnisasju ei ole. Ehitisregistri andmetel võlgniku nimele ehitisi kui vallasasju registreeritud
ei ole.

Muu
Võlgnik oli perioodil 03.06.1995-21.04.2014 abielus S N . Abieluvaralepingut sõlmitud ei
ole. Äriregistri andmetel on S N omandis OÜ-s Aniks (registrikood XXX) osa suurusega 1
278 EUR (so 50% osakapitalist), milline on omandatud 24.07.2014 (so pärast abielu
lahutamist). Kinnistusraamatu andmetel S N omandis kinnisasju ei ole.

KOKKUVÕTE
Ajutine haldur on tutvunud võlgniku varade seisuga dokumentide alusel ning hindab A N
vara ja õiguste võimalikuks prognoositavaks väärtuseks 0 EUR.

Võlgniku teadaolevad kohustused
Ajutine haldur on tuginedes ajutise halduri poolt kogutud andmetele välja selgitanud, et
võlgnikul on aruande koostamise seisuga alljärgnevad kohustused.

Laenud, nende käendused, krediidiasutuste nõuded
AS SEB Pank – võlgnik on kaaslaenaja, laenuleping nr L070015079, nõude suurus seisuga
24.10.2016 on 21 452,78 EUR.

Maksuvõlad
01.11.2016 seisuga võlgnikul Maksu- ja Tolliameti andmetel on võlgnikul maksuvõlg
kogusummas 17 400,98 eurot (sh põhivõlg 9 407,20 EUR ja arvestuslik intress 7 993,78
EUR).

Täitemenetlused
Võlgnikul on teadaolevalt (Kohtutäiturite ja Pankrotihaldurite koja andmetel) alljärgnevad
kohtutäiturite menetluses (so aktiivsed menetlused) olevad kohustused (NB! Ei ole tabelis
kajastatud MTA nõudeid, kuna need kogumis eraldi MTA poolt esitatud):

jrk   Toimiku nr       Avamise kp     Sissenõudja               Nõue           Täitur
                                                                (EUR)
1     158/2016/387     07.03.2016     Politsei- Ja              80.00          Raigo Pärs
                                      Piirivalveamet
                                      70008747
2     095/2015/1855    04.08.2015     Politsei- Ja              80.00          Kristel
                                      Piirivalveamet                           Maalman
                                      70008747
3     066/2014/2484    26.11.2014     Politsei- Ja              48.00          Andrei
                                      Piirivalveamet                           Krek
                                      70008747
4     066/2014/562     27.03.2014     Politsei- Ja              20.00          Andrei
                                      Piirivalveamet                           Krek
                                      Ida Prefektuur Narva
                                      politseijaoskond
5     066/2013/2713    18.12.2013      Politsei - Ja            100.00         Andrei
                                       Piirivalveamet                          Krek
                                                                                              4(8)
                                                                          Tsiviilasi nr 2-16-13020

                                      70008747
6    042/2016/1262     21.06.2016     Politsei- Ja              120.00        Natalja
                                      Piirivalveamet                          Malahhova
                                      70008747
7    042/2015/2195     09.11.2015     Lindorff Eesti            597.16        Natalja
                                      AS 10231048                             Malahhova
Kokku on 1045,16 eurot

Pooleliolevad kohtuvaidlused
Ajutisele haldurile teadaolevalt puuduvad.

Muud kohustused
AS SEB Pank – teenustasu võlgnevused summas 12,40 EUR.

KOKKUVÕTE
Ajutise haldur on välja selgitanud, et võlgniku teadaolevad kohustused moodustavad ajutise
halduri poolt kogutud andmetele tuginedes kokku vähemalt 39 911,32 EUR, kuid eelduslikult
suurenevad kohustused viivistenõuete, intressinõuete, täituritasude, vms. arvelt.

Võlgniku varaline seis
Ajutisele haldurile teadaolevate andmete põhjal ületavad võlgniku kohustused võlgniku
varasid vähemalt ca 39 900 EUR võrra.

Hinnang võlgniku maksevõimelisusele
Ajutine haldur on seisukohal, et välja selgitatud kohustused ja varad ning olemasolevad
dokumendid on üldiselt piisavad võlgniku majandusliku seisukorra hindamiseks. Võlgnikul
puudub vara, mille realiseerimisel oleks võimalik kõik kohustused täita.

Ajutine haldur on seisukohal, et võlgnik on olukorras, kus ta ei suuda oma kohustusi
tähtaegselt täita. Võlgnik on ajutisel halduril olevate andmete kohaselt maksejõuetu. Võlgniku
maksejõuetus ei ole ajutise iseloomuga ning võlgnik on maksejõuetu.

Võlgniku kohustustest vabastamise menetlusest
Ajutine haldur on seisukohal, et aruande koostamise ajaks ei ole tuvastatud PankrS § 171 lg.2
sätestatud aluseid võlgniku kohustustest vabastamise menetluse algatamata jätmiseks, kuid
võlgnik ei ole kohustustest vabastamise menetluse algatamise avaldust esitanud.

Ajutise halduri arvamus võlgniku maksejõuetuse tekkimise põhjuste kohta
Pankrotimenetluse käigus kogutud andmete alusel ei saa ajutine haldur väita, et maksejõuetus
oleks võlgniku poolt tekitatud tahtlikult või et tegemist oleks kuriteo tunnustega teoga.
Pankrotiavalduse kohaselt on võlgnikul püsiv maksuvõlg alates 2009. aastast. Kuna võlgnik ei
ole teabenõudele vastanud, siis ajutises menetluses ei ole piisava kindlusega välja selgitatud,
miks võlgnik ei ole oma maksukohustust täitnud. Võlgnikul puuduvad käesoleval ajal sellised
sissetulekud ja vara, mis võimaldaksid tal täita oma kohustusi täies mahus ajal.

Olemasoleva informatsiooni põhjal on ajutine haldur seisukohal, et võlgniku maksejõuetuse
ning pankrotimenetluse algatamise on tinginud eelkõige võlgnikul selliste alaliste
sissetulekute puudumine, mis võimaldaksid võlgnikul täita oma kohustusi. Võlgniku
maksejõuetuse tekke täpset aega on ajutises menetluses keeruline määrata, kuid arvestades
pankrotiavalduses toodut ja täitemenetluste algust, siis on maksejõuetuse tekke ajaks 2009.
aasta.


                                                                                             5(8)
                                                                          Tsiviilasi nr 2-16-13020

Ajutine pankrotihaldur loeb maksejõuetuse põhjuseks muu asjaolu pankrotiseaduse
tähenduses.

Muud tähelepanekud ja ettepanekud
Ajutine haldur ei ole ajutises pankrotimenetluses tuvastanud selgeid vara tagasivõitmise
võimalusi ega tagasinõude võimalusi.

KOKKUVÕTE
Ajutine haldur on arvamusel, et võlgnik on maksejõuetu, kuna võlgniku suutmatus
võlausaldaja nõudeid rahuldada ei ole ajutise iseloomuga, võlgnikul vara puudub ning
võlgniku sissetulekud ei võimalda täita kohustusi.

Pankrotihaldur palub lõpetada pankrotimenetlus pankrotti välja kuulutamata raugemise tõttu
kuna võlgnikul ei jätku vara pankrotimenetluse kulude katteks. Juhul, kui võlgnik esitab
kohustusest vabastamise avalduse või võlausaldaja tasub pankrotimenetluse kulude katteks
kohtu deposiiti 1000 eurot palub pankrotihaldur kuulutada välja võlgniku pankrot, määrata
pankrotihalduriks Hillar Villers ja mõista välja ajutise halduri tasu ja tehtud kulutused
vastavalt esitatud taotlusele.

Kohtuistung

Kohtuistungil 09.11.2016 jäi avaldaja oma avalduse juurde. Avaldaja on tutvunud ajutise
halduri aruandega. Aruandes halduri tasu ja kulutuste suuruse osas vastuväiteid ei ole, need on
põhjendatud. Avaldaja soovib, et kohus kuulataks välja füüsilise isiku pankroti. Antud
menetluse etapil kaalub võlausaldaja deposiiti tasumist pankrotimenetluse kulutuste katteks.

Ajutine pankrotihaldur toetas oma arvamust, mis on esitatud aruandes. Võlgnik on
maksejõuetu ja see ei ole ajutine. Kohustusest vabastamise menetluse algatamise taotlust
esitatud ei ole. Võlgnik ei ole ajutisele haldurile vastanud, ei teatanud oma aadressi. Palub
lugeda deposiidi summaks 1000 eurot põhjendatuks.

Võlgnik kohtuistungile ei ilmunud. Asja arutamise ajast ja kohast võlgnik on teavitatud.

Viru Maakohus 14.11.2016 avaldas väljaandes Ametlikud Teadaanded pankrotimenetluse
jätkamiseks deposiidi summas 1000 eurot tasumise ettepaneku, tähtajaks määras kohus
18.11.2016. Võlausaldaja Eesti Vabariik Maksu- ja Tollimeti kaudu 18.11.2016 tasus kohtu
deposiiti 1000 eurot.

KOHTUMÄÄRUSE PÕHJENDUSED

Kohus, tutvunud pankrotiavaldusega, ajutise halduri aruandega ja tsiviilasja toimiku teiste
materjalidega, kuulanud ära avaldajat, leiab, et füüsilise isiku A N pankrot tuleb välja
kuulutada.

Pankrotiseaduse (PankrS) § 31 lg 1 kohaselt, kohus kuulutab pankroti välja, kui võlgnik on
maksejõuetu. Lähtuvalt PankrS § 1 lg 2, võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt
ajutine.

Kohus leiab, et kogutud ja kohtuistungil uuritud tõenditega on kindlaks tehtud, et võlgniku
maksejõuetus on püsiva iseloomuga. Võlgnikul on kohustusi vähemalt 39 911,32 euro
ulatuses, vara väärtuseks on 0 eurot. Seega puudub võlgnikul vara rahaliste kohustuste
täitmiseks.
                                                                                       6(8)
                                                                         Tsiviilasi nr 2-16-13020


Vastavalt PankrS § 29 lg 1 kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. Sama paragrahvi lg 2
kohaselt kohus võib lõpetada menetluse pankrotti välja kuulutamata raugemise tõttu
olenemata võlgniku maksejõuetusest ka siis, kui võlgniku vara koosneb peamiselt
tagasivõitmise nõuetest ja nõuetest kolmandate isikute vastu ning nende nõuete rahuldamine
on vähetõenäoline.

PankrS § 29 lg 3 kohaselt ei lõpeta kohus menetlust raugemise tõttu PankrS § 29 lg-s 1 või 2
sätestatud alusel, kui võlgnik, võlausaldaja või kolmas isik maksab pankrotimenetluse kulude
katteks deposiidina selleks ettenähtud kontole kohtu määratud summa.

Kohus tegi võlgniku pankrotimenetlusest huvitatud isikutele ettepaneku tasuda kohtu tagatiste
kontole pankrotimenetluse kulude katteks ettemaksuna 1000 eurot. Kohtu poolt määratud
summa on tasutud võlausaldaja poolt 18.11.2016. Eeltoodust tulenevalt esineb alus pankroti
väljakuulutamiseks.

Vastavalt PankrS § 31 lg 5 ja lg 6, pankroti kuulutab kohus välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti
väljakuulutamisega algab pankrotimenetlus. Pankroti väljakuulutamisel otsustab kohus
võlausaldajate esimese üldkoosoleku toimumise aja ja koha, pankrotihalduri (haldur)
nimetamise ning hagi tagamise abinõude kohaldamise. Kui hagi tagamise abinõusid oli
kohaldatud enne pankroti väljakuulutamist, jäävad need kehtima, kui kohus ei otsusta teisiti.

Kohus kuulutab võlgniku pankroti, pankrotihalduriks nimetab Hillar Villersi, kes esitas
kohtule sellekohase nõusolek ning määrab võlausaldajate esimene üldkoosoleku toimumise
aja ja koha. Enne pankroti väljakuulutamist kohaldatud hagi tagamise abinõud tuleb jätta
kehtima.

PankrS § 85 lg 1 järgi peab võlgnik kohtule, haldurile ja pankrotitoimkonnale andma teavet,
mida nad vajavad seoses pankrotimenetlusega, eelkõige oma vara, sealhulgas kohustuste ning
majandus- või kutsetegevuse kohta. Võlgnik on kohustatud esitama haldurile pankroti
väljakuulutamise päeva seisuga bilansi koos vara, sealhulgas kohustuste nimekirjaga.

Kooskõlas PankrS § 89 lg 1 p 1 võib kohus teabe andmise kohustuse täitmata jätmisel
võlgnikku trahvida, kohaldada tema suhtes sundtoomist või aresti kuni kolmeks kuuks.

Ajutise pankrotihalduri tasu ja kulud

PankrS § 150 kohaselt on pankrotimenetluse kulud muu hulgas ajutise halduri tasu ning
ajutise halduri tehtud vajalikud kulutused oma ülesannete täitmiseks. PankrS § 23 lg 1, 2 ja 3
kohaselt on ajutisel halduril õigus saada oma ülesannete täitmise eest tasu, mille suuruse
määrab kohus, samuti nõuda oma ülesannete täitmiseks tehtud vajalike kulutuste hüvitamist.
Tasu suuruse määramisel arvestab kohus ajutise halduri ülesannete mahtu ja keerukust ning
ajutise halduri kutseoskusi. Kohus kontrollib ajutise halduri ülesannete täitmiseks tehtud
kulutuste põhjendatust ja kinnitab vajalike ning põhjendatud kulutuste suuruse. Tasu suuruse
arvestamise aluseks on ülesannete täitmisele kuluv aeg. Ajutine haldur esitab kohtule tööaja
arvestuse andmed ja taotluse kulutuste hüvitamiseks koos käesoleva seaduse § 22 lõikes 5
nimetatud aruandega. Kulutuste hüvitamise taotluses märgib haldur kulutuse suuruse,
tekkimise põhjuse või aluse ja tekkimise aja. Ajutise halduri tunnitasu ülemmäär on 96 eurot.

                                                                                            7(8)
                                                                        Tsiviilasi nr 2-16-13020

Lõike 6 kohaselt võib kohus ajutise halduri tasu ja hüvitatavate kulutuste tasumise määrata
büroole, mille kaudu ajutine haldur tegutseb.
PankrS § 150 lg 1 ja 2 kohaselt kui pankrotiavaldus rahuldatakse, samuti kui
pankrotimenetlus lõpetatakse kompromissiga, tasutakse pankrotimenetluse kulud
pankrotivarast. PankrS § 35 lg 1 p 1 kohaselt moodustub pankroti väljakuulutamisega
võlgniku varast pankrotivara.

Ajutine haldur on 07.11.2016 esitatud aruande kohaselt kulutanud PankrS §-st 22 tulenevate
ülesannete täitmiseks kokku 7,5 tundi. Töötasu arvutamisel on ajutine haldur lähtunud
tunnitasu määrast 95 eurot. Kulutused seoses ajutise halduri ülesannete täitmisega on summas
40 eurot. Ajutine pankrotihaldur palub välja mõista võlgnikult JeweLex Advokaadibüroo OÜ
kasuks ajutise halduri tasu 712,50 eurot, millele lisandub käibemaks 142,50 eurot ja ajutise
halduri kulude hüvitis summas 40 eurot, millele lisandub käibemaks 8 eurot. Arvestades
asjaulu, et võlgnikul puudub vara ajutise halduri tasu ja tehtut kulutuste katmiseks, palub
haldur välja maksta tasu ja kulud võlausaldaja poolt kohtu deposiiti tasutud summast.

Kohus leiab, et eeltoodud ulatuses märgitud tasu ja tehtud kulutused on mõistlikud,
põhjendatud ning kooskõlas tehtud töö mahuga ja ajutise halduri kutseoskustega. Ajutise
halduri aruandele, tasu ja kulutuste arvestusele ei ole keegi vastu vaielnud.

Ajutise halduri tasu ja vajalikud kulutused kokku summas 903 eurot (sisaldab käibemaksu)
määrab kohus väljamaksmiseks võlausaldaja Eesti Vabariik Maksu- ja Tolliameti kaudu poolt
09.09.2016 tasutud ajutise halduri tasu ja kulutuste ettemaksu summas 1000 eurot arvelt.

VIIVITAMATU TÄITMINE

PankrS § 31 lg 7 kohaselt, pankrotimäärus kuulub viivitamatule täitmisele. Pankrotimääruse
täitmist ei saa peatada ega ajatada, samuti ei saa muuta pankrotimääruse seaduses sätestatud
täitmise viisi ja korda.

Pankrotimäärus kuulub viivitamatule täitmisele.

TEATE AVALDAMINE

Vastavalt PankrS § 33 lg 1, lg 2 ja lg 3, pankrotimääruse kohta avaldab kohus viivitamata
teate väljaandes Ametlikud Teadaanded (pankrotiteade). Vajaduse korral teadet korratakse.
Kordusteates märgitakse esimese teate avaldamise kuupäev. Pankrotiteates märgitakse
pankroti välja kuulutanud kohtu nimi, otsuse tegemise kuupäev ja kellaaeg, andmed võlgniku
ja halduri kohta, ettepanek võlausaldajatele oma nõuete esitamiseks ja nõuete esitamise
tähtaeg ning võlausaldajate esimese üldkoosoleku toimumise aeg ja koht. Pankrotiteates tuleb
märkida nõude tähtaegselt esitamata jätmise tagajärjed. Pankrotiteates märgitakse, et
võlgnikule võlgnevate kohustuste täitmist võib vastu võtta üksnes haldur.

/allkirjastatud digitaalselt/

Tamara Šabarova
kohtunik




                                                                                           8(8)
