                                                                       Väärteoasi nr 4-14-9710




                            KOHTUMÄÄRUS
Kohus                              Tartu Maakohus

Määruse tegemise aeg ja koht       07. aprill 2016 Jõgeva kohtumaja

Väärteoasja number                 4-14-9710

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   Politsei- ja Piirivalveameti Lõuna prefektuur

Taotlus                            taotlus Dinis Kolobajevile asenduskaristuse kohaldamiseks

Süüdlane                           DINIS KOLOBAJEV
                                   isikukood: 39401212737, elukoht:        xxx     xx   xxxxxxxx,
                                   xxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Dinis Kolobajevile 29.08.2012. a väärteoasjas nr
249012003561 määratud rahatrahvi tasumata osa summas 107,55 eurot, s.o 26 trahviühikut,
millele vastab 3 päeva aresti, 5 (viis) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Dinis Kolobajevil võtta ühendust Lõuna Prefektuuri
menetlusteenistuse liiklusjärelevalvetalituse spetsialist Anžela Murumägiga (tel: 730 8786,
5770 5922 Tartumaa, Tartu, Riia 132-A216 anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Dinis
Kolobajevile.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.




                                                                                           1 (3)
TAOTLUSE SISU JA MENETLUSE KÄIK

29.08.2012 määras Lõuna prefektuur väärteoasjas nr 249012003561 Dinis Kolobajevile rahatrahvi
35 trahviühikut, s.o 140 eurot. Kuna süüdlane ei tasunud rahatrahvi vabatahtlikult, alustati tema
suhtes täitemenetlus. Täitemenetluse käigus on 11.01.2013 ja 30.01.2014 saadetud akt Maksu- ja
Tolliametisse tuludeklaratsioonis kinnipidamiseks- 27.03.2013 laekus 52,70 eurot, millest 32,45
eurot kanti rahatrahvi ja 20,25 eurot täituritasu katteks. 27.10.2014 teavitas kohtutäitur Ivi Kalmet
kohtuvälist menetlejat, et edasine täitmine täiteasjas on osutunud võimatuks. 24.11.2014 esitas
kohtuväline menetleja kohtule avalduse, milles palus juhindudes KarS § 72 ja TMS § 201
otsustada rahatrahvi tasumata osa 107,55 euro asendamine arestiga.

12.01.2015 kohtuistungil selgitas Dinis Kolobajev, et tal ei ole olnud raha trahvi tasumiseks, kuid
ta soovib selle 10 päeva jooksul ära maksta. Kohus lükkas asja arutamise edasi ja andis Dinis
Kolobajevile aega rahatrahvi tasumiseks jaanuarikuu lõpuni. Kohus määras uue kohtuistungi aja
ning selgitas, et rahatrahvi tasumise kohta tuleb kohtule esitada maksekorraldus. Süüdlane
rahatrahvi ei tasunud ja järgmisele kohtuistungile ei ilmunud.
06.02.2015. a kohtumäärusega kohaldati Dinis Kolobajevi suhtes sundtoomist 17.02.2015. a
kohtuistungile. Kohtumäärust ei õnnestunud täita, sest Dinis Kolobajevi elukoha kontrollimisel
seal ei viibinud. Kohal olnud süüdlase ema selgitas, et Dinis Kolobajev töötab ilmselt Tartus ja
elab Jõgeval.
17.02.2015. a määrusega kohaldas kohus Dinis Kolobajevi sundtoomist tähtajatult.
07.04.2016. a kohtuistungil selgitas Dinis Kolobajev, et ta küll soovis rahatrahvi tasuda, kuid tal ei
ole selleks raha jätkunud. Süüdlane selgitas, et ta on vahepeal erinevaid töökohti omanud, kuid
talle ei ole palka korrektselt makstud. Praegu on Dinis Kolobajev töötu. Dinis Kolobajev elab koos
xxxxxxxxx ja teda toetavad vanemad. Rahatrahvi asendamisel on Dinis Kolobajev nõus
üldkasulikku tööd tegema.

KOHTU SEISUKOHT

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Dinis Kolobajev ei ole tasunud talle karistuseks määratud rahatrahvi põhjendades seda rahaliste
vahendite puudumisega. Istungil antud ütluste kohaselt on Dinis Kolobajev erinevaid töökohti
omanud, kuid praegu on töötu. Kuna Dinis Kolobajev ei ole juba peaaegu nelja aasta jooksul
suutnud rahatrahvi tasumist alustada, ei ole tõenäoline, et ta selleks ka edaspidi võimeline oleks,
mistõttu tuleb Dinis Kolobajevile määratud rahatrahv asendada teiseliigilise karistusega, s.o
arestiga. Kuna Dinis Kolobajev on avaldanud valmidust üldkasuliku töö tegemiseks, siis
tulenevalt KarS § 69 lg 1 on võimalik arest asendada üldkasuliku tööga.

Dinis Kolobajevil on tasumata rahatrahv summas 107,55 eurot, s.o 26 trahviühiku ulatuses. KarS
§ 72 lg 2 ja § 69 lg 1 alusel vastab sellele 3 päeva aresti, millele omakorda vastab 5 tundi
üldkasulikku tööd, sest üldkasulikku tööd ei mõisteta vähem kui 5 tundi. KarS § 69 lg 3 alusel
määrab kohus üldkasuliku töö tegemise tähtajaks 1 nädala alates käesoleva kohtumääruse
jõustumisest. Kohus märgib, et üldkasuliku töö tähtajaks sooritamata jätmisel tuleb süüdlasel
minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Dinis Kolobajevil endal võtta ühendust Lõuna
Prefektuuri menetlusteenistuse liiklusjärelevalvetalituse spetsialist Anžela Murumägiga.


                                                                                               2 (3)
Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik




                                                              3 (3)
