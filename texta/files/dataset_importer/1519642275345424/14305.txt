                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number               2-16-104926
Otsuse tegemise aeg ja koht    27. mai 2016. a, Jõhvi
Kohus                          Viru Maakohus
Kohtunik                       Viljo Junolainen
Kohtuasi                       Creditreform Eesti OÜ hagi L. K. vastu 268,33 euro
                               võlgnevuse ja lisanduva viivise nõudes
Kohtuistungi toimumise aeg     Kirjalik menetlus
Hagihind                       287,47 eurot


Menetlusosalised               Hageja:             Creditreform Eesti OÜ (RK 10887820
                                                   aadress: Pirita tee 20, 10127 Tallinn)
                               Hageja esindaja:    Triin Reinmaa (RT Capital Estonia OÜ,
                                                   volikirja alusel, e-post: triin@rtce.ee )
                               Kostja:             L. K. (IK xxx, viimane teadaolev
                                                   elukoht: xxx, tegelik elukoht teadmata)




RESOLUTSIOON


1. Hagi rahuldada tagaseljaotsusega.

2. Välja mõista L. K.lt Creditreform Eesti OÜ kasuks võlgnevus 268 (kakssada
kuuskümmend kaheksa) eurot 33 senti (sh, põhivõlgnevus 130 eurot, käsitluskulu 35
eurot, kahjuhüvitis 74,24 eurot, sissenõutavaks muutunud viivis 29,09 eurot).

3. Välja mõista L. K.lt Creditreform Eesti OÜ kasuks viivis protsendina põhinõudelt
alates 27.04.2016. a kuni põhinõude (130 eurolt) täitmiseni viivisemääraga 0,02% päevas
tasumata võlasummalt.

4. Menetluskulud jätta kostja L. K. kanda.

4.1 Välja mõista L. K.lt Creditreform Eesti OÜ kasuks menetluskulud summas 295
(kakssada üheksakümmend viis) eurot.
4.2 Välja mõista L. K.lt Creditreform Eesti OÜ kasuks viivis menetluskuludelt (295
eurolt) alates kohtulahendi jõustumisest kuni täitmiseni VÕS § 113 lg 1 sätestatud
määras.
                                                                                 1(4)
5. Tagaseljaotsus kuulub viivitamatult täitmisele.

6. Toimetada kohtuotsuse (tagaseljaotsuse) ärakiri kostjale, L. K.le, kätte avalikult.


EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).

Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD


1. Creditreform Eesti OÜ esitas hagi L. K. vastu võlgnevuse nõudes ja menetluskulude
hüvitamiseks.

Hagiavalduse kohaselt on esitas kostja 02.03.2013. a interneti portaali www.ferratum.ee kaudu
laenutaotluse. Kostjale väljastati laenusumma 130 eurot sularahas 02.03.2013. a. Kostja võttis
laenu 30 päevaks, mille pealt oli ettenähtud käsitlustasu. Seega kohustus kostja tagastama laenu
kokku summas 135 eurot hiljemalt 03.04.2013. a. Pooled intresside osas kokku leppinud ei ole.
Kostja poolse laenu ja käitluskulu tasumata jätmisega on kostjale saadetud kahel korral
meeldetuletuskirjad. 23.10.2013. a oli kostja suhtes algatatud inkassomenetlus. Kostja jättis
oma kohustused täitmata. Ferratum Eesti OÜ loovutas 01.01.2016. a nõude Creditreform Eesti
OÜ –le. Hagiavalduse esitamise päeva seisuga ei ole kostja võlgnevust tasunud.

2. Hageja palub kostjalt välja mõista võlgnevus 268,33 eurot, millest 130 eurot on
tagastamisele kuuluv laen, 35 eurot käsitluskulu, 74,24 eurot kahjuhüvitis ja 29,09 eurot
sissenõutavaks muutunud viivis ning alates 27.04.2016.a viivist põhinõude täitmiseni
võlaõigusseaduses sätestatud määras.
Samuti palub hageja kostjalt väljamõista menetluskulud 295 eurot, (sh riigilõiv 75 eurot ja
õigusabikulud 220 eurot).



                                                                                               2(4)
Hagiavalduses märkis hageja kostja elukohaks xxx, Ida- Virumaa. Rahvastikuregistri andmetel on
kostja elukoht Lüganuse vald. Maksu- ja Tolliameti väljavõtte kohaselt kostja ei tööta. Maksekäsu
kiirmenetluses on kostjale dokumendid edastatud e-posti aadressile xxx - aadress kehtetu ja xxx;
xxx – puudub vastus/kiri ei lähe läbi. Dokumendid on saadetud aadressile xxx, dokumendid on
tagastatud märkega „ei ela nimetatud aadressil“. Politsei- ja Piirivalveameti Ida prefektuuri teate
kohaselt on kostja võimalik elukoht xxx, nimetatud aadressil elab võlgniku ema, kellel puudub
ingo kostja asukoha kohta.

Seoses sellega, et kostja L. K. tegelik asukoht oli teadmata, toimetati kostjale hagimaterjalid kätte
avalikult, väljaande Ametlikud Teadaanded kaudu 28. aprillil 2016. a. TsMS § 317 lg 5 kohaselt
loetakse dokument avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Hagimaterjalid loetakse kostjale kättetoimetatuks
12.05.2016. a. Kohus kohustas kostjat 14 päeva jooksul kirjalikult vastama. Kohtuteates selgitati
kostjale hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED


4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.

Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1, TsMS § 367.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


Menetluskulud


7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.



                                                                                                     3(4)
Hageja menetluskulud on riigilõiv maksekäsu kiirmenetluse avalduselt 45 eurot, riigilõiv
hagiavalduselt 30 eurot, õigusabikulud 220 eurot, kokku 295 eurot. Kohus mõistab kostjalt
hageja kasuks menetluskulude katteks 295 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 2.

TsMS § 177 lg 2 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik




                                                                                               4(4)
