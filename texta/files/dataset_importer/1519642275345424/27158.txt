                     KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht     05.01.2016 Jõhvi kohtumaja


Kriminaalasja number            1-15-10783 (15740000206)

Kohtunik                        Anne PALMISTE

Kohtuistungi sekretär           Jane VÄLI

Tõlk                            Marina DAVÕDOVITŠ

Prokurör                        Antti AITSEN

Kaitsja                         vandeadvokaat Ahto SIRENDI

Asja läbivaatamise kuupäev      05.01.2016
Kriminaalasi                    Ivan BOKOVI süüdistus Karistusseadustiku §184
                                lg.2 p.1, 2      ja §188 lg.2 p.1, 2 järgi
                                kokkuleppemenetluses

Süüdistatav                     Ivan BOKOV
                                sünd. 24.12.1985, isikukood 38512242245xxx karistatud
                                   - Viru Maakohtu 30.11.2011 otsusega KarS §184
                                       lg.1 ja §349 järgi vangistusega 1 aasta 11 kuud
                                       tingimisi katseajaga 2 aastat
                                Tõkend – vahistamine – alates 09.07.2015


Juhindudes KrMS § 247, § 248 lg 1 p 5, § 249, § 306, § 309, § 310, § 313, § 315, § 318 lg
1 ja § 319 lg 1, 2, maakohus


OTSUSTAS:


Süüdi tunnistada Ivan BOKOV Karistusseadustiku §184 lg.2 p.1, 2 järgi ning mõista
karistuseks 3 (kolm) aastat 3 (kolm) kuud vangistust.

Süüdi tunnistada Ivan BOKOV Karistusseadustiku §188 lg.2 p.1, 2 järgi ning mõista
karistuseks 1 (üks) aasta vangistust.

                                                                                       1
Karistusseadustiku §64 lg.1 alusel lugeda kergem karistus kaetuks raskeima
karistusega ning liitkaristuseks mõista Ivan BOKOVILE 3 (kolm) aastat 3 (kolm)
kuud vangistust.

Karistusseadustiku §73 lg.2 alusel määrata, et mõistetud karistusest 3 (kolm) aastat
3 (kolm) kuud vangistust kuulub Ivan BOKOVIL koheselt kandmisele karistusena 6
(kuus) kuud vangistust.

Karistuse kandmise alguseks lugeda 09.07.2015.

Karistusseadustiku §73 lg.1 alusel määrata, et mõistetud karistust 2 (kaks) aastat 9
(üheksa) kuud vangistust ei pöörata Ivan BOKOVI suhtes täielikult täitmisele, kui
süüdimõistetu ei pane kohtu määratud katseajal toime uut tahtlikku kuritegu.

Karistusseadustiku §73 lg.3 alusel määrata katseajaks 3 (kolm) aastat 4 (neli) kuud.

Ivan BOKOVI suhtes kohaldatud tõkend – vahistamine – jätta muutmata kuni
karistuse tegeliku ärakandmiseni.

Karistusseadustiku §832 lg.1 alusel konfiskeerida Ivan BOKOVI vara: teler Samsung xxx
Rahuldada kaitsja vandeadvokaat Ahto SIRENDI taotlus, määrata tema poolt Ivan
BOKOVILE osutatud õigusabi tasu suuruseks kohtulikus menetluses osalemise eest
ja mõista välja riigituludest 121 (ükssada kakskümmend üks) eurot 92 senti (s.h.
osalemine kohtuistungil 20 €, käibemaks 4 €, sõidukulud 81,60 €, käibemaks 16,32 €)

Välja mõista Ivan BOKOVILT Kriminaalmenetluse seadustiku §179 lg.1 p.1 alusel
sundraha seoses esimese astme kuriteos süüdimõistmisega 2,5 kuupalga alammäära
ulatuses,    s.o.  summas      1075 (üks   tuhat   seitsekümmend     viis)  eurot,
Kriminaalmenetluse seadustiku §175 lg.1 p.3 alusel ekspertiisitasu 312 (kolmsada
kaksteist) eurot 02 senti, Kriminaalmenetluse seadustiku §175 lg.1 p.4 alusel
kaitsjatasu (vandeadvokaat Ahto SIRENDI) kohtueelses menetluses makstud tasu eest
775 (seitsesada seitsekümmend viis) eurot 92 senti ja kaitsjatasu (vandeadvokaat
Ahto SIRENDI) kohtulikus menetluses osalemise eest 121 (ükssada kakskümmend
üks) eurot 92 senti riigituludesse.

Sundraha ja menetluskulud tuleb Ivan BOKOVIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele tuleb märkida viitenumber 99915700093675 ning selgitus „Ivan
BOKOV 1-15-10783 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest

                                                                                       2
Kohtuotsusega on kohtumenetluse poolel võimalik tutvuda vahetult peale selle
väljakuulutamist 05.01.2016.


Süüdistus

Ivan Bokov on kohtu alla antud ja teda süüdistatakse selles, et ta omandas veebruarist kuni
mai lõpuni 2015 tuvastamata asjaoludel korduvalt suures koguses kanepit, kokku ca 600
g, mida antud ajavahemikul andis xxx mitmel korral üle Vxxx Rxxx.
Peale selle xxx Ivan Bokovi elukohas xxxx läbiotsimise käigus ja võeti ära kanepiõisikud
massiga 13,90 g, mille tetrahüdrokannabinooli (THC) sisaldus oli 11%.
Kanep (v.a Euroopa Liidu ühtsesse põllukultuuride sordilehte võetud sordid, mille
tetrahüdrokannabinooli sisaldus ei ületa 0,2%) ja selle töötlemisproduktid (nt marihuaana)
kuuluvad vastavalt sotsiaalministri 18.05.2005 määruse nr.73 lisa 1 narkootiliste ja
psühhotroopsete ainete I nimekirja.
Narkootiliste ja psühhotroopsete ainete ning nende lähteainete seaduse §31 lg.3 järgi on
narkootilise aine suureks koguseks aine kogus, millest piisab narkojoobe tekitamiseks
vähemalt kümnele inimesele. Kümnele inimesele narkootilise joobe tekitamiseks on vaja 5
- 10 g kanepit, seega on 13,90 g kanepi (marihuaana), mille tetrahüdrokannabinooli (THC)
sisaldus on 11%, näol tegemist suure koguse narkootilise ainega NPALS §31 lg.3 mõttes.

Seega pani Ivan Bokov toime narkootiliste ainete ebaseadusliku käitlemise suures koguses,
st narkootilise aine ebaseadusliku omandamise, hoidmise, edasiandmise isiku poolt, kes on
varem toime pannud narkootilise ainega seotud kuriteo, s.o. KarS §184 lg.2 p.1, 2 järgi
kvalifitseeritava kuriteo.

Peale selle tegeles Ivan xxx koos IxxxVxxxx xxx korteris kanepi ebaseadusliku
kasvatamisega. Tuvastamata asjaoludel omandasid Ivan                   Bokov ja Ixxx
Vxxxkanepitaimede seemned ning kasvatasid xxx korteris 4 kanepitaime, mis leiti ja võeti
ära 09.07.2015 eelnimetatud korteris toimunud läbiotsimise käigus. Narkootilise aine
14.08.2015 ekspertiisiakti nr.15E-AN0857 kohaselt oli tegemist kanepitaimedega, mille
kogumass oli 100 g ning mis sisaldasid 4,6% tetrahüdrokannabinooli (THC).
Kanep (v.a Euroopa Liidu ühtsesse põllukultuuride sordilehte võetud sordid, mille
tetrahüdrokannabinooli sisaldus ei ületa 0,2%) ja selle töötlemisproduktid (nt marihuaana)
kuulub vastavalt sotsiaalministri 18.05.2005 määruse nr.73 lisa 1 narkootiliste ja
psühhotroopsete ainete I nimekirja.

Sel moel pani Ivan Bokov oma tegudega toime kanepi ebaseadusliku kasvatamise,
isikute grupi poolt ning olles isikuks, kes on varem toime pannud narkootiliste ainetega
seotud kuriteo, s.o pani toime kuriteo, mis on ettenähtud KarS §188 lg.2 p.1, 2 järgi.


Kokkulepe

Eriasjade prokurör Antti Aitsen, kahtlustatav Ivan Bokov ja kaitsja vandeadvokaat Ahto
Sirendi sõlmisid 17.12.2015 kokkuleppe, mille kohaselt süüdistatav ja tema kaitsja
nõustusid kuriteo kvalifikatsiooniga ning jõudsid kokkuleppele prokuröri poolt kohtus
nõutava karistuse liigis ja määras ning konfiskeerimisele kuuluva vara ulatuses. Prokurör
taotleb kohtult Ivan Bokovi süüdimõistmist KarS §184 lg.2 p.1, 2 järgi ning nõuab kohtus
talle teo eest karistuseks 3 aastat 3 kuud vangistust, süüdimõistmist KarS §188 lg.2 p.1, 2

                                                                                         3
järgi ning nõuab kohtus teo eest karistuseks 1 aasta vangistust. KarS §64 lg.1 alusel lugeda
kergem karistus kaetuks raskema karistusega ning mõista liitkaristuseks 3 aastat 3 kuud
vangistust. Kars §73 lg.1 alusel kuulub kohesele ära kandmisele vangistus kestusega 6
kuud, ülejäänud vangistuse osa, so 2 aastat 9 kuud, jätta Ivan Bokovi suhtes tingimisi
kohaldamata. KarS §73 lg.3 alusel määrata katseajaks 3 aastat 4 kuud. KarS §68 lg.1 alusel
arvata karistusaja hulka eelvangistuses viibitud aeg alates 09.07.2015.
Ivan Bokovi süüdimõistmisel kuulub KarS §832 lg.1 alusel konfiskeerimisele Ivan
Bokovile kuuluv vara: teler Samsung xxx xxx
Ivan Bokovilt kuuluvad väljamõistmisele kriminaalmenetluse kulud.


Maakohtu istung

Eriasjade prokurör Antti Aitsen jäi maakohtu istungil kokkuleppe juurde, palus Ivan Bokov
süüdistuses Karistusseadustiku §184 lg.2 p.1, 2 ja §188 lg.2 p.1, 2 järgi süüdi tunnistada
ning mõista karistus vastavalt kokkuleppes sätestatule. Eriasjade prokurör palus
konfiskeerida kokkuleppe p-s 9 toodud vara ning vähendada p.8.2 ja 8.3 toodud
menetluskulusid 90% võrra. Ülejäänud menetluskulud palus eriasjade prokurör jätta
Eesti Vabariigi kanda.

Süüdistatav Ivan Bokov jäi maakohtu istungil kokkuleppe juurde, selgitas, et kokkulepe on
talle arusaadav, ta nõustub sellega ja selle kokkuleppe sõlmimine oli tema vaba tahe.

Kaitsja vandeadvokaat Ahto Sirendi palus kokkuleppe kinnitada.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised, leidis
maakohus, et kokkuleppe sõlmimine on olnud süüdistatava tõelise tahte avaldus ja
kriminaalasja menetlemisel on järgitud KrMS sätteid.

Ivan Bokovile on esitatud süüdistus kahes episoodis KarS §184 lg.2 p.1, 2 järgi ja ühes
episoodis KarS §188 lg.2 p.1, 2 järgi.

Tutvunud asja materjalidega, leiab maakohus, et Ivan Bokov tuleb KarS §184 lg.2 p.1, 2 ja
KarS §188 lg.2 p.1, 2 järgi süüdi tunnistada.

KarS §184 lg.2 näeb karistusena ette kolme- kuni viieteistaastase vangistuse.

KarS §188 lg.2 näeb karistusena ette ühe- kuni kümneaastase vangistuse.

Maakohus nõustub kokkuleppes sisalduvate karistuste liigiga ja leiab, et nimetatud
karistuste liigid vastavad toimepandud kuritegude asjaoludele ning süüdistatava isikule.
Süüdistatav on varem kriminaalkorras karistatud ühel korral ja tal puudub kindel
regulaarne legaalne sissetulek. Arvesse tuleb võtta ka kriminaalmenetluse kulusid.

Maakohus nõustub ka kokkuleppes sisalduvate karistuste määradega. Karistuste suuruste
määramisel on maakohtu hinnangul arvestatud konkreetsete kuritegude raskust, nende
toimepanemise asjaolusid ja süüdistatava isikut.


                                                                                          4
Ivan Bokovi suhtes kohaldatud tõkend – vahistamine – tuleb jätta muutmata kuni reaalse
vangistuse 6 kuud ärakandmiseni.

Karistusseadustiku §832 lg.1 alusel konfiskeerida Ivan Bokovi xxx

Vastavalt KrMS §313 lg.1 p.12 esitatakse süüdimõistva kohtuotsuse resolutiivosas
kriminaalmenetluse kulude kohta tehtud otsus.

KrMS §180 lg.1 alusel hüvitab süüdimõistva otsuse korral menetluskulud süüdimõistetu.

Eeltoodu alusel kuulub süüdistatavalt väljamõistmisele sundraha, kaitsjatasu kohtueelses
ja kohtulikus menetluses ning ekspertiisitasud vastavalt eriasjade prokuröri poolt
maakohtu istungil tehtud ettepanekule.

Süüdistatav kinnitas maakohtu istungil, et kokkulepe on talle arusaadav, selle sõlmimine
oli süüdistatava vaba tahe, ta on nõus määratavate karistustega ning palub kokkulepe
kinnitada.

Kaitsja palus samuti maakohtu istungil kokkulepe kinnitada kohtuotsusega.

Kuna antud kriminaalasjas on kokkuleppe sõlmimisel järgitud KrMS §239 - §245 sätteid
ja aluseid kokkuleppe kinnitamata jätmiseks maakohus ei tuvastanud, kinnitab maakohus
käesolevas kriminaalasjas 17.12.2015 eriasjade prokurör Antti Aitseni, kahtlustatav Ivan
Bokovi ja kaitsja vandeadvokaat Ahto Sirendi poolt sõlmitud kokkuleppe.



(allkirjastatud digitaalselt)
Anne PALMISTE
kohtunik




                                                                                        5
