                                   KOHTUOTSUS
                                        Eesti Vabariigi nimel
                                            resolutiivosa
                                                                                     1-16-6444
12. septembril 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Maria Azman
juuresolekul, abiprokuröri Enge Selge osavõtul arutas avalikul kohtuistungil 12.09.2016
lühimenetluses kuriteoasja

Aleksander Lobanov, ik. 35703280378, kodakondsuseta, emakeeleks vene keel, keskharidusega,
registrijärgne elukoht XXXX, XXXX, 9 kehtivat väärteokaristust, kaks kehtivat kriminaalkaristust:
18.08.2014 Harju Maakohtu otsusega KarS § 424 järgi vangistusega 6 kuud, mis asendati üldkasuliku
tööga; 01.09.2015 Harju Maakohtu otsusega KarS § 376 lg 1 järgi rahalise karistusega 1000 eurot,
moodustatud liitkaristus eelmise otsusega mõistetud karistusega, üldkasulik töö täidetud 27.05.2016
-
- süüdistuses KarS § 424 järgi.

Süüdistus
Aleksander Lobanovi süüdistatakse selles, et tema tahtlikult 13.01.2016 kella 19.00 ajal juhtis
Tallinnas Mustakivi tee – Tähesaju tee – Kivila tn ristmikul, suunaga Narva maantee poole, kuni
Liivaoja tn 14, mootorsõidukit Mazda 6 registreerimismärgiga XXXXolles joobeseisundis (EKEI
ekspertiisiakti nr 96T kohaselt uuritaval oli uuringu läbiviimiseks võetud veres etanoolisisaldus
2.04mg/g +/- 0,06mg/g (lõplik mõõtetulemus 1,98mg/g)). Sellise käitumisega rikkus Aleksander
Lobanov liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis.
Joobeseisund on alkoholi, narkootilise või psühhotroopse aine või muu joovastava aine tarvitamisest
põhjustatud terviseseisund, mis avaldub väliselt tajutavas häiritud või muutunud kehalistes või
psüühilistes funktsioonides ja reaktsioonides/ ning liiklusseaduse § 69 lg 2 p 1 /alkoholijoobes
olevaks loetakse mootorsõidukijuht, trammijuht ja maastikusõidukijuht kui juhi ühes grammis veres
on vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem/ nõudeid.
Sellega Aleksander Lobanov pani toime mootorsõiduki juhtimise joobeseisundis, s.o. KarS § 424
järgi kvalifitseeritava kuriteo.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Aleksander Lobanov KarS § 424 järgi ja põhikaristuseks mõista vangistus 9 kuud.
KrMS § 238 lg 2 alusel vähendada mõistetud karistust ühe kolmandiku võrra ja lühimenetluses
vähendatud põhikaristuseks mõista Aleksander Lobanovile vangistus 6 (kuus) kuud.
KarS § 73 lg 1 ja 3 alusel vangistust täielikult ei pöörata täitmisele, kui Aleksander Lobanov ei pane
1 (ühe) aastase ja 6 (kuue) kuulise katseaja jooksul toime uut tahtlikku kuritegu.
KarS § 78 p 1 kohaselt on katseaja alguseks 12.09.2016.a.

KarS § 50 lg.1 alusel lisakaristusena võtta Aleksander Lobanovilt mootorsõiduki juhtimise õigus 3
(kolmeks) kuuks.

                                                                                                    1
LS § 127 alusel on Aleksander Lobanov kohustatud viie tööpäeva jooksul otsuse jõustumisest arvates
loovutama juhiloa Maanteeametile.

Tõkend - elukohast lahkumise keeld – tühistada kohtuotsuse jõustumisel.

KrMS § 175 lg 1 p-de 3,4,9 ning § 180 lg 1 alusel välja mõista Aleksander Lobanovilt riigieelarve
tuludesse menetluskulud: sundraha 645 eurot ja joobe tuvastamise kulud 36 eurot.
Kaitsjatasu summas 72 eurot jätta riigi kanda KrMS § 180 lg 3 alusel.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Kriminaalmenetluse kulude tasumiseks vajalik makseinfo koos viitenumbri ja
selgitusega tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõend –CD-plaat - jätta kohtuotsuse jõustumisel kriminaaltoimiku juurde.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul. Kohtuotsuse resolutiivosa kuulutati 12.09.2016. Kui on esitatud
apellatsiooniteade, siis kohtuotsus tervikuna koostatakse ja see on kohtumenetluse pooltele kohtus
kättesaadav apellatsiooniteate esitamisest 15 päeva pärast.


Kohtunik
/allkirjastatud digitaalselt/




                                                                                                   2
