                                                                    Haldusasi 3-15-2310




                         KOHTUOTSUS
                              EESTI VABARIIGI NIMEL


Kohus                           Tallinna Halduskohus

Kohtunik                        Indrek Andreas Paukštys

Otsuse tegemise aeg ja koht     23.11.2016.a, Tallinn

Haldusasja number               3-15-2310

                                R.K. kaebus Kaitseväe juhataja 10.06.2015.a käskkirja nr
Haldusasi
                                386P „Distsiplinaarkaristuse määramine“ õigusvastaseks
                                tunnistamiseks,    teenistusest    vabastamise    aluse
                                muutmiseks ja hüvitise väljamõistmiseks ning
                                Kaitseministeeriumi 12.08.2015.a vaideotsuse nr 10.4-
                                1/15/3392 tühistamiseks
Asja läbivaatamise kuupäev      25.10.2016.a
                                Kaebaja R.K., esindaja vandeadvokaat Klen Laus
Menetlusosalised
                                Vastustajad Kaitsevägi, esindaja Piret Alamaa ja
                                Kaitseministeerium, esindaja Evelin Adamson

                                1. Tunnistada Kaitseväe juhataja 10.06.2015.a
RESOLUTSIOON
                                käskkirja      nr     386P      „Distsiplinaarkaristuse
                                määramine“ õigusvastaseks, muuta R.K. teenistusest
                                vabastamise alus lahkumiseks omal soovil avaliku
                                teenistuse seaduse § 87 lg 1 järgi ja mõista Kaitseväelt
                                välja R.K. kasuks hüvitis R.K. kolme kuu keskmise
                                palga ulatuses.

                                2. Tühistada Kaitseministeeriumi 12.08.2015.a vaide-
                                otsus nr 10.4-1/15/3392.

                                3. Mõista Kaitseväelt ja Kaitseministeeriumilt R. K.
                                kasuks solidaarselt välja menetluskulud 1679 (üks
                                tuhat kuus sada seitsekümmend üheksa) eurot.

Edasikaebamise kord             Kohtuotsuse peale on õigus esitada apellatsioonkaebus
                                Tallinna Ringkonnakohtule 30 päeva jooksul kohtuotsuse
                                avalikult teatavaks tegemisest arvates.
ASJAOLUD JA MENETLUSE KÄIK

1. Kaitseväe juhataja 10.06.2015.a käskkirjaga nr 386P „Distsiplinaarkaristuse määramine“
vabastati Kaitseväe juhataja administratsiooni vanemstaabiohvitser R.K. alates 12.06.2015.a
tegevteenistusest ja ametikohalt seoses distsiplinaarsüüteoga (tl 12-13). R.K. esitas 09.07.2015.a
Kaitseväe juhataja käskkirjale vaide, mis jäeti Kaitseministeeriumi 12.08.2015.a vaideotsusega
nr 10.4-1/15/3392 rahuldamata (tl 16-18, 20- 23).

2. R.K. esitas 14.09.2015.a kaebuse Tallinna Halduskohtule, milles taotleb Kaitseväe juhataja
10.06.2015.a käskkirja nr 386P „Distsiplinaarkaristuse määramine“ kehtetuks, teenistusse
ennistamist ja teenistusest sunnitult puudutud aja eest tasu väljamõistmist või alternatiivselt
Kaitseväe juhataja 10.06.2015.a käskkirja nr 386P „Distsiplinaarkaristuse määramine“ kehtetuks
tunnistamist teenistusest vabastamise aluse osas, teenistusest vabastamise aluse muutmist ja
hüvitise väljamõistmist kolme kuu keskmise palga ulatuses või alternatiivselt teenistusest
vabastamise osas õigusvastaseks tunnistamist, teenistusest vabastamise aluse muutmist ja
hüvitise väljamõistmist kolme kuu keskmise palga ulatuses ning Kaitseministeeriumi
12.08.2015.a vaideotsuse nr 10.4-1/15/3392 tühistamist.

3. Kohus võttis kaebuse 09.10.2015.a menetlusse Kaitseväe juhataja 10.06.2015.a käskkirja nr
386P „Distsiplinaarkaristuse määramine“ õigusvastaseks tunnistamise, teenistusest vabastamise
aluse muutmise ja hüvitise väljamõistmise ning Kaitseministeeriumi 12.08.2015.a vaideotsuse nr
10.4-1/15/3392 tühistamise nõuete osas, muus osas tagastas kaebuse ja määras vastustajateks
Kaitseväe ja Kaitseministeeriumi (tl 30-31).

MENETLUSOSALISTE SEISUKOHAD

4. Kaebuse põhjendused.

4.1 Distsiplinaarkaristus ei ole määratud tähtaegselt. Kaitseväe juhataja sai kaebajale
etteheidetavast ja distsiplinaarkaristuse määramise aluseks olevatest asjaoludest teada hiljemalt
24.04.2015.a (millal Kaitseministeeriumi kantsler andis Kaitseväe juhatajale ülevaate kaebaja
suunamise lõpetamise aluseks olnud asjaoludest). Seega lõppes karistuse õiguspäraseks
määramiseks kulgenud tähtaeg 24.05.2015.a. Distsiplinaarkaristuse määramine 17 päeva pärast
seadusega sätestatud tähtaja möödumist on õigusvastane ja sellest tulenevalt kuulub käskkiri
tühistamisele.

4.2 Käskkiri on motiveerimata ja kaalutlusvigadega. Käskkirjast ei selgu, miks on kaebaja
teenistusest vabastamine põhjendatud ja vajalik. Vaidlustatud käskkirjaga distsiplinaarkaristuse
määramisel ei ole vaatamata sellekohasele viitele arvestatud kaebaja varasemat käitumist ega
teenistust. Kaebaja märgib, et on viimase 18 teenistusaasta jooksul saanud vähemalt 18 ergutust
ning kaebajale ei ole määratud ühtegi distsiplinaarkaristust. Lisaks, loetud kuud enne
distsiplinaarkaristuse määramist andis kaitseminister kaebajale tänukirja suurhanke eeskujuliku
läbiviimise eest kaebaja ettenähtust paremaid töötulemusi kinnitavad ka arenguvestluste
kokkuvõtted, kus läbivalt on üldhinnang kaebaja töösooritusele olnud „erakordne“. Seega võib
üheselt väita, et kaebaja senine teenistus on olnud eeskujulik.

4.3 Määratud distsiplinaarkaristus ei ole kooskõlas kaebaja süüteo raskusega. Ebaõige on
käskkirjas toodud väide, et kaebaja soovitas värvata tööle T. A. Kaebaja edastas
personaliosakonna juhatajale üksnes info selle kohta, et leidis kandidaadi ning tegi ettepaneku
kutsuda ta vestlusele. Kaebaja ei otsustanud T. A. teenistusse võtmist. T. A. võeti teenistusse
objektiivsetest kriteeriumitest lähtuvalt ja mitte kaebaja tegevuse tulemusena.

                                               2
4.4 Määratud distsiplinaarkaristus ei ole kooskõlas varasema praktikaga. Kaebajale ei ole teada,
et varasemalt oleks kellegagi Kaitseväes lõpetatud teenistussuhet sarnastel asjaoludel. Küll aga
esineb korduvaid näiteid olukordadest, kus oluliselt raskemate rikkumiste ja oluliselt suurema
süümäära esinemisel (nt vargus, joobes juhtimine, pistise võtmine) on piirdutud oluliselt
kergemate distsiplinaarkaristuste määramisega ja ei ole teenistussuhet lõpetatud.

5. Vastustajad paluvad jätta kaebuse rahuldamata ja esitavad sellele järgmised vastuväited.

5.1 Kaitsevägi leiab, et distsiplinaarkaristus on kaebajale määratud seaduses sätestatud tähtaegu
järgides. KVTS-s distsiplinaarmenetluse läbiviimise tähtaegadele sätestatud erikord. Lähtuvalt
eeltoodust tuleb distsiplinaarjuurdluse läbiviimise korral määrata distsiplinaarkaristus 15 päeva
jooksul pärast distsiplinaarjuurdluse kokkuvõtte kinnitamist, kuid mitte hiljem kui üks aasta
distsiplinaarsüüteo toimepanemisest. Üheaastase tähtaja järgimise osas antud asjas vaidlust ei
ole. Vaidlusaluses distsiplinaarasjas otsustas Kaitseväe juhataja läbi viia distsiplinaarjuurdluse,
määrates juurdluse läbiviijaks Sõjaväepolitsei. Distsiplinaarjuurdluse kokkuvõte kinnitati
Sõjaväepolitsei ülema poolt 27.05.2015.a ning Kaitseväe juhataja määras distsiplinaarkaristuse
10.06.2015.a, s.o 14. päeval pärast distsiplinaarjuurdluse kokkuvõtte kinnitamist. Samal päeval
tehti distsiplinaarkaristuse määramise käskkiri kaebajale teatavaks. Seega järgiti 15 päevast
tähtaega distsiplinaarkaristuse määramisel. Käskkiri on motiveeritud, kaalutlusvigadeta ja
kooskõlas kaebaja süüteo raskusega.

5.2 Kaitseministeerium leiab, et distsiplinaarkaristus on kaebajale määratud tähtaegselt, lähtudes
KVTS-s sätestatust. Vastustaja hinnangul Kaitseväe juhataja poolt välja antud käskkiri on
põhjendatud ja motiveeritud ning nimetatud käskkirjas ei ole kaalutlusvigu, mistõttu ei esine alust
vastava otsuse tühistamiseks. Kaitseväe juhataja on käskkirja põhjendavas osas arvesse võtnud,
hinnanud ja kaalunud erinevaid asjaolusid kaebajale vastava distsiplinaarkaristuse määramiseks
(sh arvesse võtnud distsiplinaarsüüteo tagajärgede raskust, vastutust kergendavaid ja
raskendavaid asjaolusid). Kaebajale määratud distsiplinaarkaristus on kooskõlas kaebaja süüteo
raskusega. Vastustaja on seisukohal, et kaebaja oleks pidanud teadma, et avaliku teenistuse
seaduse (ATS) § 58 lg 2 alusel on ametnik kohustatud viivitamata ametiasutust teavitama, kui
tekivad asjaolud, mis välistaksid tema teenistusse võtmise tulenevalt ATS §-st 15.

KOHTU SEISUKOHT JA PÕHJENDUSED

6. Kohus, kuulanud ära menetlusosaliste seletused, tutvunud toimiku materjalidega ning
hinnanud kõiki tõendeid kogumis ja vastastikuses seoses, leiab, et kaebus tuleb rahuldada
järgmistel põhjendustel.

6.1 Haldusmenetluse seaduse (HMS) § 40 lg 1 kohaselt peab haldusorgan enne haldusakti
andmist andma menetlusosalisele võimaluse esitada kirjalikus, suulises või muus sobivas vormis
asja kohta oma arvamuse ja vastuväited. Puudub vaidlus, et kaebajal oli võimalus
distsiplinaarmenetluse materjalide ja distsiplinaarjuurdluse kokkuvõttega tutvuda alles
10.06.2015.a, s.o päeval, millal talle tutvustati kaevatavat käskkirja (tl 148). Vaidlus puudub ka
selles, et kaebaja sai teenistusest vabastamisest teada alles vaidlustatud käskkirja tutvustamisel
(tl 148-149). Kohtule esitatud kaebajale 10.06.2015.a koos distsiplinaarmenetluse materjalidega
kätte antud karistamise käskkirja projektis puuduvad andmed kavandatava karistuse kohta (tl
124-125). Eelkirjeldatud asjaoludel pole kohtu hinnangul vaidlustatud käskkirja andmisel
kaebajale HMS § 40 lg-s 1 sätestatud õigus nõuetekohaselt tagatud. Kohtupraktikas on leitud, et
isikule peab olema ka selge, millise sisuga haldusakt ja millistel peamistel põhjustel võidakse
välja anda (vt RKHKo 3-3-1-82-03, p 17; 3-3-1-72-10, p 17; 3-3-1-46-12, p 24). Kui isik vaid
aimab kavandatava koormava haldusakti sisu, siis sellest korrektseks ärakuulamiseks ei piisa (vrd
RKHKo nr 3-3-1-46-12, p 24).
                                                3
Kohtupraktikas on leitud, et ärakuulamisõiguse rikkumisel võib kohus jätta haldusakti
tühistamata üksnes juhul, kui on veendunud, et nõuetekohane ärakuulamine ei oleks toonud kaasa
soodsama haldusakti andmist (vt RKHKo 3-3-1-76-12, p 14). Käesoleval juhul kohtul selline
veendumus puudub. Muuhulgas süvendab kahtlust asjaolu, et kaevatavast käskkirja osast
„Põhjendused ja kaalutlused“ nähtuvalt pole karistusliigi valikul arvestatud mittevaieldava
asjaoluga, et kaebaja senine teenistuskäik on olnud eeskujulik (tl 149). Asjas kogutud andmete
kohaselt on kaebaja senine teenistuskäik toonud talle 18 erinevat ergutust ja vastustaja hinnangu
„erakordne“ (tl 24, 26).

6.2 Eeltoodud põhjustel on kaebaja teenistusest vabastamine toimunud õigusvastaselt. ATS §
105 lg 1 kohaselt on õigusvastaselt teenistusest vabastatud ametnikul õigus nõuda vabastamise
kohta antud haldusakti õigusvastaseks tunnistamist, teenistusest vabastamise aluse muutmist
ning hüvitist ametniku kolme kuu keskmise palga ulatuses. Kuna kaebaja on teenistusest
vabastatud õigusvastaselt tunnistab kohus kaevatava haldusakti õigusvastaseks, muudab kaebaja
teenistusest vabastamise aluse lahkumiseks omal soovil ATS § 87 lg 1 järgi, mõistab vastustajalt
kaebaja kasuks välja hüvitise kaebaja kolme kuu keskmise palga ulatuses ja tühistab vaideotsuse.

7. Menetluskuludest. Halduskohtumenetluse seadustiku § 108 lg 1 kohaselt kannab menetlus-
kulud pool, kelle kahjuks otsus tehti. Kaebaja taotleb vastustajalt menetluskulude (kaebuse
esitamisel tasutud riigilõiv ja õigusabikulud) väljamõistmist summas 1679 eurot (tl 29, 135-146).
Kuna kulud on kantud ja kohased, kuuluvad need kaebuse rahuldamise võttu vastustajatelt
solidaarselt väljamõistmisele. Vastustajad pole menetluskulude väljamõistmist taotlenud.



/allkirjastanud digitaalselt/
Indrek Andreas Paukštys




                                               4
