                                                                                2-15-129144




                              KOHTUOTSUS
                                EESTI VABARIIGI NIMEL
                                      Tagaseljaotsus

Kohus                             Viru Maakohus
Kohtunik                          Tarmo Tina
Otsuse tegemise aeg ja koht       18. august 2016, Jõhvi kohtumaja
Tsiviilasja number                2-15-129144

Tsiviilasi, hageja nõue           OÜ Blaumont Invest hagi A. Š. vastu võlgnevuse ja
                                  viivise nõudes
Tsiviilasja hind                  275, 63 eurot
Menetlusosalised ja nende         Hageja: OÜ Blaumont Invest (RK 11176328, asukoht
esindajad                         Lodumetsa tee 38, 11912 Tallinn)
                                  Hageja lepinguline esindaja: Triin Reinmaa (Creditreform
                                  Eesti OÜ, e-post triin@creditreform.ee )
                                  Kostja: A. Š. (IK xxx, elukoht xxx, tegelik elu- ja
                                  viibimiskoht teadmata)
Asja lahendamise viis             Kirjalik menetlus


RESOLUTSIOON

   1. Rahuldada hagi tagaseljaotsusega.
   2. Välja mõista A. Š.ilt OÜ Blaumont Invest kasuks 12.02.2012 sõlmitud laenulepingu nr
      335882 võlgnevuse 262, 83 eurot sh põhivõlgnevus 130 eurot, laenu käsitluskulu 30
      eurot, kahjuhüvitis 53, 26 eurot ja sissenõutavaks muutunud viivis 49, 57 eurot
      perioodi 14.03.2012-09.06.2016 eest.
   3. Välja mõista A. Š.ilt OÜ Blaumont Invest kasuks viivised laenult ja käsitlustasult (160
      eurot) alates hagi esitamisest, so. 10.06.2016 kuni põhinõude täitmiseni 8% aastas
      tasumata summalt.
   4. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine

   5. Jätta menetluskulud A. Š. kanda.
   6. Välja mõista A. Š.ilt OÜ Blaumont Invest kasuks menetluskulud 185 eurot, sh.
      maksekäsu kiirmenetluses tasutud riigilõiv 45 eurot, hagiavalduse esitamisel tasutud
      täiendav riigilõiv 30 eurot ja õigusabi kulud 110 eurot käibemaksuta.
   7. Välja mõista A. Š.ilt OÜ Blaumont Invest kasuks väljamõistetud menetluskuludelt
      (185 eurolt) viivis menetluskulude suurust kindlakstegeva lahendi jõustumisest alates
      kuni täitmiseni VÕS §-s 113 lg 1 teises lauses ettenähtud ulatuses.


                                                                                        1/4
                                                                                     2-15-129144
Kohtuotsuse avalik kättetoimetamine

8.     Toimetada A. Š.ile (IK xxx) kohtuotsuse resolutsioon ja edasikaebamise kord kätte
       avalikult väljaande Ametlikud Teadaanded kaudu.
9.     Lugeda kohtuotsuse resolutsioon ja edasikaebamise kord A. Š.ile avalikult
       kättetoimetatuks 15 päeva möödumisel väljavõtte väljaandes Ametlikud Teadaanded
       ilmumise päevast.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Kaebus esitatakse Tartu Ringkonnakohtule 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses ei
taotleta selle lahendamist istungil. Tartu Ringkonnakohus võib apellatsioonkaebuse lahendada
kirjalikus menetluses, kui kaebuses endas ei taotleta selle lahendamist istungil.
Apellatsioonkaebuse esitamisel tasutakse riigilõivu sama palju, kui tuleb tasuda esialgsel
esitamisel maakohtule, arvestades kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Asjaolud

Hageja esitas hagi kostja vastu võlgnevuse nõudes. Kohus võttis hagi 10.06.2016 määrusega
menetlusse ja andis tähtaja kirjaliku vastuse esitamiseks. Kohtul ei õnnestunud kostjale
menetlusdokumente kätte toimetada, kuna kostja tegelik viibimiskoht on teadmata. Kohus toimetas
kohtudokumendid kostjale kätte avalikult väljaande Ametlikud Teadaanded kaudu.

Kohtuotsuse põhjendused

Kohus, tutvunud hagiavalduse ja toimiku materjalidega, leiab, et hagi on kostja suhtes õiguslikult
põhjendatud ja kuulub tsiviilkohtumenetluse seadustiku (TsMS) § 407 lg 1 alusel rahuldamisele
tagaseljaotsusega. TsMS § 407 lg-te 1 ja 3 kohaselt võib kohus hageja taotlusel või omal algatusel
hagi tagaseljaotsusega rahuldada ilma kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud, isegi kui hagi toimetati kostjale kätte avalikult. Sel juhul
loetakse hageja esitatud faktilised väited kostja poolt omaksvõetuks.

                                                                                             2/4
                                                                                      2-15-129144

Kostjale toimetati hagimaterjalid kätte avalikult väljaande Ametlikud Teadaanded kaudu. Teade
avaldati 18.07.2016 (tl 57). Vastuse esitamise tähtajaks oli 17.08.2016. Kostja ei ole hagile
tähtaegselt vastanud ega taotlenud vastamise tähtaja pikendamist.

TsMS § 444 lg 4 alusel kirjeldava ja põhjendava osa võib välja jätta ka tagaseljaotsusest ja kostja
õigeksvõtul põhinevast otsusest, sõltumata hagihinnast. Tagaseljaotsuse puhul võib põhjendavas
osas piirduda ka üksnes õigusliku põhjenduse märkimisega.

Kohus leiab, et hagi on õiguslikult põhjendatud kostja omaksvõtuga ning tõendatud
võlaõigusseaduse (VÕS) §-ga 76 lg 1, 100, 101 lg 1 p-d 1 ja 6, 108 lg 113 lg 1 ja 402 lg 1 ja 415 lg
1 kohaselt ja kuulub rahuldamisele kogu haginõude ulatuses. Kohus rahuldab hagi kostja vastu
tagaseljaotsusega ja mõistab välja kostjalt hageja kasuks 12.02.2012 sõlmitud laenulepingu nr
335882 võlgnevuse 262, 83 eurot sh põhivõlgnevus 130 eurot, laenu käsitluskulu 30 eurot,
kahjuhüvitis 53, 26 eurot ja sissenõutavaks muutunud viivis 49, 57 eurot perioodi 14.03.2012-
09.06.2016 eest ning viivise laenult ja käsitlustasult (160 eurolt) alates hagi esitamisest so
10.06.2016 kuni põhinõude täitmiseni 8% aastas tasumata summalt.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna hagi
kuulub rahuldamisele, tuleb menetluskulud jätta täies ulatuses kostja kanda. Menetluskulude jaotus
tuleb kohtulahendis märkida ka siis, kui menetlusosalised seda ei taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või
tsiviilasja materjalid (TsMS § 174 lg 1).

TsMS § 138 lg-te 1 ja 2 alusel on menetluskulud menetlusosaliste kohtukulud ja kohtuvälised
kulud. Kohtukulud on riigilõiv, kautsjon ning asja läbivaatamise kulud. TsMS § 144 p 1 alusel
kohtuvälised kulud on menetlusosaliste esindajate ja nõustajate kulud.

Hageja palub välja mõista kostjalt menetluskulud 295 eurot sh maksekäsu kiirmenetluses tasutud
riigilõiv 45 eurot, hagiavalduse esitamisel tasutud täiendav riigilõiv 30 eurot ja õigusabikulud 220
(2*110) eurot; millele lisandub käibemaks ning viivise väljamõistetud menetluskuludelt
võlaõigusseaduse § 113 lg 1 teises lauses ettenähtud määras.

TsMS § 175 lg 1 kohaselt peab kohus hindama menetlusosalist esindanud lepingulise esindaja
kulude põhjendatust ja vajalikkust. Kohus leiab, et õigusabikulud hagiavalduse koostamise eest
220 eurot on põhjendatud osaliselt. Hageja esindaja on märkinud kulunud ajaks 2 tundi. Kuna
tegemist on trafaretse ja mitte keeruka hagiga võlgnevuse nõudes, loeb kohus põhjendatud ajaks 1
tunni. Riigikohtu senises praktikas on põhjendatud ja vajalikuks peetud tunnihind 120 eurot
käibemaksuta (Riigikohtu tsiviilkolleegiumi määrus tsiviilasjas nr 3-2-1-93-13). Menetluskulude
koos käibemaksuga väljamõistmise eelduseks on avaldaja kinnitus, et ta ei saa kuludelt
käibemaksu tagasi arvestada. Kui avaldaja ei kinnita, et ta ei saa käibemaksu tagasi arvestada,
mõistab kohus menetluskulud tema kasuks välja ilma käibemaksuta (RKTKm 3-2-1-65-13 p 16).
Hageja kinnitab, et kuna ta on käibemaksukohustuslane ja saab tekkinud kuludelt käibemaksu
tagasi arvestada, ei taotle ta menetluskuludelt arvestatava käibemaksu hüvitamist (tl 23). Seega
mõistab kohus hageja esindaja kulud hageja kasuks välja ilma käibemaksuta.


                                                                                               3/4
                                                                                    2-15-129144
Kohus märgib menetluskulude kindlaksmääramist taotlenud isiku avalduse alusel menetluskulude
kindlaksmääramise lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist VÕS §
113 lõike 1 teises lauses ettenähtud ulatuses (TsMS § 177 lg 4).
Hageja on vastava taotluse kohtule esitanud.

Kuna kohus rahuldab hagi tagaseljaotsusega, mõistab kohus kostjalt välja hageja kasuks
menetluskulud 185 eurot sh maksekäsu kiirmenetluses tasutud riigilõiv 45 eurot, hagiavalduse
esitamisel tasutud täiendav riigilõiv 30 eurot, õigusabi kulud 110 eurot käibemaksuta ning viivise
väljamõistetud menetluskuludelt (185 eurolt) VÕS § 113 lg 1 teises lauses ettenähtud ulatuses.

Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata täidetavaks
tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.

Kohtuotsuse avalik kättetoimetamine

Kuna hagimaterjalid toimetati kostjale kätte avalikult väljaande Ametlikud Teadaanded kaudu,
tuleb ka käesoleva kohtuotsuse resolutsioon ja edasikaebamise kord toimetada kostjale kätte
avalikult. Kostja viibimiskoht on kohtule teadmata. Avaldada vastav teade väljaande Ametlikud
Teadaanded kaudu (TsMS § 317 lg 1).

Kohus toimetab kohtuotsuse resolutsiooni ja edasikaebamise korra kostjale kätte avalikult
väljaandes Ametlikud Teadaanded ja loeb selle kättetoimetatuks 15 päeva möödumisel väljavõtte
väljaandes Ametlikud Teadaanded ilmumise päevast (TsMS § 317 lg 5).



Tarmo Tina
Kohtunik
/allkirjastatud digitaalselt/




                                                                                             4/4
