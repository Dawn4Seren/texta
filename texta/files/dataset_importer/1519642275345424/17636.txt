                               KOHTUOTSUS
                                    EESTI VABARIIGI NIMEL
                                       Tagaseljaotsus


 Kohus                               Pärnu Maakohus

 Kohtukoosseis                       kohtunik Lea Pavelson

 Otsuse avalikult teatavaks- 21. aprill 2016, Rapla
 tegemise aeg ja koht
 Tsiviilasja number          2-16-4876
 Tsiviilasi                          Eesti   Haigekassa      hagi   Jaan      Treilmanni      vastu
                                     ravikindlustushüvitiste hüvitamiseks
 Tsiviilasja hind                    1318,35 eurot

 Menetlusosalised      ja    nende Hageja Eesti Haigekassa (rg-kood 74000091, asukoht Lembitu
 esindajad                         10, 10114 Tallinn), hageja esindaja Pille Pihler (Eesti
                                   Haigekassa juriidiline osakond, asukoht Lai 14, 80010 Pärnu linn,
                                   e-post pille.pihler@haigekassa.ee)
                                    Kostja Jaan Treilmann (isikukood xxxxxxxxxxx, registrijärgne
                                    elukoht xxxx-xxxxxxxx, xxxxxxxxxx xxxx, xxxxxxxx xxxx
                                    xxxxx xxxxx xxxxxxx, viibimiskoht xxxxxxxx xxxxxx,
                                    xxxxxxxx xx, xxxxx xxxxxxx).

 Menetluse liik                      Kirjalik menetlus


RESOLUTSIOON

Välja mõista Jaan Treilmannilt 1318,35 eurot Eesti Haigekassa kasuks.

Menetluskulud jätta Jaan Treilmanni kanda.

TsMS § 468 lg 1 p 2 järgi tunnistada kohtuotsus viivitamatult täidetavaks.

Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus menetluses,
kui kaebuses ei taotleta selle lahendamist istungil. Seaduses sätestatud tähtaja järgimiseks peab
menetlusabi taotleja tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendmaist, kui nimetatud taotlus ei olnud
esitatud põhjendamatult või tähtaja pikendmaise eesmärgil, see ei välista menetlustähtaja ennistamist.

Jaan Treilmann võib esitada kohtuotsuse peale Pärnu Maakohtu Rapla kohtumajale kaja 30 päeva
jooksul, alates tagaseljaotsuse kättetoimetamisest.

Hageja nõue

Hageja palub kostjalt välja mõista 1318,35 eurot Eesti Haigekassa kasuks ning menetluskulud jätta
kostja kanda.

Kostja seisukoht

Kostja kohustus kirjalikult vastama 14.04.2016. Nimetatud kuupäevaks kostja kohtule kirjalikult ei
vastanud.

Kohtuotsuse põhjendus

Kohus leiab, et hagi on põhjendatud ja kuulub rahuldamisele.

Ravikindlustuse seaduse § 26 lg 1 sätestab, et haigekassal on tagasinõudeõigus isiku suhtes, kes
vastutab kindlustusjuhtumi toimumise eest, mille tõttu sai kindlustatud isik ravikindlustushüvitisi,
samuti kindlustusandjate suhtes, kes on kohustatud võimaldama hüvitisi sama kindlustusjuhtumi
raames.

VÕS § 1027 sätestab, et isik peab käesolevas peatükis sätestatud alustel ja ulatuses andma teisele
isikule välja temalt õigusliku aluseta saadu.

VÕS § 1041 sätestab, et isik, kes on täitnud teise isiku kohustuse, olemata selleks õigustatud ega
kohustatud, võib isikult, kelle kohustuse ta täitis, nõuda täitmiseks tehtud kulutuste hüvitamist niivõrd,
kuivõrd see isik on kohustusest vabanemise tõttu rikastanud ajal, mil ta tema vastu kulutuste hüvitamise
nõude esitamisest teada sai või teada saama pidi.

Kohus leiab, et hagi on õiguslikult põhjendatud ja tõendatud hagile lisatud dokumentaalsete tõenditega
ning on võimalik hagi rahuldada tagaseljaotsusega TsMS § 407 lg 1 alusel.

Menetluskulude jaotus ja kindlaksmääramine

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.
Menetluskulud kuuluvad jätmisele kostja kanda.


(allkirjastatud digitaalselt)


Lea Pavelson
kohtunik

                                                                                                        2
