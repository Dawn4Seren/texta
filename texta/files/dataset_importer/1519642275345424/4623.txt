                                                                                1-16-7845




                              KOHTUOTSUS
                                 EESTI VABARIIGI NIMEL

Kohus                         Viru Maakohus

Otsuse tegemise aeg ja koht   19. oktoober 2016, Narva kohtumaja

Kriminaalasja number          1-16-7845 (16233000790)

Kohtunik                      Mari-Liis Avikson

Kohtuistungi sekretär         Ilona Berezina

Tõlk                          Svetlana Hamaza

Kriminaalasi                  Deniss Jevdokimovi süüdistuses KarS § 199 lg 2 p 9 järgi,
                              kokkuleppemenetluses
Prokurör                      Viru Ringkonnaprokuratuuri abiprokurör Ragnar Plistkin

Süüdistatav                   Deniss Jevdokimov
                              Elukoht xxx, isikukood 38012242224, Eesti Vabariigi kodanik,
                              põhiharidus, emakeel – vene keel, xxx
                              Varem kriminaalkorras karistatud 2-l korral:
                              - 04.11.2013 Viru Maakohtu otsusega KarS § 199 lg 2 p 8, 9, §
                              266 lg 2 p 1, § 213 lg 1 järgi vangistusega 11 kuud ja 23 päeva
                              vangistust, mis asendati KarS § 69 lg 1 alusel üldkasuliku tööga
                              706 tunni ulatuses, tähtajaga 2 aastat. Viru Maakohtu Narva
                              kohtumaja 04.11.2014 määrusega pöörati ärakandmata karistuse
                              osa, 9 kuud 26 päeva vangistust, täitmisele
                              Tõkend - elukohast lahkumise keed alates 18.06.2016
Kaitsja                       Süüdistatav loobus kaitsja osalemisest



RESOLUTSIOON
Tunnistada Deniss Jevdokimov süüdi KarS § 199 lg 2 p 9 järgi ja mõista talle karistuseks 6
(kuus) kuud vangistust.

KarS § 68 lg 1 alusel arvata karistusaja hulka eelvangistuses viibitud aeg 02.05.2016 –
03.05.2016, s.o 2 (kaks) päeva, 17.06.2016-18.06.2016, s.o 2 (kaks) päeva, kokku 4 (neli)
päeva ning lõplikuks karistuseks mõista 5 (viis) kuud ja 26 (kakskümmend kuus) päeva
vangistust.

                                                                                         1
                                                                              1-16-7845

Kohaldada KarS § 74 lg 1 ja mitte pöörata vangistust täielikult täitmisele, kui Deniss
Jevdokimov ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt kohustub ta:
   1) elama aadressil xxx;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks

Katseajaks määrata 18 (kaheksateist) kuud. Katseaja algus – 19.10.2016.

Deniss Jevdokimovile valitud tõkend, elukohast lahkumise keeld, tühistada kohtuotsuse
jõustumisel.

Kannatanu hagi rahuldada ning VÕS § 1043 ja § 1045 lg 1 p 5 alusel mõista Deniss
Jevdokimovilt välja kuritegudega tekitatud kahju:
- kannatanu M E OÜ (xxx) kasuks 1 (üks) euro ja 9 senti. Tsiviilhagi üle kanda kannatanu
arveldusarvele xxxxxxxxxxxxxxxxxxxx Swedbank.

Asitõendid: CD-plaat, mis asub kriminaalasja materjalides, hoida kriminaalasja juures.

Mõista Deniss Jevdokimovilt riigituludesse välja menetluskulu: sundraha 645 (kuussada
nelikümmend viis) eurot.

Jätta määratud kaitsja Galina Tšelnokova poolt kriminaalasja eeluurimisel osutatud
õigusabi kulu 192 (ükssada üheksakümmend kaks) eurot KrMS § 180 lg 3 alusel riigi
kanda.

Määrata, et Deniss Jevdokimovil on õigus tasuda väljamõistetud menetluskulu osade kaupa
alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700074237 ning selgitus „Deniss Jevdokimov, 1-16-7845
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
                                                                                       2
                                                                                    1-16-7845



Asja kohtulikul arutamisel kohus tuvastas


Deniss Jevdokimovit süüdistatakse selles, et tema, et tema isikuna, kes on varem pannud toime
varalise kasu saamise eesmärgil vargusi, mille eest teda on karistatud kriminaalkorras Viru
Maakohtu Narva kohtumaja poolt 04.11.2013 ning Ida prefektuuri poolt väärteokorras
01.03.2016 ja 01.04.2016, uuesti viibides 17.06.2016 kella 13.30 ajal xxx asuva kaupluse M
müügisaalis, võttis võõra vallasaja ebaseadusliku omastamise eesmärgil müügisaalist M E OÜ-
le kuuluvat kaupa, nimelt küünelakipudeli maksumusega 1,09 eurot ning väljus kaubaga
müügisaalist, jättes kauba eest tahtlikult tasumata. Vargus jäi Deniss Jevdokimovi tahtest
olenemata põhjusel lõpule viimata, sest ta peeti turvatöötaja poolt kinni.
Samuti süüdistatakse Deniss Jevdokimovit selles, et tema, olles isik, kes on varem pannud toime
varalise kasu saamise eesmärgil vargusi, taas 02.05.2016 kella 16.00 ajal võttis võõra vallasasja
ebaseadusliku omastamise eesmärgil ja vaba juurde pääsu teel Narvas aadressil Peetri plats 1
asuva restorani Old Trafford juurest Venemaa Föderatsiooni elanikule A V kuuluva jalgratta
Smart Ride maksumusega 400 eurot ning lahkus sellega sündmuskohalt.
Oma tahtliku tegevusega pani Deniss Jevdokimov toime võõra vallasasja äravõtmise selle
ebaseadusliku omastamise eesmärgil süstemaatiliselt, s.o KarS § 199 lg 2 p 9 ettenähtud
kuriteo.
Vastavalt Deniss Jevdokimovi, tema kaitsja Galina Tšelnokova ja Viru Ringkonnaprokuratuuri
abiprokuröri Ragnar Plistkini vahel 24.08.2016 sõlmitud kokkuleppele nõuab abiprokurör kohtus
Deniss Jevdokimovile karistuseks 6 kuud vangistust. KarS § 68 lg 1 alusel arvata karistusaja hulka
eelvangistuses viibitud aeg 02.-03.05.2016 ja 17.-18.06.2016, s.o 4 päeva ja lõplikuks karistuseks
mõista 5 kuud ja 26 päeva vangistust. Juhindudes KarS § 74 lg-st 1, mitte pöörata vangistust
täielikult täitmisele, kui süüdimõistetu ei pane katseaja jooksul toime uut kuritegu ja täidab talle
KarS § 75 lg 1 p-des 1-6 sätestatud käitumiskontrolli ajaks pandud kontrollnõudeid, mille kohaselt
Deniss Jevdokimov on kohustatud: 1) elama kohtu määratud alalises elukohas; 2) ilmuma
kriminaalhooldaja määratud ajavahemike järel kriminaalhooldusosakonda registreerimisele; 3)
alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö-, või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. KarS § 74 lg 3 kohaselt määrata katseaja pikkuseks 18 kuud. Kannatanu
M E OÜ on esitanud tsiviilhagi summas 1 euro ja 9 senti. Süüdistatav Deniss Jevdokimov
tunnistab kannatanu esitatud tsiviilhagi ja on nõus, et kohus mõistab temalt kannatanu M E OÜ
kasuks välja 1 euro ja 9 senti.

Kohtuistungil Deniss Jevdokimov avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet. Nõustus ka kriminaalmenetluse kulude hüvitamisega ning tsiviilhagi
rahuldamisega.

Abiprokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse kohaldamisel
kokkuleppe sõlmimine oli süüdistatava tõelise tahte avaldus, kõikidest kokkuleppemenetluse
normidest on kinni peetud.

                                                                                              3
                                                                              1-16-7845

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/

Mari-Liis Avikson
Kohtunik




                                                                                       4
