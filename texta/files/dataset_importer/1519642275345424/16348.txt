                     KOHTUOTSUS
                              EESTI VABARIIGI NIMEL


Kohus                          Viru Maakohus

Otsuse tegemise aeg ja koht    05.05.2016 Jõhvi kohtumaja


Kriminaalasja number           1-16-3862 (16244000545)

Kohtunik                       Anne PALMISTE

Kohtuistungi sekretär          Jane VÄLI

Tõlk                           Valentina MICHELSON - IPBÜKER

Prokurör                       Jaanika KÕRGMAA

Asja läbivaatamise kuupäev     05.05.2016

                               Dmitri KEVASKI         süüdistus   Karistusseadustiku
Kriminaalasi                   §424 järgi
                               kiir-kokkuleppemenetluses
                               Dmitri KEVASK
                               sünd. 03.06.1972, isikukood        37206032214, Eesti
                               Vabariigi kodanik, emakeel vene keel, kesk-eriharidus,
                               elukoht xxx, töökoht xxx, varem kriminaalkorras
                               karistatud
                                   - Viru Maakohtu 12.05.2015 otsusega KarS
Süüdistatav                            §424 järgi rahalise karistusega 40 päevamäära
                                       ulatuses,     s.o    summas      400     eurot.
                                       Lisakaristusena   võeti    ära   mootorsõiduki
                                       juhtimise õigus tähtajaga 1 kuu
                               Oli kahtlustatavana kinni peetud 03.05.2016 –
                               05.05.2016

Juhindudes KrMS §247, §248 lg.1 p.5, §249, §256-5 lg.2, §306, §309, §310, §313, §315,
§318 lg,1 ja §319 lg.1, 2, maakohus




                                                                                     1
OTSUSTAS:

Süüdi tunnistada Dmitri KEVASK Karistusseadustiku §424 järgi ning mõista
karistuseks 7 (seitse) kuud vangistust.

Karistusseadustiku §68 lg.1 alusel arvata Dmitri KEVASKI karistuse hulka tema
eelvangistuses viibitud aeg 03.05.2016 – 05.05.2016, s.o 3 (kolm) päeva ja lõplikult
kuulub Dmitri KEVASKIL kandmisele 6 (kuus) kuud 27 (kakskümmend seitse)
päeva vangistust.

Karistusseadustiku §65 lg.2 alusel liita mõistetud karistusele 6 (kuus) kuud 27
(kakskümmend seitse) päeva vangistust Viru Maakohtu 12.05.2015 otsusega
mõistetud karistuse ärakandmata osa, s.o rahaline karistus 20 päevamäära ulatuses,
s.o summas 80 (kaheksakümmend) eurot ja mõista Dmitri KEVASKILE
liitkaristuseks 6 (kuus) kuud 27 (kakskümmend seitse) päeva vangistust ja rahaline
karistus 20 päevamäära ulatuses, s.o summas 80 (kaheksakümmend) eurot.

KarS § 64 lg 2 alusel viia rahaline karistus täide iseseisvalt.

Karistusseadustiku §69 lg.1 alusel asendada mõistetud vangistus 6 (kuus) kuud 27
(kakskümmend seitse) päeva üldkasuliku tööga 207 (kakssada seitse) tundi.

Karistusseadustiku §69 lg.3 alusel määrata üldkasuliku töö tegemise tähtajaks 7
(seitse) kuud.

Karistusseadustiku §69 lg.4 alusel kohustada Dmitri KEVASKIT üldkasuliku töö
tegemise ajal järgima kontrollnõudeid vastavalt Karistusseadustiku §75 lg.1 p.1 – 6:
-       elama alalises elukohas xxx
-       ilmuma          kriminaalhooldaja      määratud          ajavahemike        järel
kriminaalhooldusosakonda registreerimisele
-       alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta
-       saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks
-       saama kriminaalhooldusametnikult eelneva loa elu-, töö- või õppimiskoha
vahetamiseks
-       saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Karistusseadustiku §75 lg.2 p.2 alusel on Dmitri KEVASK kohustatud katseajal mitte
tarvitama alkoholi.

Määrata Dmitri KEVASK üldkasuliku töö tegemise ajaks Viru Vangla
kriminaalhooldusosakonna juhataja poolt määratud kriminaalhooldusametniku
järelevalve alla.

Karistusseadustiku §50 lg.1 p.1 alusel kohaldada Dmitri KEVASKILE lisakaristusena
sõiduki juhtimise õiguse äravõtmine tähtajaga 4 (neli) kuud.

Liiklusseaduse §127 alusel on Dmitri KEVASK kohustatud 5 (viie) tööpäeva jooksul
alates käesoleva kohtuotsuse jõustumisest loovutama oma juhiloa Maanteeametile.

                                                                                       2
Välja mõista Dmitri KEVASKILE Kriminaalmenetluse seadustiku §179 lg.1 p.2 ja
§256-5 lg.2 alusel sundraha summas 322 (kolmsada kakskümmend kaks) eurot 50
senti ja Kriminaalmenetluse seadustiku §175 lg.1 p.4 alusel kaitsjale (vandeadvokaat
Irina ŽURINA) kohtueelses menetluses makstud tasu eest 96 (üheksakümmend kuus)
eurot riigituludesse.

Kriminaalmenetluse seadustiku §180 lg.3 alusel määrata, et Dmitri KEVASKI
menetluskulud summas 418 (nelisada kaheksateist) eurot 50 senti tuleb tasuda ositi
12 (kaheteistkümne) kuu jooksul.

Sundraha ja menetluskulud tuleb Dmitri KEVASKIL tasuda Maksu- ja Tolliameti
arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99916700033757 ning selgitus „Dmitri
KEVASK 1-16-3862 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule. Apellatsiooniõiguse kasutamise soovist tuleb otsuse teinud kohtule
teatada kirjalikult 7 päeva jooksul alates kohtuotsuse kuulutamisest.

Apellatsioon esitatakse ringkonnakohtule kirjalikult 15 päeva jooksul alates päevast,
mil kohtumenetluse poolel on võimalik maakohtus tutvuda kohtuotsusega.

Kohtuotsusega on kohtumenetluse poolel võimalik tutvuda vahetult peale selle
väljakuulutamist 05.05.2016.


Süüdistus

Dmitri Kevask on kohtu alla antud ja teda süüdistatakse selles, et ta juhtis
03.05.2016 kell 15.47 Ida-Virumaal Jõhvi linnas Tartu mnt 15a maja juures
mootorsõidukit xxx (registreerimismärk xxx), olles alkoholijoobes Liiklusseaduse §69
lg.2 p.1 tähenduses. Kontrollimisel tõendusliku alkomeetriga Dräger Alcotest 7110
EST, seeria nr.ARDF-0054 tuvastati Dmitri Kevaskil alkoholisisaldus väljahingatavas
õhus 1,06 mg/l.

Seega pani Dmitri Kevask toime mootorsõiduki juhtimise joobeseisundis, s.o KarS
§424 järgi kvalifitseeritava kuriteo.


Kokkulepe

Abiprokurör Jaanika Kõrgmaa, süüdistatav Dmitri Kevask ja tema kaitsja
vandeadvokaat Irina Žurina sõlmisid 05.05.2016 kiir-kokkuleppe, mille kohaselt
süüdistatav ja tema kaitsja nõustusid esitatud süüdistuse sisu ja kuriteo
kvalifikatsiooniga, ning jõudsid kokkuleppele prokuröri poolt kohtus nõutavas
karistuse liigis ja määras. KarS §424 järgi ettenähtud kuriteo toimepanemise eest

                                                                                   3
nõuab prokurör kohtus süüdistatavale karistuseks 7 kuud vangistust. KarS §65 lg.2
alusel mõista liitkaristus Viru Maakohtu 12.05.2015 otsusega mõistetud ärakandmata
rahalise karistusega, milleks on 80 eurot, mõistes liitkaristuseks 7 kuud vangistust
ning rahalise karistuse 80 eurot. KarS §64 lg.2 alusel viia rahaline karistus täide
iseseisvalt. KarS §68 lg.1 alusel lugeda karistusaja hulka eelvangistuses oldud aeg
03.05.2016-05.05.2016, s.o 3 päeva. Ärakandmisele kuulub 6 kuud 27 päeva
vangistust. Kohaldada KarS §69 lg.1 ja asendada 6 kuud 27 kuud vangistust
üldkasuliku tööga ulatuses 207 tundi KarS §69 lg-te 2 ja 4 kohaselt üldkasuliku töö
eest süüdimõistetule tasu ei maksta ja selle tegemisel peab Dmitri Kevask järgima
kontrollnõudeid:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
Ning täidab kohustusi vastavalt KarS §75 lg.2 p-le 2, nimelt mitte tarvitama
alkoholi. Määrata üldkasuliku töö tegemise tähtajaks 7 kuud. Lisakaristusena võtta
KarS §50 lg.1 p.1 alusel ära mootorsõiduki juhtimise õigus 4-ks kuuks.
Süüdistatavalt kuuluvad väljamõistmisele kriminaalmenetluse kulud, mis kuuluvad
tasumisele ositi 12 kuu jooksul.


Maakohtu istung

Abiprokurör Jaanika Kõrgmaa jäi maakohtu istungil kokkuleppe juurde, palus Dmitri
Kevask KarS §424 järgi süüdi tunnistada ja mõista karistus vastavalt kokkuleppes
sätestatule.

Süüdistatav Dmitri Kevask jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Dmitri Kevaskile on esitatud süüdistus selles, et ta juhtis 03.05.2016 kell 15.47 Ida-
Virumaal Jõhvi linnas Tartu mnt 15a maja juures mootorsõidukit joobes.

Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST nr.ARDF-0054 tuvastati süüdistataval alkoholisisalduse lõplikuks
mõõtetulemuseks 1,06 mg/l väljahingatavas õhus.

                                                                                    4
Vastavalt Liiklusseaduse §69 lg.1 ei tohi juht olla joobeseisundis.

Vastavalt    Liiklusseaduse   §69 lg.2 p.1 loetakse   mootorsõidukijuht  olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Dmitri Kevask tuleb KarS §424 järgi süüdi tunnistada.

KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule.

Kriminaalasja materjalide kohaselt on süüdistatav varem kriminaalkorras karistatud
rahalise karistusega. Käesolevaks hetkeks ei ole kogu varasem karistus tasutud.
Arvestada tuleb ka süüdimõistva kohtuotsusega kaasnevaid kriminaalmenetluse
kulusid.

Maakohus nõustub ka kokkuleppes sisalduva karistuse määraga – vangistus 7 kuud.
Karistuse suuruse määramisel on maakohtu hinnangul arvestatud konkreetse kuriteo
raskust, selle toimepanemise asjaolusid ning süüdistatava isikut.

Maakohus nõustub ka KarS §65 lg.2 kohaldamise tingimuste ja liitkaristuse määra
ning liigiga. Samuti sellega, et eelvangistuse aeg 3 päeva tuleb arvata karistusaja
hulka ning et rahaline karistus viiakse täide iseseisvalt.

Maakohus leiab, et vangistuse asendamine üldkasuliku tööga 207 tundi tegemise
tähtajaga 7 kuud koos käitumiskontrolli nõuete ja ühe lisakohustusega on
põhjendatud. Samuti nõustub maakohus lisakaristuse kohaldamise tähtajaga – 4
kuud. Maakohus leiab, et eelnimetatud karistus koos lisakaristusega vastab
toimepandud kuriteo asjaoludele, raskusele ja süüdistatava isikule.

Vastavalt   KrMS §180         lg.1    kuuluvad     süüdimõistetult    väljamõistmisele
kriminaalmenetluse kulud.

Eeltoodu alusel kuuluvad süüdistatavalt väljamõistmisele kaitsjatasu       kohtueelses
menetluses ning sundraha, mis tuleb tasuda ositi 1 aasta jooksul

Süüdistatav Dmitri Kevask kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkulepe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 05.05.2016 abiprokurör Jaanika Kõrgmaa,
süüdistatav Dmitri Kevaski ja tema kaitsja vandeadvokaat Irina Žurina poolt sõlmitud
kokkuleppe.



                                                                                    5
(allkirjastatud digitaalselt)
Anne PALMISTE
kohtunik




                                6
