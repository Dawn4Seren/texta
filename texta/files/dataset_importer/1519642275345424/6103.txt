                            KOHTUOTSUS
                                   Eesti Vabariigi nimel
                                       Tagaseljaotsus

Kohus                          Viru Maakohus

Kohtunik                       Maido Roots

Otsuse tegemise aeg ja koht    28.09.2016.a. Rakvere Kohtumaja

Tsiviilasja number             2-16-100120

Tsiviilasi                     OÜ HORTULUS hagiavaldus J K’i vastu võlgnevuse 1 809,43
                               euro ja viivise 1 809,43 euro, kokku 3 618,86 euro nõudes
Menetlusosalised ja nende      Hageja: OÜ HORTULUS (registrikood 10258627; asukoht Pärnu mnt
esindajad                      368, 11612 Tallinn);
                               Hageja seaduslik esindaja: Ilmar Luup (e-post: hortulus@hortulus.ee);

                               Kostja: J K (isikukood xxxx elukoht: xxxx)

Hagi hind                       3 618,86 eurot


RESOLUTSIOON:

Teha asjas tagaseljaotsus ja hagi rahuldada täielikult.

Välja mõista J K’ilt OÜ HORTULUS kasuks võlgnevuse katteks 1 809,43 eurot (üks tuhat
kaheksasada üheksa eurot ja 43 senti) ja sissenõutavaks muutunud viivise katteks 1 809,43
eurot (üks tuhat kaheksasada üheksa eurot ja 43 senti), kokku 3 918,86 eurot (kolm tuhat
üheksasada kaheksateist eurot ja 86 senti).

Menetluskulud jätta täies ulatuses J K’i kanda.

Välja mõista J K’ilt OÜ HORTULUS kasuks menetluses tasutud riigilõivu katteks 325.-
eurot (kolmsada kakskümmend viis eurot).

Kohtuotsus kuulub viivitamatult täitmisele TsMS § 467 lg 1, 468 lg 1 p 2 alusel.

Kostjal on õigus otsusega mittenõustumisel 30 päeva jooksul otsuse kättesaamisest esitada
kaja samale kohtule menetluse taastamiseks, lisades kajale kõik vajalikud dokumendid
asja ettevalmistamise lõpuleviimiseks. Kaja esitamisel tasutakse kautsjon, mis vastab
riigilõivule poolelt hagihinnalt.

Hagejal on õigus esitada 30 päeva jooksul alates otsuse kättesaamisest põhjendatud
apellatsioonikaebus Tartu Ringkonnakohtule. Kui kaebuses ei taotleta selle lahendamist
                                                2
istungil, siis lahendatakse asi kirjalikus menetluses.

Hageja nõue:

Viru Maakohtule esitatud hagiavalduses palub hageja kostjalt välja mõista võlgnevuse 1 809,43
eurot ja viivise 1 809,43 eurot, kokku 3 618,86 eurot.

Hagiavalduse kohaselt 01.12.2012.a. sõlmisid OÜ Hortulus ja xxxx (endise nimega xxxx)
omavahelise müügilepingu. Samal kuupäeval sõlmisid OÜ Hortulus ja J K (endise nimega J F,
isikukood xxxx) käenduslepingu Hortulus OÜ nõuete tagamiseks xxxx vastu.
23.08.2013.a.-14.01.2014.a. ostis J K poolt juhitav xxxx (endise nimega xxxx) Hortulus OÜ-lt
erinevaid kaupu (harvesteride varuosad), mille kohta väljastati arved (ühekordsed lepingud
milles pooled lepivad kokku ostumüügitehingus).
Arvete tasumise tähtaeg oli 14 päeva. Vastavalt poolte vahelisele kokkuleppele ja
väljakujunenud tavale tellis J K kaubad e-maili või telefoni teel. Vastavalt poolte kokkuleppele
ja välja kujunenud tavale saadeti kaubad enamasti transpordifirmaga Cargobus Rakveresse, kus
need on ka vastu võetud. Vastavalt poolte kokkuleppele ja väljakujunenud tavale tasus xxxx
arvete eest Hortulus OÜ pangaarvele ja J K oli xxxx juhatuse liikme ja osanikuna arvete
tasumisel käenduslepingu järgi käendaja. xxxx kauba eest ei tasunud ning seisuga 14.01.2014.a.
oli võlgnevus kasvanud 2 674,75 euroni. Peale pikka ootamist ja meeldetuletusi tasus xxxx osa
võlast 30.01.2014.a. ja 11.06.2014.a. Arvete 2135811, 2136699, 2137260 ja 2140239 eest pole J
K ega xxxx tasunud ja võlgneb 1 809,43 eurot ning tasumisega viivitamise eest 1 809,43 eurot.
Viivis on arvestatud seisuga 05.01.2016.a. so. maksekäsu kiirmenetluse avalduse kuupäev,
hageja ei soovi välja nõuda viiviseid, mis ületavad põhivõlgnevust.

Menetluskulud palub hageja jätta kostjate kanda. Hageja menetluskuluks on tasutud riigilõivud
325.- eurot.

Kostja vastus:

Kostjale väljastati hagimaterjal koos kirjaliku vastuse nõudega AS Eesti Post vahendusel.
Vastamise tähtajaks andis kohus 14 päeva hagimaterjali kättesaamisest alates ning hoiatas, et
kirjaliku vastuse nimetatud tähtajaks esitamata jätmine annab kohtule õiguse hagi rahuldada
tagaseljaotsusega. Materjalid on vastu võetud 25.06.2016.a. Kostjad ei ole tähtajaks, milline
saabus hiljemalt 11.07.2016.a. kohtule kirjalikult vastanud ning sel juhul loetakse hageja esitatud
faktilised väited kostja poolt omaksvõetuks.

Kohtu otsuse põhjendused:

Kohus leiab, et hagi on põhjendatud ja kuulub rahuldamisele.
TsMS § 407 lg. 1 kohaselt kohus võib hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja kellele kohus
on määranud vastamise tähtaja, ei ole tähtaegselt vastanud. Sel juhul loetakse hageja faktilised
väited kostjate poolt omaksvõetuks. Lg. 2 kohaselt hageja nõusolekut eeldatakse, kui hageja ei
ole kohtule teatanud, et ta ei soovi tagaseljaotsuse tegemist. Lg. 3 kohaselt võib tagaseljaotsuse
teha kohtuistungit pidamata.

Kostjatele on väljastatud hagimaterjal koos vastuse nõudega ning hoiatatud tagaseljaotsuse
tegemisest TsMS § 407 järgi.
Kostjad kohtu nõuet tähtajaks ei ole täitnud, samuti ei ole teatanud kohtule mõjuvast põhjusest
hagile vastamata jätmiseks.

Kostja vastutus tuleneb poolte vahel sõlmitud käenduslepingust.
                                                 3
Kuina xxxx on äriregistrist kustutatud 22.04.2016.a. on nõue esitatud käendaja J K’i vastu.

Hagiavalduses toodud asjaoludel on hagi ka õiguslikult põhjendatud.
VÕS §§ 76 lg 1 ja 82 lg 1 kohaselt tuleb kohustus täita vastavalt lepingule või seadusele kindlaks
määratud tähtpäeval.
VÕS § 101 lg 1 p 1 alusel võib võlgniku poolt kohustise rikkumise korral võlausaldaja nõuda
võlgnikult kohustuse täitmist.
VÕS § 113 tulenevalt võib võlausaldaja võlgnikult tema poolt kohustuse täitmisega viivitamise
korral nõuda viivist.
VÕS § 145 lg 1 kohaselt vastutavad kohustuse rikkumise korral põhivõlgnik ja käendaja
võlausaldaja ees solidaarselt, kui käenduslepinguga ei ole ette nähtud, et käendaja vastutab
üksnes juhul, kui võlausaldaja ei saa nõuet põhivõlgniku vastu rahuldada. Sama paragrahvi lõige
2 sätestab, et käendaja vastutab käendatava kohustuse eest täies ulatuses. Ta vastutab ka
kohustuse rikkumisest tulenevate tagajärgede, eelkõige viivise ja leppetrahvi maksmise ning
kahju hüvitamise eest, samuti lepingust taganemise või lepingu ülesütlemisega seotud kulude
hüvitamise eest. Võla põhivõlgnikult sissenõudmisega seotud kulude hüvitamise eest vastutab
käendaja, kui talle anti sissenõudmise kavatsusest õigeaegse teatamisega võimalus neid kulusid
vältida.

TsMS § 444 lg 1 kohaselt tagaseljaotsuse tegemisel võib otsuse põhjendused esitada lihtsustatud
vormis.

Vastavalt TsMS § 162 lõikele 1 hagimenetluse kulud kannab pool, kelle kahjuks otsus tehti.

Hageja tuvastatud menetluskuluks on tasutud riigilõivud kokku 325.- eurot.

Maakohus lähtus eeltoodust ja juhindus TsMS § 162 lg. 1; 177 lg. 2; 407, 442, 444 lg 1; 467 lg,
468 lg 1 p 2.


Kohtunik                     /digitaalselt allkirjastatud/              Maido Roots
