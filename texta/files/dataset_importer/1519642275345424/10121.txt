                           KOHTUMÄÄRUS
Kohus                                 Harju Maakohus

Kohtunik                              Viktor Brügel

Kohtujurist                           Erika Õisla

Määruse tegemise aeg ja koht          01. august 2016.a, Tallinn, Kentmanni kohtumaja

Tsiviilasja number                    2-15-3404

Tsiviilasi                            XXXX(pankrotis) pankrotimenetlus
Menetlustoiming                       Pankrotimenetluse lõpetamine raugemisega pärast pankroti
                                      väljakuulutamist, võlgniku kohustustest vabastamise
                                      menetluse algatamine

Menetlusosalised                      Võlgnik: XXXX(pankrotis, isikukood XXXX, elukoht
                                      XXXX, e-post: XXXX)
                                      Pankrotihaldur: Peeter Sepper (tegutsemiskoht Kotzebue 9,
                                      10412 Tallinn, e-post peeter.sepper@haldur.eu)

Menetlustoimingu tegemise viis        Kirjalik menetlus

RESOLUTSIOON
   1. Lõpetada XXXX(pankrotis, isikukood XXXX) pankrotimenetlus raugemise tõttu pärast
      pankroti väljakuulutamist.
   2. XXXX(pankrotis) võlausaldajatel on tunnustatud nõuete eest jäänud raha saamata
      alljärgnevalt:
                                         Rahuldamis-                      Saamata nõue
                Võlausaldaja                                Jaotis %
                                            järk                            (eurodes)
        Tallinna linn                        II              0,153              12
        AS MiniCredit                        II              1,840            144,66
        IPF Digital Estonia (endine          II                               278,85
        MCB Finance Estonia OÜ                                3,548
        Eesti Inkasso OÜ                       II             1,377           108,30
        SNEL Grupp OÜ                          II            10,990           863,78
        ITM Inkasso OÜ                         II            13,123          1 031,47
        Eesti Vabariik Haridus- ja             II                            4 831,13
        Teadusministeeriumi kaudu                            61,466
        BestCredit OÜ                          II             7,503           589,75
  3. Võlgnik XXXX võlausaldaja pankrotimenetluses esitatud nõudele vastuväiteid ei
     esitanud.
  4. Vabastada Peeter Sepper XXXX(pankrotis) pankrotihalduri kohustustest.
  5. Määrata XXXX(pankrotis) pankrotihaldur Peeter Sepperi tasuks 688 eurot, millele
     lisandub käibemaks 137,60 eurot, kokku 825,60 eurot väljamaksmisega haldurit
     teenindava büroole OÜ Bürooteenused ja Õigusabi.
  6. Jätta XXXX(pankrotis) pankrotimenetluse kulud XXXX(pankrotis) kanda.
  7. Rahuldada pankrotihaldur Peeter Sepperi taotlus menetlusabi saamiseks. Määrata
     XXXX (pankrotis) halduri tasu osaliseks hüvitamiseks menetlusabi summas 397 eurot,
     millele lisandub käibemaks 79,40 eurot, kokku 476,40 eurot.
  8. Riigi Tugiteenuste Keskusel maksta välja pankrotihalduri tasu summas 397 eurot,
     millele lisandub käibemaks 79,40 eurot, kokku 476,40 eurot OÜ Bürooteenused ja
     Õigusabi arvelduskontole .
  9. Välja mõista XXXX(pankrotis) Peeter Sepperi kasuks pankrotimenetluses hüvitamata
     jäänud pankrotimenetluse kulud, milleks on pankrotihalduri tasu summas 291 eurot,
     millele lisandub käibemaks 58,20 eurot, kokku 349,20 eurot tasumisega OÜ
     Bürooteenused ja Õigusabi arvelduskontole .
  10. XXXX(pankrotis) maksejõuetuse tekkimise põhjuseks on muu asjaolu PankrS § 163 lg
      5 tähenduses.
  11. Algatada XXXX(pankrotis) kohustustest vabastamise menetlus, jätta usaldusisik
      määramata ning kohustada võlgnikku ennast täitma usaldusisiku kohustusi vastavalt
      PankrS §-le 172.
  12. Kohustada XXXX esitama kohtule iga-aastaselt alates käesoleva määruse jõustumise
      kuupäevast usaldusisiku aruande, millest nähtub kas ja kuidas võlgnik oma kohustusi
      täidab ning milles kajastuvad andmed võlausaldajatele võimalike teostatud väljamaksete
      kohta. Vastavalt jaotusettepanekus ettenähtud jaotistele tuleb võlgnikul teha
      väljamaksed võlausaldajatele üks kord aastas.
  13. Avaldada teade pankrotimenetluse lõpetamise ja võlgniku kohustustest vabastamise
      menetluse algatamise kohta väljaandes Ametlikud Teadaanded.
  14. Toimetada kohtumäärus kätte võlgnikule ja pankrotihaldurile ja saata Eesti Vabariigi
      Rahandusministeeriumile ning peale jõustumist täitmiseks käesoleva kohtumääruse
      resolutsiooni p 8 osas Riigi Tugiteenuste Keskusele.


Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15 päeva
jooksul alates määruse kättetoimetamisest PankrS § 164 lg 1 alusel võlgnik. PankrS § 164 lg 2
kohaselt võib võlausaldaja pankrotimenetluse lõpetamise määruse peale esitada kaebuse, kui ta
menetluse lõpetamise avalduse vastu esitas vastavalt käesoleva seaduse § 161 lõikele 2 või § 163
lõikele 2 vastuväite.
Määruse peale, millega kohus on algatanud võlgniku kohustustest vabastamise menetluse, võib
määruskaebuse esitada võlausaldaja, kes on esitanud kohtule vastuväite vastavalt PankrS § 171 lg-le
1. Määruskaebuse esitamisel tuleb tasuda riigilõiv.
Maakohtu või ringkonnakohtu menetlusabi andmise või sellest keeldumise määruse peale ja
kummagi määruse muutmise või tühistamise määruse peale, võib menetlusabi taotleja või saaja või
Eesti Vabariik Rahandusministeeriumi või rahandusministri määratud Rahandusministeeriumi


                                                                                           2
valitsemisala asutuse kaudu esitada määruskaebuse.

                                            Asjaolud
04.03.2015 esitas XXXX Harju Maakohtule pankrotiavalduse ja kohustustest vabastamise avalduse.
16.04.2015 kuulutas kohus välja XXXX pankroti ja nimetas pankrotihalduriks Peeter Sepperi.
01.03.2016 kohtumäärusega kinnitati jaotusettepanek.
27.06.2016 esitas pankrotihaldur kohtule võlgniku pankrotimenetluses koostatud aruande ning
taotluse lõpetada XXXX(pankrotis) pankrotimenetlus raugemisega pärast pankroti väljakuulutamist,
kinnitada halduri tasu summas 688 eurot (lisandub käibemaks) väljamaksmisega haldurit teenindava
büroole OÜ Bürooteenused ja Õigusabi, anda võlgnikule halduri tasu osaliseks hüvitamiseks
menetlusabi summas 397 (millele lisandub käibemaks 79,40 eurot), ülejäänud osas halduri tasu välja
mõista võlgnikult, vabastada haldur võlgniku pankrotimenetluses pankrotihalduri kohustustest ja
otsustada võlgniku kohustustest vabastamise menetluse algatamine ning usaldusisiku nimetamine.
Pankrotihaldur Peeter Sepperi poolt XXXX(pankrotis) pankrotimenetluses koostatud ning kohtule
esitatud aruanne on menetlusdokumendina võetud käesoleva tsiviilasja juurde.

                                   Kohtumääruse põhjendused
Pankrotiseaduse (PankrS) § 157 p 2 kohaselt pankrotimenetlus lõpeb pankrotimenetluse raugemisega.
PankrS § 158 lg 1 kohaselt kui pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks, peab haldur sellest viivitamata kohtule teatama, lõike 3
kohaselt esitab haldur kohtule aruande, mis peab sisaldama PankrS § 162 lõigetes 2 ja 3 nimetatud
andmeid. PankrS § 158 lg 4 sätestab, et pärast haldurilt aruande saamist lõpetab kohus halduri
ettepanekul pankrotimenetluse raugemise tõttu, kui kohus tuvastab, et pankrotivarast ei jätku
massikohustuste ja pankrotimenetluse kulude katteks vajalike väljamaksete tegemiseks. PankrS § 158
lg 6 kohaselt ei lõpeta kohus menetlust käesoleva paragrahvi lõike 4 alusel, kui võlausaldaja või
kolmas isik maksab massikohustuste ja pankrotimenetluse kulude katteks deposiidina selleks
ettenähtud kontole kohtu poolt määratud summa.
Kohtule esitatud aruande kohaselt XXXX(pankrotis) pankrotimenetluses puuduvad vahendid, mille
arvelt pankrotimenetlust läbi viia. Kohus on teinud 29.06.2016 ettepaneku väljaandes Ametlikud
Teadaanded XXXX(pankrotis) pankrotimenetlusest huvitatud isikutele (eelkõige võlausaldajatele)
tasuda massikohustuste ja pankrotimenetluse kulude katteks deposiidina selleks ettenähtud kontole
800 eurot tähtajaga kuni 08.07.2016 alates ettepaneku avaldamisest väljaandes Ametlikud
Teadaanded. Tähtaja jooksul ei ole võlausaldajad ega kolmas isik avaldanud kohtule valmisolekut
kanda võlgniku pankrotimenetluses täiendavaid kulusid. Seega esineb PankrS § 158 lg 4 sätestatud
alus pankrotimenetluse lõpetamiseks raugemise tõttu.
Kohus, tutvunud pankrotihalduri aruandega, võtnud arvesse asjas esitatud kirjalikke tõendeid ja
hinnanud neid kogumis leiab, et XXXX(pankrotis) pankrotimenetlus tuleb lõpetada raugemise tõttu
pärast pankroti väljakuulutamist. Võlgniku pankrotimenetluses on tunnustatud võlausaldajate II
rahuldamisjärgu nõudeid kogusummas 7 859,94 eurot. Vaidlused nõuete ja nende rahuldamisjärkude
üle puuduvad. Võlgnikul müümata vara puudub. Võlgnikul teistelt isikutelt saada olevat vara ei ole.
Võlausaldajatele väljamakseid rahaliste vahendite puudumisel jaotiste alusel tehtud ei ole.
Pankrotihalduri hinnangul on võlgniku maksejõuetuse põhjuseks muu asjaolu PankrS § 22 lg 5
mõttes. Pankrotihaldur ei ole tuvastanud, et XXXX(pankrotis) maksejõuetuse põhjuseks oleks kuriteo
tunnustega tegu. Kohus nõustub pankrotihalduri seisukohaga ja leiab, et võlgniku maksejõuetuse
põhjuseks on muu asjaolu pankrotiseaduse tähenduses.
Võlgnik võlausaldaja nõudele vastuväidet esitanud ei ole. PankrS § 168 kohaselt, ulatuses, milles
võlausaldaja pankrotimenetluses tunnustatud nõue on jäänud pankrotimenetluses rahuldamata, on
käesolev kohtumäärus XXXX(pankrotis) pankrotimenetluses rahuldamata jäänud nõude osas
täitedokumendiks.

                                                                                           3
PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest ei
tulene teisiti. Kohus leiab, et Peeter Sepper tuleb vabastada XXXX(pankrotis) pankrotihalduri
kohustustest.
PankrS § 65 lg 1 kohaselt on halduril õigus saada oma ülesannete täitmise eest tasu, mille suuruse
määrab kohus pankrotimenetluse lõpparuande kinnitamisel. PankrS § 66 lg 1 kohaselt on halduril
lisaks tasule õigus nõuda oma kohustuste täitmiseks tehtud vajalike kulutuste hüvitamist.
PankrS § 65 lg 11 kohaselt kui kohus on kuulutanud pankroti välja käesoleva seaduse § 171 lõike 11
alusel ja võlgnikul ei ole pankrotimenetluse kulude katmiseks piisavalt vara, määrab kohus halduri
tasu käesoleva seaduse § 23 lõigete 1-3 alusel. Halduri tasu ja kulutuste hüvitamiseks võib kohus
määrata menetlusabi andmise. Menetlusabi taotluse võib esitada haldur. PankrS § 23 lg-te 1 ja 2
kohaselt on ajutisel halduril õigus saada oma ülesannete täitmise eest tasu, mille suuruse määrab
kohus, samuti nõuda oma ülesannete täitmiseks tehtud vajalike kulutuste hüvitamist. Tasu suuruse
määramisel arvestab kohus ajutise halduri ülesannete mahtu ja keerukust ning ajutise halduri
kutseoskusi. Kohus kontrollib ajutise halduri ülesannete täitmiseks tehtud kulutuste põhjendatust ja
kinnitab vajalike ning põhjendatud kulutuste suuruse. Tasu suuruse arvestamise aluseks on ülesannete
täitmisele kuluv aeg. Ajutine haldur esitab kohtule tööaja arvestuse andmed ja taotluse kulutuste
hüvitamiseks koos käesoleva seaduse § 22 lõikes 5 nimetatud aruandega. Kulutuste hüvitamise
taotluses märgib haldur kulutuse suuruse, tekkimise põhjuse või aluse ja tekkimise aja. Lõike 3
kohaselt on ajutise halduri tunnitasu ülemmäär 96 eurot.
Haldur on esitatud aruande kohaselt kulutanud ülesannete täitmiseks 8,6 tundi. Töötasu arvutamisel
on haldur lähtunud tunnitasu määrast 80 eurot. Töötatud tundide ja tunnitasu määrast lähtuvalt
kujuneb halduri tasuks 688 eurot. Haldur taotleb tasu väljamaksmist büroole, mille kaudu ta tegutseb.
Kuivõrd OÜ Bürooteenused ja Õigusabi on käibemaksukohustuslane, lisandub halduri tasule
käibemaks summas 137,60 eurot, kokku 825,60 eurot. Haldur on võlgniku pankrotimenetluses läbi
viinud kõik vajalikud pankrotimenetluse toimingud. 23.06.2016 toimunud võlausaldajate
üldkoosolekust osavõtnud võlausaldaja esindaja nõustus halduri taotletava tasu suurusega. Võlgnik
kinnitab, et halduri tasu osas vastuväited ei oma. Kohus leiab, et halduri nõutud tasu 688 eurot, millele
lisandub käibemaks 137,60 eurot, kokku 825,60 eurot on mõistlik, põhjendatud ning kooskõlas tehtud
töö mahuga ja halduri kutseoskustega. Tulenevalt eelnevast määrab kohus pankrotihaldur Peeter
Sepperi töötasuks võlgniku pankrotimenetluses 825,60 eurot (s.h käibemaks) väljamaksmist büroole,
mille kaudu ta tegutseb. Oma kohustuste täitmiseks tehtud vajalike kulutuste hüvitamist haldur
taotlenud ei ole.
PankrS § 150 lg 1 p 2, 3 ja 5 kohaselt on ajutise halduri ja halduri tasu ning vajalikud kulutused oma
ülesannete täitmiseks pankrotimenetluse kulud.
PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku XXXX(pankrotis) kanda.
Kuivõrd kohus lõpetab XXXX(pankrotis) pankrotimenetluse raugemise tõttu, võlgniku varast ei piisa
pankrotimenetluse kulude katmiseks ja XXXX(pankrotis) pankrot on välja kuulutatud PankrS § 171
lõike 11 alusel, siis määrab kohus võlgnikule pankrotihalduri taotlusel ning PankrS § 65 lg 11 ja
TsMS § 183 lg 2 alusel halduri tasu hüvitamiseks menetlusabi. TsMS § 183 lg 2 kohaselt ei või
pankrotihalduri tasu ja kulutuste katteks määratud menetlusabi, mida ei mõisteta riigi tuludesse välja,
olla suurem kui 397 eurot, sealhulgas seaduses ettenähtud maksud, väljaarvatud käibemaks. Seega
tuleb riigi vahenditest menetlusabi korras välja mõista pankrotihalduri tasu summas 397 eurot, millele
lisandub käibemaks 79,40 eurot. Ülejäänud osas, so summas 291 eurot, millele lisandub käibemaks
58,20 eurot, kokku 349,20 eurot, kuulub pankrotihalduri tasu väljamõistmisele võlgnikult Anna
Tšugunovalt. Halduri taotlusel määrab kohus halduri tasu väljamaksmise haldurit teenindava büroole
OÜ Bürooteenused ja Õigusabi.


                                                                                                 4
PankrS § 171 lg 1 järgi otsustab kohus võlgniku kohustustest vabastamise menetluse algatamise
§ 158 lõikes 4 sätestatud juhul või lõpparuande kinnitamisel. Kohus kuulab ära võlgniku ja halduri
arvamuse. Võlausaldaja võib PankrS § 171 lõikes 2 nimetatud asjaolule tuginedes esitada võlgniku
kohustusest vabastamisele vastuväite. XXXX(pankrotis) on koos pankrotiavaldusega esitanud kohtle
taotluse füüsilisest isikust võlgniku kohustustest vabastamise menetluse algatamiseks. Võlgnik
kinnitab, et talle ei ole teada asjaolusid, mis võiksid tema kohustustest vabastamise välistada ning et
ta kohustub täitma pankrotiseaduse §-s 173 nimetatud kohustusi. PankrS § 170 lg 1 kohaselt võib
võlgniku kohustustest vabastamise avalduse võlgnik esitada mh pankrotiavalduses. Seega on
võlgniku poolt avaldus kohustustest vabastamiseks esitatud õigeaegselt.
Kohtule ei ole teada asjaolusid, mis vastavalt PankrS § 171 lg-le 2 võiksid välistada kohustustest
vabastamise menetluse algatamise. Võlausaldajad ega haldur ei ole kohtule esitanud vastuväidet
võlgniku kohustustest vabastamise menetluse algatamisele. Kohus leiab, et tuleb algatada
XXXX(pankrotis) kohustustest vabastamise menetlus.
PankrS § 172 lg 1 kohaselt kui kohus algatab võlgniku kohustustest vabastamise menetluse, nimetab
ta võlausaldajate üldkoosoleku ettepanekul usaldusisiku, kellele võlgnik teeb käesoleva seaduse
§ 173 lõigetes 3 ja 6 nimetatud makseid. PankS § 172 lg 6 kohaselt võib kohus mõjuval põhjusel,
eelkõige juhul, kui usaldusisiku määramine tooks ilmselt kaasa põhjendamatuid kulutusi ja kohus on
veendunud, et võlgnik suudab usaldusisiku kohustusi ise täita, jätta usaldusisiku määramata ja
kohustada võlgnikku ennast täitma usaldusisiku kohustusi. Sel juhul kontrollib kohus, kas võlgnik
oma kohustusi täidab.
Pankrotihalduri aruandest nähtuvalt on 23.06.2016 toimunud võlausaldajate üldkoosolek otsustanud
kohustada võlgnikku ennast täitma usaldusisiku kohustusi. Ükski võlausaldaja ega kolmas isik ei ole
teinud ettepanekut ega andnud nõusolekut usaldusisikuks asumise kohta. Võlgnik on edastanud
kohtule nõusoleku täita ise usaldusisiku kohustusi. Kuivõrd usaldusisiku määramine tooks kaasa
põhjendamatuid kulutusi, mis veelgi survestaks võlgniku varalist seisu, on mõistlik kohustada
võlgnikku ennast täitma usaldusisiku kohustusi.
Võlgnik on kohustatud PankrS § 173 lg 1 kohaselt tegelema mõistlikult tulutoova tegevusega ja kui
tal seda tegevust ei ole, siis seda otsima. PankrS § 173 lg 2 kohaselt peab võlgnik viivitamatult
teatama kohtule ja usaldusisikule igast elu- ja tegevuskoha vahetusest, mitte varjama saadud tulusid
ning vara, samuti andma kohtu ja usaldusisiku nõudel teavet oma tegevuse või selle otsimise, oma
sissetulekute ja vara kohta. PankrS § 173 lg 3 kohaselt loetakse võlgniku töö- või teenistussuhtest või
muust sarnasest suhtest saadud tulu või ettevõtlusest saadud tulu nõuded loovutatuks usaldusisikule.
Usaldusisik peab sellest tasude maksmiseks kohustatud isikutele teatama. PankrS
§ 173 lg 4 kohaselt peab usaldusisik käesoleva paragrahvi lõikes 3 nimetatud tulust võlgnikule üle
andma 25 protsenti. Kohus võib asjaolusid arvestades määrata sellest erineva määra. PankrS § 173
lg 5 järgi ei pea võlgnik usaldusisikule üle andma tulu, millele seadusest tulenevalt ei saa pöörata
sissenõuet. PankrS § 172 lg 2 kohaselt peab usaldusisik võlgnikult saadud maksed hoidma oma varast
eraldi ja need vastavalt jaotusettepanekus ettenähtud jaotistele üks kord aastas võlausaldajatele välja
maksma. Lõike 4 järgi esitab usaldusisik kohtule võlgniku kohustustest vabastamise menetluse
lõpuks aruande ja menetluse lõpetamisel vabastab kohus usaldusisiku.
PankrS § 84 kohaselt teostab kohus järelevalvet pankrotimenetluse seaduslikkuse üle ja täidab muid
seadusest tulenevaid ülesandeid. Kohtul on õigus kontrollida, kas ja kuidas võlgnik täidab oma
kohustusi kohustustest vabastamise menetluse kestel. Eelnevast tulenevalt kohus kohustab võlgnikku
esitama kohtule iga-aastaselt alates käesoleva määruse kuupäevast usaldusisiku aruande. Vastavalt
jaotusettepanekus ettenähtud jaotistele tuleb võlgnikul teha väljamaksed võlausaldajatele üks kord
aastas.
PankrS § 175 lg 1 kohaselt pärast viie aasta möödumist võlgniku kohustustest vabastamise menetluse
algatamisest otsustab kohus võlgniku taotlusel tema pankrotimenetluses täitmata jäänud kohustustest


                                                                                               5
vabastamise, tehes selle kohta määruse. PankrS § 175 lg 1¹ kohaselt võib kohus oma kohustusi
nõuetekohaselt täitnud võlgniku asjaolusid arvestades vabastada pankrotimenetluses täitmata jäänud
kohustustest ka enne viie aasta möödumist menetluse algatamisest, kuid mitte enne kolme aasta
möödumist menetluse algatamisest, eelkõige kui võlgnik on oma kohustusi menetluse ajal
nõuetekohaselt täitnud ja rahuldanud võlausaldajate nõudeid arvestatavas ulatuses.


/Allkirjastatud digitaalselt/
Viktor Brügel
Kohtunik




                                                                                          6
