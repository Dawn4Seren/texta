                           KOHTUMÄÄRUS
Kohus                              Viru Maakohus

Määruse tegemise aeg ja koht       15. detsembril 2016 Jõhvi kohtumajas

Väärteoasja number                 4-16-8665

Kohtunik                           Inna Kirsipuu

Kohtuistungi sekretär, tõlk        Merike Erisalu, Riina Palmi

Kohtuasi                           Politsei- ja Piirivalveameti Ida prefektuuri taotlus
                                   Dmitri Sorokinile asenduskaristuse kohaldamiseks
                                   (väärteoasjas nr 2440,15,004938, täiteasi nr
                                   140/2015/1175, rahatrahv 100 eurot)
Võlgnik                            Dmitri Sorokin, isikukood 38307022267, töökoht
                                   puudub, töötukassa arvel elukoht xxx
RESOLUTSIOON                       Juhindudes TMS § 201 lg1,2 ; VTMS § 211 lg 1 ja KarS
                                   § 72, kohus
MÄÄRAS

Politsei- ja Piirivalveameti Ida prefektuuri taotlus rahuldada.

Asendada Dmitri Sorokinile Politsei- ja Piirivalveameti Ida prefektuuri 08.07.2015
kiirmenetluse otsusega väärteoasjas nr 2440,15,004938 määratud rahatrahv summas
100 eurot, s.o 25 trahviühikut, arestiga 2 (kaks) päeva.

Kohustada Dmitri Sorokinit vabatahtlikult ilmuma 13.01.2017 kell 09.00 Ida
prefektuuri arestimajja (aadressil Ülesõidu 1 Jõhvi) asenduskaristuse kandmisele.

Vabatahtlikult aresti kandmisele mitteilmumisel kohaldada Dmitri Sorokini suhtes
sundtoomist ja toimetada Dmitri Sorokin arestimajja aresti kandmiseks.

Aresti kandmise aja algust arvata Dmitri Sorokinile alates tema saabumisest arestimajja
karistuse kandmisele.

Määruse ärakiri edastada Dmitri Sorokinile, kohtutäitur Tatjana Afanasievale ja Ida
prefektuurile.



Edasikaebamise kord

                                                                                  1 (3)
Määruse peale võib esitada määruskaebuse 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


Asjaolud ja menetluse varasem käik

Politsei- ja Piirivalveameti Ida prefektuuri 08.07.2015 kiirmenetluse otsusega väärteoasjas nr
2440,15,004938 määrati Dmitri Sorokinile NPALS § 151 lg 1 järgi karistuseks rahatrahv
summas 100 eurot, s.o 25 trahviühikut. Otsus jõustus 23.07.2015.

Täitemenetlus nr 140/2015/1175 on võlgnik Dmitri Sorokini suhtes algatatud 24.11.2015.
Täitmisteade on võlgnikule kätte toimetatud 01.12.2015. Narva kohtutäitur Tatjana
Afanasieva teate kohaselt on rahatrahv summas 100 eurot kuni käesoleva ajani tasumata.
Kohtutäitur on kontrollinud võlgniku vara olemasolu ning temale teadaolevatel andmetel
puudub võlgnikul registrijärgne vallas- ning kinnisvara, millele sissenõuet pöörata või ei ole
olemasoleva vara väärtus küllaldane katmaks vara realiseerimisega tekkivaid kulutusi.
Võlgnikule kuuluvad pangakontod on arestitud, kuid neil puuduvad piisavad rahalised
vahendid. Kohtutäitur teavitas 25.10.2016 rahatrahvi täitmise võimatusest, täitemenetluse
seadustiku § 201 lõike 1 alusel palub otsustada tasumata rahatrahvi asendamine arestiga.

Politsei- ja Piirivalveameti Ida prefektuur esitas 29.11.2016 Viru Maakohtule taotluse Dmitri
Sorokinile asenduskaristuse kohaldamiseks. Taotluse kohaselt ei tasunud menetlusalune isik
rahatrahvi õigeaegselt vabatahtlikult ja kohtutäitur alustas 24.11.2015 täitemenetluse
väärteoasjas nr 2440,15,004938. Käesoleval ajal on Dmitri Sorokinil tasumata rahatrahv
summas 100 eurot. 25.10.2016 teavitas kohtutäitur rahatrahvi täitmise võimatusest. Seoses
eeltooduga ja juhindudes KarS § 72 ning täitemenetluse seadustiku § 201 lg 1 taotles
kohtuväline menetleja otsustada väärteoasjas nr 2440,15,004938 rahatrahvi summas 100 eurot
asendamine arestiga.

Menetlusalune isik Dmitri Sorokin selgitas kohtuistungil, et on nõus aresti kandmisega.

Kohtu seisukoht

Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Politsei- ja Piirivalveameti Ida prefektuuri 08.07.2015 kiirmenetluse otsusega väärteoasjas nr
2440,15,004938 määrati Dmitri Sorokinile NPALS § 151 lg 1 järgi karistuseks rahatrahv
summas 100 eurot, s.o 25 trahviühikut. Otsus jõustus 23.07.2015 (tl 4-6).

Narva kohtutäitur Tatjana Afanasieva 25.10.2016 teatest Ida prefektuurile nähtub, et võlgnik
ei ole kuni käesoleva ajani rahatrahvi summas 100 eurot tasunud ning selle sissenõudmine ei
ole võimalik (tl 7).

Maksu- ja Tolliameti maksekohuslaste registri andmetel puudub menetlusalusel isikul töökoht
(tl 9).

Vastavalt täitemenetluse seadustiku § 201 lg 1, kui rahatrahvi tervikuna määratud tähtpäevaks
ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab

                                                                                          2 (3)
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest
võlgnikule ja kohtutäiturile.

Vastavalt väärteomenetluse seadustiku § 211 lg 1 teeb maakohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg 2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab rahatrahvi
kümnele trahviühikule üks päev aresti. KarS § 69 lg 1 kohaselt ühele päevale arestile vastab
üks tund ÜKTd, mida ei mõisteta vähem kui viis tundi.

Politsei- ja Piirivalveameti Ida prefektuuri 08.07.2015 kiirmenetluse otsusega väärteoasjas nr
2440,15,004938 määrati Dmitri Sorokinile NPALS § 151 lg 1 järgi karistuseks rahatrahv
summas 100 eurot, s.o 25 trahviühikut, mis on käesoleva ajani tasumata ning millele vastab 2
päeva aresti, seega 5 tundi ÜKTd.

Asja materjalide ja menetlusosaliste seletuse kohaselt kohtuistungil ei ole menetlusalune isik
08.07.2015 otsusega määratud rahatrahvi summas 100 eurot kuni käesoleva ajani tasunud.
Tal puuduvad selleks vahendid ja realiseerimiseks võimalik vara. Väärteo eest karistuse
määramise ja karistuse täitmise vaheline ajavahemik ei saa venida nii pikaks, et määratud
karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Puuduvad väärteomenetluse seadustikus ja täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.

Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega tuleb Dmitri Sorokinile Politsei- ja Piirivalveameti Ida prefektuuri 08.07.2015
kiirmenetluse otsusega väärteoasjas nr 2440,15,004938 karistuseks määratud rahatrahv
summas 100 eurot, s.o 25 trahviühikut asendada arestiga 2 päeva.

Aresti kandmise alguseks on Dmitri Sorokini poolt aresti kandmisele asumise aeg.


/allkirjastatud digitaalselt/

Inna Kirsipuu
kohtunik




                                                                                         3 (3)
