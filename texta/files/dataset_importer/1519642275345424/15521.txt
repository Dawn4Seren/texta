                       KOHTUOTSUS
                             EESTI VABARIIGI NIMEL


Kohus                             Harju Maakohus
Kohtunik                          Geete Lahi
Otsuse avalikult teatavaks        16.05.2016, Tallinn, Kentmanni kohtumaja kantselei
tegemise aeg ja koht
Tsiviilasja number                2-16-4487
Kohtuasi                          XXX(XXX) hagi XXX(XXX) vastu abielu lahutamiseks

Menetlusosalised                  Hageja:      XXX (isikukood   XXX, elukoht XXX, e-post:
                                  XXX)
                                  Kostja:      XXX (isikukood XXX, elukoht XXX, e-post:
                                  .XXX), lepinguline esindaja vandeadvokaat Anto Variku (e-
                                  post: svslegal.ee)


Kohtuistungi toimumise aeg        11.05.2016
Resolutsioon                      Lahutada XXX ja XXX abielu, mis sõlmiti 09.11.2005
                                  Tallinna Perekonnaseisuametis, abieluakti nr XXX.

                                  Jätta poolte menetluskulud poolte endi kanda.

                                  Tagastada pool hagiavalduse esitamisel City Õigusbüroo
                                  OÜ poolt tasutud riigilõivust City Õigusbüroo OÜ
                                  arveldusarvele.

Tsiviilasja hind                  3500 eurot
Edasikaebamise kord               Pooled loobusid edasikaebeõigusest.


Hagi aluseks olevad asjaolud, hageja nõue ja menetluse käik

21.03.2016 kohtule esitatud hagiavalduses palus XXX (hageja) lahutada hageja ja XXX(kostja)
09.11.2005 Tallinna Perekonnaseisuametis sõlmitud abielu, abieluakti nr XXX.

Hagiavalduse kohaselt poolte abielu sõlmiti 09.11.2005. Pooltel on kaks ühist last: 04.07.2002
sündinud     XXX ja 21.03.2006 sündinud       XXX. Poolte abielulised suhted on pöördumatult
lõppenud alates november 2015, kui hagejale sai teatavaks, et kostjal on tekkinud lähedased
suhted teise mehega ning kostja ei panusta enam ühise pere arengusse. Arvestades küllalt pikka
abielu, otsustasid pooled, et proovivad halvenenud suhteid taastada ning leida taas usaldus,
minnes perenõustamisele psühholoogi juurde. Pooled on käinud kahel korral nõustamisel, kuid
suhete paranemist ei ole pooled täheldanud. Hageja tajub, et olukord abikaasade vahel pingestub
päev-päevalt ning hageja on samuti kaotanud mõtte ja huvi olukorda muuta. Pooled võtsid
lõpliku otsuse tegemiseks aja 01.märtsini 2016 ning möödunud aeg on andnud täiendava
kinnituse, et hageja ja kostja vahelisi abielulisi suhteid ei ole võimalik taastada. Kostja ei ole
valmis oma osa abielu lõppemisel tunnistama ning samas ei ole valmis ka abielu lahutamiseks
kohtuväliselt. Hageja loodab abielu jooksul soetatud ühisvara jagada kohtuväliselt. Hageja on
veendumusel, et ainus ja parim lahendus on mõlemale osapoolele abielu lahutamine, võttes
eesmärgiks säilitada lugupidav suhtumine teineteisesse kui lapsevanemasse ning kaaslasesse.
Hageja palus abielu lahutada ning kinnitas, et tema tahteavaldus on muutumatu ja kindel.

Kostjal kirjalikus vastuses ei olnud vastuväiteid abielu lahutamisele, kuna hageja lahkus nende
ühisest elukohast 2015.a. novembris ja on omale praeguseks leidnud uue elukaaslase. Kostja on
seisukohal, et pooli ei ole võimalik enam lepitada ning abielulist kooselu enam nende vahel olla
ei saa ning hageja ja kostja on üksteisest võõrandunud. Kostja ei hakka kommenteerima hageja
poolt hagiavalduses esitatud etteheiteid kostja rolli osas abielu lahutamisel kuna need on otseselt
valed ja samas ka asjakohatud.

Kohtuistungil jäi hageja oma hagi juurde, täpsustades, et hageja reaalne väljakolimise päev oli
19.03.2016.
Kostja oli abielulahutusega nõus.

Kohtuotsuse põhjendused

Perekonnaseaduse § 65 lg 1 kohaselt võib abielu lahutada kohtuotsusega ühe abikaasa hagi alusel
teise abikaasa vastu. Perekonnaseaduse § 67 lg 1 kohaselt võib kohus abielu lahutada, kui
abielusuhted on pöördumatult lõppenud. Abielusuhted on lõppenud, kui abikaasadel kooselu
enam ei ole ja on alust arvata, et abikaasad kooselu ei taasta.

Tõendamist on leidnud, et poolte abielusuhted on lõppenud ja pooled soovivad abielu lahutada.
Kuna pooled on lahutusega nõus, saab sellest teha järelduse, et pooled kooselu ei taasta ning
nende abielusuhted on pöördumatult lõppenud ning nende abielu kuulub lahutamisele.

Menetluskulude jaotamine.

Juhindudes tsiviilkohtumenetluse seadustiku § 164 lg 1 sätestatust, mille kohaselt kannab
kumbki pool hagilises abieluasjas oma menetluskulud ise, jäävad poolte menetluskulud nende
endi kanda.
Hageja taotles poole tasutud riigilõivust tagastamist riigilõivu tasunud City Õigusbüroo OÜ-le.
Kohus rahuldab taotluse.

/allkirjastatud digitaalselt/

Geete Lahi
Kohtunik




                                                                                                 2
