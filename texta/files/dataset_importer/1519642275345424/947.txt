                        KOHTUMÄÄRUS


Kohus                            Harju Maakohus

Määruse tegemise aeg ja koht     12.12.2016.a Tallinn, Liivalaia kohtumaja

Kohtuasja nr                     1-16-5130

Kohtunik                         Eha Popova

Kohtuistungi sekretär            Julia Senkevitš

Kohtuasi                         Vangla materjalid Ain Antonsi tingimisi enne tähtaega
                                 vangistusest vabastamiseks

Süüdimõistetu                    Ain Antons (ik 36901160225) viibib Vanglas

Kaitsja                          Andres Tamm

Kohtuistungi toimumise aeg,      05.12.2016.a Tallinn     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Ain Antons karistuse kandmisest tingimisi enne tähtaega katseajaga kuni
02.04.2018.a, millest esimeseks 3 (kolmeks) kuuks kohaldada tema suhtes elektroonilist
valvet.

2. KarS § 76 lg 5 alusel allutada Ain Antons katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
1)    elama kohtu määratud alalises elukohas XXXX;
2)    ilmuma         kriminaalhooldaja      määratud     ajavahemike       järel
kriminaalhooldusosakonda registreerimisele;
3)      alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
4)      saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5)      saama kriminaalhooldusametnikult eelneva loa elu-, töö- või õppimiskoha
vahetamiseks;
6)      saama kriminaalhooldusametnikult eelneva loa Eesti territooriumilt lahkumiseks
ja väljaspool Eesti territooriumi viibimiseks.

3. Kohaldada Ain Antonsi suhtes käitumiskontrolli ajal KarS § 75 lg 2 p 2, 8 ja 9
sätestatud kohustusi:
- mitte tarvitada alkoholi;
- osaleda kriminaalhooldaja poolt määratud sotsiaalprogrammis;
- alluda elektroonilisele valvele tähtajaga 3 (kolm) kuud alates elektroonilise
valveseadme paigaldamisest.

4. Ain Antonsile määratud katseaja ja käitumiskontrolli kulgemist arvestada alates
kohtumääruse jõustumisest.

5. Määrata Ain Antonsile kriminaalhooldaja Vangla Pärnu kriminaalhooldusosakonna
juhataja määramisel ja saata määrus täitmiseks kriminaalhooldusosakonnale.

6. Ain Antons vabastada määruse jõustumisel.

7. KrMS § 180 alusel välja mõista Ain Antonsilt riigituludesse kaitsjatasu 72
(seitsekümmend kaks) eurot, mis tuleb tasuda 30 päeva jooksul alates kohtumääruse
jõustumisest. KrMS § 159 lg 3 kohaselt edastatakse makseinfo (kontod ja viitenumber)
menetluskulu tasumiseks süüdimõistetule eraldi dokumendina. Kui rahalised nõuded
pole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.


Asjaolud ja kohtumääruse põhjendused
Vangla esitas Harju Maakohtule materjalid kinnipeetava Ain Antonsi tingimisi enne tähtaega
vangistusest vabastamiseks.
Ain Antons tunnistati süüdi Harju Maakohtu 06.09.2016.a otsusega KarS § 329 järgi ning
teda karistati 4 kuulise vangistusega. KrMS § 238 lg.2 alusel vähendati mõistetud karistust
1/3 võrra ning lõplikuks karistuseks mõisteti 2 kuud ja 20 päeva vangistust. KarS § 65 lg
2 alusel suurendati mõistetud karistust Harju Maakohtu 02.12.2015.a. kohtuotsusega
mõistetud karistuse ärakandmata osa - vangistus 1 aasta, 11 kuud ja 9 päeva - võrra ja
lõplikuks liitkaristuseks mõisteti 2 aastat 1 kuu ja 29 päeva vangistust. Karistuse kandmise
alguseks loeti 04. veebruar 2016.a. Kohtuotsus jõustus 14.09.2016.a.
Karistuse kandmise algus oli 04.02.2016.a ja lõpp on 02.04.2018.a.

                                                                                          2
Ain Antonsi        kohta kinnipidamisasutuses koostatud iseloomustusest nähtub, et
kinnipeetav läbis sotsiaalprogrammi „Eluviisitreening“. Distsiplinaarkaristusi ei ole.
Ain Antonsi kohta kriminaalhoolduses koostatud iseloomustusest nähtub, et
vabanemisjärgselt soovib ta asuda elama oma isale kuuluvasse Suurekivi tallu Üdruma külas
Kullamaa vallas Läänemaal. Talus elab kinnipeetava isa, kes andis kirjaliku nõusoleku
elektroonilise järelevalve seadme paigaldamiseks. Elamispind      vastab     elektroonilise
järelevalve seadme paigaldamise tingimustele. Töötamine ei ole tervisliku seisundi tõttu
võimalik.
Ain Antons soovib vabaneda tingimisi enne tähtaega. Kriminaalkorras karistatud seitse
korda, vanglas esimest korda. Mõistab, et on käitunud mõtlematult. Lubab, et midagi sellist
enam ei toimu. Elama asub XXXX. Ei oska öelda, millal tekkisid probleemid alkoholiga,
kuid usub, et on sellest vabanenud. On nõus lisakohustustega.

Abiprokurör Katrin Tron esitas kirjaliku seisukoha, mille kohaselt prokurör toetab Ain
Antonsi tingimisi ennetähtaegset vabastamist elektroonilise valve alla, nõustudes vangla
arvamusega, mis on ära toodud kinnipeetava iseloomustuses. Samuti toetab abiprokurör Ain
Antonsile katseaja määramist ja isiku allutamist KarS § 75 sätestatud käitumiskontrollile kuni
02.04.2018, leides, et vangla ja kriminaalhooldaja poolt taotletud lisakohustused on abiks
kriminaalhoolduse läbimisel.

Kaitsja toetab taotlust ja tugineb seejuures vangla iseloomustusele ja arvamusele, et ta on
paranenud ning ei pane edasiselt kuritegusid toime. Eluaseme osas risk ja ohtlikkus puuduvad.
Elama läheb ise juurde, kes vajab abi majapidamises. On töövõimetu ja saab
invaliidsuspensioni, millega on võimalik ära elada. Ta on olnud alkoholilembene, kuid kui
saab ravimeid, siis see ei ole enam probleemiks. Elukohta on võimalik paigaldada
elektrooniline valveseade. Ka prokuratuur toetab taotlust.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Ain Antonsi võib vangistusest tingimisi
ennetähtaegselt vabastada.
Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua
tingimisi enne tähtaega karistusest vabastamine. Seega võtab kohus taotluse läbivaatamisel
arvesse kõik süüdimõistetu isikut iseloomustavad andmed – tema käitumist nii kuriteo
toimepanemisele eelnenud ajal, sellel ajal ning sellele järgnenud perioodil.
Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Ain Antons on vangistuses esimest korda, tema käitumine vangistuses on
olnud nõuetekohane. Karistuse kandmise ajal läbis ta sotsiaalprogrammi. Vangla ja prokurör
toetavad A. Antonsi       tingimisi ennetähtaegset vabastamist koos elektroonilise valve
kohaldamisega.
Kohus usub, et praegune vangistus on pannud A. Antonsi mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on
enda õigusvastasest käitumisest ka vajalikud järeldused teinud. Kohus leiab, et kinnipeetavale
võib anda võimaluse näidata, et ta on suuteline õiguskuulekalt käituma.
Kohtu hinnangul võimaldab A. Antonsi tingimisi ennetähtaegne vabastamine ühes
elektroonilise valvega kohaldada tema üle käitumiskontrolli ning seeläbi teostada järelevalvet

                                                                                            3
väljaspool kinnipidamisasutust, kindlustamaks positiivseid muutusi, andes samas talle
võimaluse tõestada, et ta on asunud paranemise teele ning on võimeline edaspidi järgima
seaduskuulekat eluviisi. Katseajal on võimalik hinnata kinnipeetava püüdlusi oma elu
korraldamisel, samuti kehtivate tavade ja reeglite järgimisel. Kriminaalhooldusseaduse § 1 lg
1 kohaselt valvatakse kriminaalhoolduse käigus kriminaalhooldusaluse käitumise ja temale
kohtu või prokuröri poolt pandud kohustuste täitmise järele ning soodustatakse
kriminaalhooldusaluse sotsiaalset kohanemist eesmärgiga mõjutada teda hoiduma kuritegude
toimepanemisest.
Pärast vabanemist on A. Antonsil olemas kindel elukoht ja lähedaste toetus ning
kriminaalhoolduse kohaldamisega on nõustunud ka süüdimõistetu, saades aru selle
vajalikkusest ja kasulikkusest oma edasise elu korraldamisel. Kõik need asjaolud aitavad
kohtu hinnangul kaasa kinnipeetava edaspidisele õiguskuulekale käitumisele ning ühiskonnas
aktsepteeritavate hoiakute ja tõekspidamiste omaksvõtmisel. Kohus usub, et süüdimõistetu on
nüüdseks teinud karistusest vastavad järeldused ning oskab edaspidises elus käituda
normikohaselt.
A. Antonsile määratud kaitsja esitas taotluse õigusabikulude väljamõistmiseks 261, 60 euro
suuruses summas, millest 189,60 eurot moodustasid kaitsja sõidukulud Kuressaarest ja tagasi.
KrMS § 180 lg 1-1 kohaselt arvestab kohus määratud kaitsja tasude hüvitamise otsuse
tegemisel menetluskulude tekkimise aluseid ja asjaolusid. Kohus leiab, et määratud kaitsja
sõidukulud summas 189,60 eurot tuleb jätta riigi kanda ning A. Antonsilt tuleb välja mõista
kaitsja kulud asja kohtulikus arutamises osalemise eest summas 72 eurot.
Kohus juhindub KarS § 76 ja KrMS §-dest 426, 432, 383, 384.



Eha Popova
Kohtunik




                                                                                           4
