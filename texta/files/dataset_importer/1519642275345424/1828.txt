                           KOHTUMÄÄRUS
 Kohus                                Pärnu Maakohus, Pärnu kohtumaja
 Kohtunik                             Heli Käpp
 Kohtujurist                          Egert Übner
 Määruse tegemise aeg ja koht         29. november 2016, Pärnu
 Tsiviilasja number                   2-16-12803
 Tsiviilasi                           Metrokon Group OÜ hagi Baltic Floor OÜ vastu omandi
                                      rikkumise lõpetamiseks ja kahju hüvitamiseks
 Menetlustoiming                      Menetluse lõpetamine kompromissi kinnitamisega, kirjalik
                                      menetlus
 Menetlusosalised ja nende            Hageja: Metrokon Group OÜ (registrikood 11122373,
                                      asukoht Suur-Karja 10, Tallinn, Harju maakond), seaduslik
 esindajad                            esindaja juhatuse liige Mihhail Stakantšikov
                                      Hageja lepinguline esindaja: Rainer Osanik (R.O.S Law
                                      Office OÜ, e-post: rainer.osanik@roslaw.ee)
                                      Kostja: Baltic Floor OÜ (registrikood 12228725, asukoht
                                      Riia mnt 51 – 4, Pärnu, Pärnu maakond; seaduslik esindaja
                                      juhatuse liige Rainer Pavelson (e-post:xxx)
                                      Kostja lepinguline esindaja vandeadvokaat Anu Talu
                                      (osaühing Advokaadibüroo Aus ja Talu; e-post:
                                      anu.talu@austalu.ee)
RESOLUTSIOON
1. Kinnitada Metrokon Group OÜ (registrikood 11122373) lepingulise esindaja Rainer Osaniku
(Osanik, isikukood xxxxxxxxxxx) ja Baltic Floor OÜ (registrikood 12228725) seadusliku esindaja
Rainer Pavelsoni (Pavelson, isikukood xxxxxxxxxxx) ning kostja lepingulise esindaja
vandeadvokaadi Anu Talu (isikukood xxxxxxxxxxx) poolt 25.11.2016 digitaalselt allkirjastatud ja
kohtule esitatud järgmine kompromissleping:
1.1. Metrokon Group OÜ loobub Baltic Floor OÜ vastu esitatud hagist täies ulatuses.
1.2. Baltic Floor OÜ võtab endale kompromissiga kohustuse hoiduda edaspidi ilma eelneva
kirjaliku nõusolekuta ehitusmaterjalide jms ladustamisest Metrokon Group OÜ kinnistule
(katastritunnus 62510:094:0001) ning mitte esitama hagi Metrokon Group OÜ vastu nõudega
lammutada kas osaliselt või täielikult käesoleva kompromissi hetkelt Pärnu linnas, Rüütli tn 53
paiknev 4-korteriga elamu (ehitisregistri kood 103014015).
1.3. Pooled kinnitavad, et neil ei ole arvates kompromissi sõlmimisest teineteise vastu hagivalduses
kirjeldatud asjaoludest tulenevaid rahalisi ega asjaõiguslikke nõudeid.
1.4. Kompromissi sõlminud poolte menetluskulud tsiviilasjas nr 2-16-12803 jäävad nende enda
kanda ja kulusid ei jaotata.
2. Lõpetada tsiviilasjas nr 2-16-12803 menetlus.
                                                                            Tsiviilasi nr 2-16-12803
3. Menetluskulud on poolte kompromissiga jäetud poolte endi kanda, kohus täiendavalt kulusid ei
jaota ega määra kindlaks kulude suurust.
4. Määruse jõustumise järel tagastada hagejale menetluses tasutud riigilõivust pool, s.o 250,00
eurot, mis kanda Metrokon Group OÜ (registrikood 11122373) arvelduskontole nr
EE521010220043810014.
5. Määrus toimetada pooltele kätte.
Edasikaebamise kord
TsMS § 661 lg 4 alusel ei saa määruse peale määruskaebust esitada, sest pooled on kokkuleppel
määruskaebuse esitamise õiguse välistanud. Kohtumäärus jõustub selle pooltele
kättetoimetamisega (TsMS § 466 lg 1 ja lg 3 teine lause).
ASJAOLUD JA KOHTU PÕHJENDUSED
1. Kohtu menetluses on Metrokon Group OÜ hagi Baltic Floor OÜ vastu omandi rikkumise
lõpetamiseks ja kahju hüvitamiseks, milles hageja taotles kohustada Baltic Floor OÜ-d lõpetama
kinnistus (katastritunnus 62510:094:0001) suhtes toime pandud omavoliline valdus huljemalt
31.03.2017 ning kohustada kostjat hiljemalt 31.03.2017 taastama omavolilise valduse
rikkumiseelne olukord, s.o ära vedama kinnistult (katastritunnus 62510:094:0001) ja hoonest
(ehitisregistrikood 103014015) sinna paigaldatud ehitusmaterjalid, ehitusprahi ja ehitustehnika
ning üle andma hagejale kinnistul paikneva hoone (ehitisregistrikood 103014015) välisuste
võtmed; kohustada kostjat tasuma hagejale alates juuni 2015 (incl) kuni hagi esitamiseni, s.o
24.08.2016 (incl) hüvitist kinnistu (katastritunnus 62510:094:0001) kasutamise eest 100 eurot kuu
kohta ehk kokku 1477,52 eurot; kohustada kostjat tasuma hagejale alates 25.08.2016 (incl) kuni
omavolilise valduse rikkumise lõpetamiseni, kuid mitte kauem kui 31.03.2017 igakuist hüvitist
kinnistu (katastritunnus 62510:094:0001) kasutamise eest 100 eurot kuus; kohustada kostjat
tasuma hagejale ühekordset kahjuhüvitist 1500 eurot, kui kostja ei ole hiljemalt 01.04.2017 ära
vedanud kinnistule (katastritunnus 62510:094:0001) ja hoonest (ehitisregistrikood 103014015)
sinna paigaldatud ehitusmaterjale, ehitusprahti ja ehitustehnikat ega hagejale üle andnud hoone
välisuste võtmeid.
2. 25.11.2016 kostja lepinguline esindaja edastas kohtule hageja lepingulise esindaja, kostja
seadusliku esindaja ja kostja lepingulise esindaja poolt digitaalselt allkirjastatud kompromissi.
Kompromissi kohaselt Metrokon Group OÜ loobub Baltic Floor OÜ vastu esitatud hagist täies
ulatuses. Baltic Floor OÜ võtab endale kompromissiga kohustuse hoiduda edaspidi ilma eelneva
kirjaliku nõusolekuta ehitusmaterjalide jms ladustamisest Metrokon Group OÜ kinnistule
(katastritunnus 62510:094:0001) ning mitte esitama hagi Metrokon Group OÜ vastu nõudega
lammutada kas osaliselt või täielikult käesoleva kompromissi hetkelt Pärnu linnas, Rüütli tn 53
paiknev 4-korteriga elamu (ehitisregistri kood 103014015). Pooled kinnitavad, et neil ei ole arvates
Kompromissi sõlmimisest teineteise vastu hagivalduses kirjeldatud asjaoludest tulenevaid rahalisi
ega asjaõiguslikke nõudeid. Kompromissi sõlminud Poolte menetluskulud tsiviilasjas nr 2-16-
12803 jäävad nende eneste kanda ja neid ei jaotata.
Pooled kinnitavad, et on teadlikud menetluse lõpetamise tagajärgedest, paluvad kompromissi
kinnitada ja menetluse tsiviilasjas lõpetada ilma kohtuistungit pidamata kirjalikus menetluses.
Pooled kokkuleppel välistasid kompromissi kinnitava kohtumääruse peale määruskaebuse
esitamise õiguse. Hageja esitas kohtule taotluse tagastada talle pool menetluses tasutud riigilõivust.
3. Kohus leiab, et esitatud kompromiss on seaduslik, ei riku avalikku huvi ja on täidetav.
Tsiviilkohtumenetluse seadustiku (TsMS) § 428 lg 1 p 4 kohaselt kohus lõpetab menetluse otsust
tegemata, kui pooled on sõlminud kompromissi ja kohus kinnitab selle. TsMS § 430 lg 1 sätestab
poolte õiguse lõpetada menetlus kompromissiga kuni hagi kohta tehtud lahendi jõustumiseni.
Kohus kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused.
4. Poolte taotlusel kohus kinnitab kompromissi kohtuistungit pidamata, kirjalikus menetluses.
Menetluse lõpetamisel kompromissi kinnitamisega on samad materiaalõiguslikud ja


                                                                                                    2
                                                                         Tsiviilasi nr 2-16-12803
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti. Pooled on kokkuleppe kinnitamise taotluses avaldanud, et on nendest tagajärgedest
teadlikud.
Kohus selgitab, et TsMS § 430 lg 8 kohaselt kompromissi saab tühistada ja selle tühisusele saab
tugineda tsiviilseadustiku üldosa seaduses nimetatud alustel ja kompromissist saab taganeda või
seda üles öelda võlaõigusseaduses nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi saab üles öelda üksnes
kompromissi kui täitedokumendi alusel toimuva täitemenetluse hagiga lubamatuks tunnistamise
menetluses.
5. TsMS § 173 lg 1 alusel kohus märgib menetlust lõpetavas määruses menetluskulude jaotuse
menetlusosaliste vahel. TsMS § 168 lg 3 järgi kannavad pooled kompromissi sõlmimise korral
oma menetluskulud ise, kui nad ei ole kokku leppinud teisiti. Pooled leppisid kokku, et kulud
jäävad iga kulu kandnud menetlusosalise enda kanda. Seetõttu kohus täiendavalt kulusid ei jaota
ja TsMS § 174 lg 1 kohaselt kulude suurust kindlaks ei määra.
6. Hageja taotleb poole riigilõivu tagastamist seoses kompromissi sõlmimisega. TsMS § 150 lg 2
p 1 ja lg 4 kohaselt kohus tagastab riigilõivu tasumiseks kohustatud isiku taotluse alusel poole
menetluses tasutud riigilõivust, kui pooled sõlmivad kompromissi. Kohtutoimiku andmetel
Metrokon Group OÜ tasus 24.08.2016 maksekorraldusega nr 461, selgitusega „Metrokon Group
OÜ hagi Baltic Floor OÜ vastu“ selles asjas riigilõivu 500 eurot. TsMS § 150 lg 4 alusel kohus
tagastab riigilõivu lõivu maksmiseks kohustatud isiku avalduse alusel ja tema näidatud isikule või
pangakontole. Vastavalt hageja taotlusele tuleb hagiavalduse esitamise eest tasutud riigilõivust
pool, s.o 250,00 eurot tagastada Metrokon Group OÜ arvelduskontole.


/allkirjastatud digitaalselt/

Heli Käpp
Kohtunik




                                                                                                3
