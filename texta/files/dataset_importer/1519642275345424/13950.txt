                             KOHTUMÄÄRUS


Kohus                            Viru Maakohus

Määruse aeg ja koht              31. mai 2016, Rakvere kohtumaja

Kohtuasja number                 1-04-148

Kohtunik                         Kristel Vedro

Kohtuasi                         Viru Vangla materjalid Konstantin Kudrjavtsevi
                                 vangistusest tingimisi enne tähtaega vabastamiseks

                                 Konstantin Kudrjavtsev (isikukood 37910222220),
Süüdimõistetu
                                 kannab karistust Viru Vanglas.
                                 Karistuse kandmise algus 04.09.2008- 29.06.2016.

Kirjalik menetlus

Kohtumääruse õiguslik alus       KarS § 76; KrMS § 426, § 383, § 384 ja § 387, § 408.

RESOLUTSIOON


Jätta Viru Vangla materjalid Konstantin Kudrjavtsevi vangistusest tingimisi enne
tähtaega vabastamiseks läbi vaatamata.

Edasikaebe kord

Kohtumäärusele peale on õigus esitada määruskaebus 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud
1. Viru Vangla esitas 19.04.2016 Viru Maakohtule materjalid kinnipeetava Konstantin
Kudrjavtsevi vangistusest tingimisi enne tähtaega vabastamiseks.
2. Viru Maakohtu 04.09.2008 kohtuotsusega mõisteti K. Kudrjavtsev süüdi KrK § 101 p 1
järgi ja karistati 13-aastase vangistusega. Sama kohtuotsusega mõisteti K. Kudrjavtsev süüdi
KrK § 144 lg 1 järgi ja karistati 3 aastase vangistusega. KarS § 64 lg 1 alusel loeti kergem
karistus kaetuks raskeima karistusega ja määrati liitkaristuseks 13 aastat vangistust. KarS § 68
lg 1 alusel arvati karistusaja hulka K. Kudrjavtsevi vahistamine KrMS § 217 korras alates


                                                                                              1
10.08.1999 kuni 12.08.1999, s.o 3 päeva ja alates 03.08.2001 kuni 03.10.2001, s.o 2 kuud 1
päev. Lõplikuks karistuseks mõisteti 12 aastat 9 kuud 26 päeva vangistust.
Tartu Ringkonnakohtu 27.01.2009 otsusega tühistati Viru Maakohtu otsus mõistetud
karistuste osas ja tühistatud osas tehti uus otsus, millega mõisteti K. Kudrjavtsevile KrK § 101
p 1 järgi karistuseks 8 aastat vangistust ja KrK § 144 lg 1 järgi 1 aasta vangistust. KarS § 64
lg 1 alusel loeti kergem karistus kaetuks raskeima karistusega ja mõisteti K. Kudrjavtsevile
liitkaristuseks 8 aastat vangistust. KarS § 68 lg 1 alusel arvati karistusaja hulka K.
Kudrjavtsevi eelvangistuses viibitud ajad, s.o kokku 2 kuud 4 päeva ning ärakandmisele
kuuluvaks karistuseks mõisteti 7 aastat 9 kuud 26 päeva vangistust, mille kandmise alguseks
loeti 04.09.2008. Kohtuotsus jõustus Riigikohtu määrusega 22.04.2009. KrMS § 431 lg 3
alusel vaadati K. Kudrjavtsevile mõistetud karistus üle ja 11.02.2015 Viru Maakohtu
kohtumäärusega (jõustus 24.02.2015) jäeti 04.09.2008 kohtuotsusega nr 1-04-148 mõistetud
karistus muutmata. K. Kudrjavtsevi karistusaja lõpp on 29.06.2016.

Kohtumääruse põhjendused
3. Kohus, tutvunud asja materjalidega leidis, et Viru Vangla materjalid Konstantin
Kudrjavtsevi vangistusest tingimisi enne tähtaega vabastamiseks, tuleb jätta läbi vaatamata.
KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt karistusseadustiku §-s 76 või 77 sätestatud karistusaja ärakandmist
vabastada süüdimõistetu vangistusest tingimisi enne tähtaja lõppemist.
Vastavalt KarS § 76 lg 3 ei vabastata tingimisi enne tähtaega süüdlast, keda on karistatud
vähemalt kaheaastase vangistusega ja kellel on jäänud mõistetud karistusajast kanda vähem
kui kaks kuud. K. Kudrjavtsevil on kanda karistuse lõpuni vähem kui kaks kuud. Antud
asjaolu välistab taotluse rahuldamise.
Kohtuistungil 31.05.2016 Konstantin Kudrjavtsev esitas taotluse jätta Viru Vangla taotlus
tema ennetähtaegseks vabastamiseks läbi vaatamata.
Kohus leiab, et kuna süüdimõistetud isik on ise esitanud soovi Viru Vangla taotluse läbi
vaatamata jätmiseks, selleks, et vabaneda 29.06.2016, siis tuleb süüdimõistetu taotlus
rahuldada ja jätta Viru Vangla materjalid Konstantin Kudrjavtsevi vangistusest tingimisi
enne tähtaega vabastamiseks läbi vaatamata.
Vastavalt KrMS § 384 lg 1 maakohtu määruse peale määruskaebuse esitamise õigus on
kohtumenetluse pooltel, samuti menetlusvälisel isikul, kui kohtumäärusega on piiratud tema
õigusi või seaduslikke huve.
KrMS § 408 lg 1 kohtuotsus või -määrus jõustub, kui seda ei saa enam vaidlustada muul viisil
kui teistmismenetluses.
Vastavalt KrMS § 387 lg 1 esitatakse määruskaebus 15 päeva jooksul, alates päevast, mil isik
sai vaidlustatavast kohtumäärusest teada või pidi teada saama. vaidlustatava kohtumääruse
teinud kohtule, kui käesoleva paragrahvi lõikes 2 ei ole sätestatud teisiti.
Puudutatud isikutel on õigus määrusele 15 päeva jooksul edasi kaevata.

(allkirjastatud digitaalselt)
Kristel Vedro
kohtunik




                                                                                              2
