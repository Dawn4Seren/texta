                           KOHTUOTSUS
                                 EESTI VABARIIGI NIMEL
                                    RESOLUTIIVOSA




Kohus                                Harju Maakohus
Otsuse tegemise aeg ja koht          01.11.2016.a, Tallinnas, Liivalaia kohtumajas
Kriminaalasja number                 1-16-8440 (12730000287)
Kohtukoosseis                        Kohtunik Aulike Salo

Kohtuistungi sekretär                Terje Liebert
Tõlk                                 Eevi Pant
Kriminaalasi                         Argo Sirp süüdistatuna KarS § 199 lg 2 p 4,7 järgi
                                     lühimenetluses

Prokurör                             Prokurör Diana Helila
Süüdistatav                          Argo Sirp – isikukood 38007024285; EV kodakondsusega;
                                     emakeel: eesti keel; põhiharidusega; elukoht: xxxx;
                                     viibimiskoht      vangla; töökoht: puudub; 1 kehtiv
                                     kriminaalkaristus

Kaitsja                              Aivar Ennok

RESOLUTSIOON

Tunnistada süüdi Argo Sirp KarS § 199 lg 2 p 4, 7 järgi ning karistada teda vangistusega 5 (viis)
kuud.

KrMS § 238 lg 2 kohaselt vähendada Argo Sirbile mõistetud karistust ühe kolmandiku võrra,
mõistes ärakandmisele kuuluvaks karistuseks 3 (kolm) kuud ja 10 (kümme) päeva vangistust.

KarS § 65 lg 1 ja § 64 lg 1 alusel lugeda mõistetud karistus kaetuks Argo Sirbile 23.12.2010.a
Pärnu Maakohtu otsusega mõistetud karistusega, mõistes Argo Sirbile liitkaristuseks 3 (kolm)
aastat 8 (kaheksa) kuud ja 16 (kuusteist) päeva vangistust.

Karistuse kandmise alguseks lugeda 06.01.2016.a.
Menetluskulud

Argo Sirbilt välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1 alusel

   •   määratud kaitsjale makstud tasu 249,52 eurot

KrMS § 180 lg 3 alusel jätta DNA ekspertiisikulud summas 570 eurot riigi kanda.

KrMS § 180 lg 3 alusel määrata, et väljamõistetud kriminaalmenetluse kulud, summas 249,52
eurot, tuleb tasuda 12 (kaheteist) kuu jooksul igakuiste maksetena, ühes kuus kuulub tasumisele
vähemalt 20,79 eurot. Menetluskulud tuleb tasuda Maksu- ja Tolliameti arveldusarvele
EE351010052031000004            SEB        Pank,       EE502200221014193355         Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega tehakse
avalikult teatavaks ka kohtu kantselei kaudu ja kättesaadavaks e-toimiku süsteemi kaudu koos
lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Tsiviilhagi

Roosikrantsi Hotell OÜ poolt esitatud tsiviilhagi rahuldada osaliselt ning VÕS § 1043 ja § 1045
lg 1 p 5, TsMS § 440 lg 1 alusel välja mõista Argo Sirbilt Roosikrantsi Hotell OÜ kasuks 1504,10
eurot, mis tuleb kanda kannatanu Roosikrantsi Hotell OÜ arveldusarvele AS Swedbank,
märkides selgitusena „Argo Sirp, 1-16-8440, tsiviilhagi“.

Asitõendid
CD-plaadid, mis asuvad kriminaalasja materjalide juures – jätta KrMS § 126 lg 3 p 1 alusel
kriminaalasja juurde peale kohtuotsuse jõustumist.
EDASIKAEBE KORD

Kohtuotsuse peale on õigus esitada apellatsioon Tallinna Ringkonnakohtule, teatades kirjalikult
apellatsiooniõiguse kasutamise soovist Harju Maakohtu Liivalaia Kohtumajale 7 päeva jooksul
alates kohtuotsuse resolutiivosa kuulutamisest ning esitades apellatsiooni 15 päeva jooksul,
alates päevast, mil kohtuotsus on kohtumenetluse pooltele kohtus tutvumiseks kättesaadav.
Kohtuotsus on kohtumenetluse pooltele Harju Maakohtu Liivalaia kohtumaja kantseleis
tutvumiseks kättesaadav 15 päeva möödumisel apellatsiooniteate esitamisest.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.


Kohtunik




                                                                                               2
