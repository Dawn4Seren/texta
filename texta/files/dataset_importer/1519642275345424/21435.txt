                                   KOHTUOTSUS
                               EESTI VABARIIGI NIMEL

 Kohus                              Tartu Maakohus
 Otsuse tegemise aeg ja koht        11. märtsil 2016. a Tartu kohtumajas
                                    kirjalikus menetluses

 Väärteoasja number                 4-15-10388

 Kohtukoosseis                      Kohtunik Peet Teidearu

 Väärteoasi                         Valdur Mironovi kaebus Politsei- ja Piirivalveameti
                                    Lõuna Prefektuuri 17.11.2015 otsusele väärteoasjas nr
                                    2780,15,008437

 Menetlusalune isik/ kaebuse esitanudValdur Mironov
 isik                                Ik: 39207142721; elukoht: XXXX


 Kohtuväline menetleja              Politsei ja Piirivalveameti Lõuna Prefektuur, Tartu
                                    Politseijaoskond
                                    Tartu, Riia 132

Juhindudes väärteomenetluse seadustiku (edaspidi VTMS) § 120 lg-st 1 ja § 132 p. 1, kohus

                                       otsustas:
   Jätta rahuldamata Valdur Mironovi kaebus Politsei- ja Piirivalveameti Lõuna
   Prefektuuri 17.11.2015 otsusele väärteoasjas nr 2780,15,008437 ja kaevatav otsus
   muutmata.
   KarS § 66 lg. 2 alusel ajatada eelnimetatud otsusega määratud rahatrahvi tasumine
   Valdur Mironovile kuuele(6) kuule käesoleva otsuse jõustumisest.

   Rahatrahv tasuda kaevatavas otsuses osundatud pangakontole.

   Saata kohtuotsus Valdur Mironovile ja Politsei- ja Piirivalveameti Lõuna
   Prefektuurile.




                                                                                            1
Edasikaebamise kord
Otsuse peale võivad menetlusaluse isiku advokaadist kaitsja ning kohtuväline menetleja või
tema advokaadist esindaja esitada kassatsiooni Riigikohtule. Kassatsioon esitatakse
Riigikohtule kolmekümne päeva jooksul alates päevast, millal kohtumenetluse pool sai
vaidlustatavast kohtuotsusest teada või pidi teada saama.
Menetluse käik
Politsei- ja Piirivalveameti Lõuna Prefektuuri 17.11.2015 otsusega väärteoasjas nr
2780,15,008437 karistati Valdur Mironovi Liiklusseaduse § 33 lg. 2 p. 8 lg. 1 ja Liiklusseaduse
§ 169 lg. 5, Liiklusseaduse § 169 lg. 4 p. 4- järgsete rikkumiste eest.
Liiklusseaduse § 223 lg. 1 alusel karistati Valdur Mironovi 45 trahviühiku, s.o. 180 € suuruse
rahatrahviga ja Liiklusseaduse § 236 lg.1 alusel 50 trahviühiku ,s.o. 200 € rahatrahviga.
Otsuse kohaselt on tuvastatud, et Valdur Mironov 30.09.2015 kella 12:40 ajal juhtides
veoautot Volvo FM9, reg.nr. XXX Tartu linnas XXX juures , tagurdamisel ei veendunud
piisavalt manöövri ohutuses ning sõitis külge XXXX kuuluva hoonele Tartus XXX hoone
seinale ,jättis välja selgitamata kahju saaja ning nimetamata varalise kahju tekitamise eest
vastutava isiku, lahkus sündmuskohalt ja ei teatanud liiklusõnnetusest politseile. Liiklusnõuete
rikkumisega tekitas Valdur Mironov firmale XXXX varalise kahju neile kuuluva hoone seina
kahjustamisega.

 Valdur Mironov esitas Tartu Maakohtule 2.12.2015 kaebuse Politsei- ja Piirivalveameti Lõuna
Prefektuuri 17.11.2015 otsusele väärteoasjas nr 2780,15,008437. Kaebuses Valdur Mironov
taotleb rahatrahvi vähendamist ning rahatrahvi ositi tasumist 12-kuulise perioodi vältel
majandusliku olukorra tõttu.
Valdur Mironov taotles asja lahendamist kirjalikus menetluses.

Kohtuväline menetleja Politsei ja Piirivalveameti Lõuna Prefektuuri esitas kohtule kirjaliku
seisukoha (tl.13-14), milles peab vaidlustatud otsust põhjendatuks.
Autojuht Valdur Mironov on tunnistanud juhtunut, väärteod on tõendatud. Hoonele on reaalselt
kahju tekitatud. Valdur Mironov, mootorsõiduki kui suurema ohu allika valdajana, ei
rakendanud veoki tagurdamisel piisavat hoolsust. Liiklusseadus kohustab vajaduse korral
sõidukijuhti tagurdamisel kasutama teiste isikute abi ohutuse tagamiseks. Valdur Mironov on
sündmuskohalt lahkunud, selgitamata välja kahju ning ei ole sellest teatanud kahju saajale.
 Märgitakse, et Lõuna Prefektuur on karistusotsusega karistanud Vladimir Mironovi seaduses
ettenähtud sanktsioonimäärade esimesse kolmandikku jäävate trahvidega mõlema rikkumise
puhul.
Lähtudes VTMS § 132 p.1 taotletakse jätta Valdur Mironovi kaebus rahuldamata ning
kaevatav otsus muutmata. Taotletakse kohtult kaebus lahendada kirjalikus menetluses.

Kohtu seisukoht
Kohus on seisukohal, et Politsei- ja Piirivalveameti Lõuna Prefektuuri 17.11.2015 otsus
väärteoasjas nr 2780,15,008437 Valdur Mironovi karistamises Liiklusseaduse § 33 lg. 2 p. 8
lg. 1 ja Liiklusseaduse § 169 lg. 5, Liiklusseaduse § 169 lg. 4 p. 4- järgsete rikkumiste eest on
põhjendatud.
Kohtule esitatud tunnistaja S.P. ütluste protokoll 08.10.2015( tl. 20-21) kinnitab, et
sündmuskohal Tartus XXX juures 30.09.2015 kella 12:40 ajal tema nägi kuidas furgoonauto,
veoauto Volvo tagurdas vastu majaseina. Seejärel sõitis korra edasi ja siis tagurdas hoovist




                                                                                               2
välja ning sõitis minema. Tunnistaja nägi, et veoki registreerimisnumber algas 4-ga. Kolleeg
A.P. jõudis seda autot ka läbi akna fotografeerida. Majanurk XXX, kuhu auto vastu sõitis, oli
pärast seda katki ning ehitumaterjali tükid olid maha pudenenud.
Asjas olevad fototabelid ( tl. 29, 30, 31) kinnitavad sündmuskohalt lahkuvat OSC furgoonveokit
Volvo. Samuti on selgelt fotodelt näha XXX majanurga vigastusi; vigastuse iseloom viitab
otseselt sellele, et ehituse kattekonstruktsiooni on lahti rebenenud välisjõu toimel.
Menetlusaluse isiku Valdur Mironovi ülekuulamise protokoll 19.10.2015 ( tl. 22) kinnitab, et
Vladimir Mironov sündmuskohal Tartus XXX tagurdas vastu maja seina ,kuna jälgis paremal
laadimistööd tegevat tõstukit. Tagurdamisel- manööverdamisel jäi hoone sein tähelepanuta;
sõiduki liikumiskiirus oli alla 5 km/h ; ta kinnitas oma süüd liiklusõnnetuses.
Ta oli järgmises laadimiskohas avastanud , et furgooni tagaliist on lahti rebenenud . Samal ajal
oli ka temale helistanud tema tööandja ning teatanud temale , et ta on avarii põhjustanud; ta
kahetseb, et kahjustas hoone XXX Tartus seina.
Menetlusdokument väärteoprotokoll 19.10.2015 ( tl. 23-25) vastab nõuetele. Menetlusalusele
isikule Vladimir Mironovile on selgitatud tema õiguseid. Vladimir Mironov on omakäeliselt
kirjutanud, et on protokolliga tutvunud ; ta on kirjutanud, et tunnistab rikkumist.
Väärteoprotokolli lisana koostatud sündmuskoha vaatlusprotokoll ( tl.17) tõendab
avariisündmuse asjaolusid - Valdur Mironovi poolt Tartus XXX maja nurgale tagurdades
otsasõitu ning selle tagajärjena hoone välisseina/nurga kahjustust.
Vastulauset väärteoprotokollile ei ole Valdur Mironov esitanud.

Asja materjalides olev XXX juhaja T.S. avaldus 05.10.2015 kinnitab, et 30. 09.2015 kella
12:40 ajal sõitis neile kuuluvale hoonele Tartus XXX otsa veok OSC XXX kuuluv veoauto
Volvo ,reg. nr. XXX, mida juhtis Valdur Mironov. Autojuht Valdur Mirinov oli tunnistanud
T.S. juhtunut. Avariist oli teadlik ka XXX juhataja A.T. If-kindlustus on avanud menetluse
kahju hüvitamiseks.

Väärteoasjas kogutud materjalidest nähtub, seda eelkõige hoone vigastusest, et autojuhile
Valdur Mironovile ei saanud märkamatuks jääda otsasõit majanurgale. Tunnistaja S.P. ütluste
protokoll kinnitab seda. Fototabelid kinnitavad , et hoone vigastus on selline, mida autojuht
Vladimir Mironov kindlasti tajus , kui tagurdades hoone vastu sõitis.
Valdur Mironov kui suurema ohu allika valdaja VÕS § 1057 mõistes vastutab hoolsuskohustuse
rikkumisega tekitatud kahju eest. Valdur Mironov pidanuks tagurdamisel kasutama teiste
isikute abi ,kui tahavaade oli piiratud või objektid ei olnud tajutavad.
Valdur Mironovi kui autojuhi kohustus sündmuskohal oli väljuda ning veenduda tema poolt
tehtava manöövri ohutuses. Samuti ka veenduda, kas ta vastu maja tagurdamisega kahju ei
tekitanud. Valdur Mironov seda aga ei teinud. Seega rikkus ta hoolsuskohustust, samuti ka
jättes kohapeal välja selgitamata tegeliku olukorra, kahju tekke. KarS § 15 lg. 3 kohaselt on
väärteona karistatav nii tahtlik kui ka ettevaatamatu tegu.
 Seega pani Valdur Mironov KarS § 18 lg. 2 kohaselt toime ettevaatamatusest LS § 33 lg. 2
p. 8,/ LS § 223 lg. 1 ja LS § 169 lg. 4 p. 4, lg. 5 / LS § 236 lg. 1 - järgsed väärteod ning
kannab õiguslikku vastutust Liiklusseaduses toodud sanktsioonide kohaselt.

Karistus
 KarS § 56 lg 1 esimese lause kohaselt on karistamise aluseks isiku süü. Sama lõike teisest
lausest tuleneb, et karistuse mõistmisel arvestatakse kergendavaid ja raskendavaid asjaolusid,




                                                                                              3
samuti võimalust mõjutada süüdlast edaspidi hoiduma süütegude toimepanemisest ja
õiguskorra kaitsmise huvisid.
Veoki, suurema ohu allika, valdaja peab tunnetama kõrgendatud vastutust.
LS § 223 lg. 1 näeb ette vastutuse kuni 300 trahviühikut , s.o. 1200 €, aresti või juhtimisõiguse
äravõtmise kuni 6 kuuni.
 LS § 236 lg. 1 näeb ette karistuse kuni 300 trahviühikut , aresti või juhtimisõiguse äravõtmise
kuni 12 kuuni.
 Raskendavaid ega kergendavaid asjaolusid karistuse kohaldamisel ei ole Politsei ja
Piirivalveameti Lõuna Prefektuur otsuses välja toonud ning neid asjaolusid ka kohus kaebust
läbi vaadates ei tuvastanud.
Valdur Mironovile määratud rahatrahv on vastavuses Valdur Mironovi poolt toime pandud
süütegudega ning jääb sanktsioonimäära esimesse kolmandikku.
Jätta muutmata Politsei- ja Piirivalveameti Lõuna Prefektuuri 17.11.2015 otsus väärteoasjas nr
2780,15,008437.

KarS § 66 lg 2 sätestab, et kohus võib mõjuvatel põhjustel määrata rahatrahvi tasumise ositi.
Sama paragrahvi lõike 3 järgi ei tohi ositi tasutava karistuse täitmise tähtaeg ületada üht aastat.
Kaebuses on Valdur Mironov taotlenud rahatrahvi tasumise ajatamist majandusliku olukorra
tõttu. Samas ta ei ole kaebusele lisanud taotlust kinnitavaid tõendeid. Valdur Mironovi poolt
kohtule saadetud palgatõend( tl. 35 ) kinnitab tema keskmist palka tööandja juures.
Kohus rahuldab menetlusaluse isiku Valdur Mironovi taotluse osaliselt ning ajatab Valdur
Mironovile rahatrahvi tasumise kuuele kuule käesoleva kohtuotsuse jõustumisest, arvestades
tema palga suurust.
Rahatrahv tasuda kaevatavas otsuses osundatud arvelduskontole.

Peet Teidearu
Kohtunik
/allkirjatu digitaalselt/




                                                                                                 4
