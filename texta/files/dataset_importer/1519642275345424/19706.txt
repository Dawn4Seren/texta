                                                                                    2-16-2174




                                KOHTUMÄÄRUS

Kohtuasja number                2-16-2174
Määruse tegemise aeg ja koht    31. märts 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtujurist                     Heli Laidro
Kohtuasi                        Narva linna avaldus         S     S   pärandvara    pankroti
                                väljakuulutamiseks
Menetlustoiming                 Pankrotiavalduse menetluse lõpetamine raugemise tõttu
                                pankrotti välja kuulutamata ja ajutise pankrotihalduri tasu
                                määramine
Kohtuistungi toimumise aeg      09. märts 2016
Menetlusosalised ja esindajad   Avaldaja:            Narva linn (Narva Linnavalitsuse kaudu)
                                Avaldaja esindaja:   Artjom Novikov (lepinguline esindaja)
                                Võlgnik:             S S (ik XXX, surnud 03.augustil 2014)
                                Ajutine haldur:      Kristi Relvik

RESOLUTSIOON

   1. Lõpetada S S, surnud 03. augustil 2014) pärandvara pankrotiavalduse menetlus
      raugemise tõttu pankrotti välja kuulutamata.

   2. Vabastada Kristi Relvik S S (ik XXX) pärandvara pankrotiavalduse menetluses
      ajutise halduri ülesannetest.

   3. Määrata ajutise halduri Kristi Relviku tasu suuruseks koos käibemaksuga 664
      (kuussada kuuskümmend neli) eurot 43 senti.

   4. Välja mõista S S (ik XXX, surnud 03.08.2014) pärandvarast Kristi Relviku kasuks
      ajutise pankrotihalduri tasu summas 188 (ükssada kaheksakümmend kaheksa) eurot
      03 senti (koos käibemaksuga).

   5. Ajutise halduri tasu 188 (ükssada kaheksakümmend kaheksa) eurot 03 senti (koos
      käibemaksuga) maksta OÜ Advokaadibüroo Kristi Relvik, a/a-le nr XXX.

   6. Hüvitada ajutisele haldurile Kristi Relvikule riigi vahenditest ajutise halduri tasu 397
      (kolmsada üheksakümmend seitse) eurot, millele lisandub käibemaks 79
      (seitsekümmend üheksa) eurot 40 senti.
                                                                                          1(5)
                                                                                      2-16-2174


   7. Riigi Tugiteenuste Keskusel maksta Kristi Relviku ajutise halduri tasu 397 (kolmsada
      üheksakümmend seitse) eurot, millele lisandub käibemaks 79 (seitsekümmend
      üheksa) eurot ja 40 senti OÜ Advokaadibüroo Kristi Relvik arveldusarvele nr XXX.

   8. Jätta kinnitamata ajutise halduri ülesannete täitmiseks tehtud kulutused 30
      (kolmkümmend) eurot 37 senti.

   9. Avaldada teade pankrotimenetluse           lõpetamisest    raugemise    tõttu   väljaandes
      Ametlikud Teadaanded.

   10. Saata kohtumäärus avaldajale ja ajutisele haldurile teadmiseks.

   11. Saata kohtumäärus pärast jõustumist Riigi Tugiteenuste Keskusele kohtumääruse
       resolutsiooni punkti 5. osas täitmiseks.

EDASIKAEBAMISE KORD

Kohtumääruse peale võib avaldaja esitada määruskaebuse Tartu Ringkonnakohtule Viru Maakohtu
kaudu 15 päeva jooksul käesoleva kohtumääruse kättesaamise päevale järgnevast päevast alates.
Määruskaebust ei saa esitada viie kuu möödumisel määruse tegemisest arvates.

Kohtumääruse peale võib määruskaebuse esitada ka võlausaldaja, määruskaebuse esitamise
tähtaeg hakkab sellisel juhul kulgema pankrotimenetluse lõpetamise teate avaldamisest väljaandes
Ametlikud Teadaanded.

Ajutise halduri tasu ja kulutuste hüvitamise osas võivad määruskaebuse esitada võlgnik ja ajutine
haldur.

Menetlusabi taotlemise korral peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva sellise
puuduse kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei olnud
esitatud põhjendamatult või tähtaja pikendamise eesmärgil. See ei välista menetlustähtaja
ennistamist.

ASJAOLUD

Narva linn esitas kohtule avalduse S S pärandvara pankroti väljakuulutamiseks. Viru Maakohus
võttis 15. veebruari 2016 määrusega pankrotiavalduse menetlusse ja nimetas võlgniku ajutiseks
pankrotihalduriks Kristi Relvik.

Ajutine haldur esitas 07. märtsil 2016 kohtule ajutise halduri aruande, mille kohaselt võlgnik on
maksejõuetu. Käesoleval juhul tekkis alaline maksejõuetus võlgniku surma tõttu, millest tingituna
jäid täitmata võlgniku kohustused võlausaldajate ees. Ajutise halduri hinnangul on võlgniku
maksejõuetus täielikult välja kujunenud ja alalise iseloomuga ning esineb pankrotisituatsioon.
Maksejõuetust ei ole tekitatud kuriteo tunnustega teoga. Ajutise halduri hinnangul puudub
võlgniku pärandvara hulgas vara edasise pankrotimenetluse läbiviimiseks. Ajutine pankrotihaldur
teeb kohtule järgmise ettepaneku: anda võlausaldajatele ja kolmandatele isikutele võimalus tasuda
pankrotimenetluse raugemise vältimiseks kulude katteks kohtu deposiiti kohtu poolt määratud


                                                                                            2(5)
                                                                                      2-16-2174

summa, kui kohtu deposiiti kohtu poolt määratud summat ei tasuta, lõpetada pankrotiavalduse
menetlus S S pärandvara suhtes pankrotti välja kuulutamata raugemise tõttu.

Ajutine haldur palub kohtul määrata kindlaks ajutise pankrotihalduri Kristi Relvik’u tasu 7,5
töötunni eest 600 eurot, millele lisandub käibemaks 20% 120 eurot, kokku 720 eurot; hüvitada
ajutisele pankrotihaldurile Kristi Relvik’ule ajutise pankrotihalduri tasust 397 eurot, millele
lisandub käibemaks 79,40 eurot, kokku 476,40 eurot menetlusabi korras riigi vahenditest; välja
mõista ajutise pankrotihalduri Kristi Relvik’u tasu osas, mida ei hüvitata menetlusabi raames
riigivahenditest ehk summas 243,60 eurot (720-476,40) S S pärandvara arvelt; välja mõista ajutise
pankrotihalduri poolt tehtud vajalike kulutuste katteks OÜ-le Advokaadibüroo Kristi Relvik
(registrikood 12802213) S S pärandvara arvelt 30,37 eurot.

KOHTUISTUNG

Kohtuistungil 09. märtsil 2016 selgitas ajutine pankrotihaldur, et võlgniku vara on 188 eurot
pensioni osakud, see on ainuke vara, kohustused 1955 eurot. Kuna kohustused ületavad vara, siis
on pankroti situatsioon.

Avaldajal vastuväiteid ajutise halduri aruande kohta puuduvad.

Deposiidi tasumise ettepanek

Kohus avaldas 15. märtsi 2016 väljaandes Ametlikud Teadaanded teate, milles tegi ettepaneku
võlgniku edasisest pankrotimenetlusest huvitatud isikutele (eelkõige võlausaldajatele) tasuda
pankrotimenetluse raugemise vältimiseks pankrotimenetluse kulude katteks ettemaksuna 1000
eurot 10 päeva jooksul ettepaneku avaldamisest väljaandes Ametlikud Teadaanded.

Kohtu poolt määratud summat kohtu määratud tahtajaks deposiiti tasutud ei ole.

KOHTUMÄÄRUSE PÕHJENDUSED

Kohus, tutvunud pankrotiavalduse ja ajutise pankrotihalduri aruandega ning kuulanud ära ajutise
halduri ja võlgniku, leidis, et pankrotimenetlus tuleb lõpetada raugemisega.

Pankrotiseaduse (edaspidi PankrS) § 9 lg 2 kohaselt võlgniku surma korral võib pankrotiavalduse
tema vara suhtes esitada ka võlgniku pärija, testamenditäitja või pärandi hooldaja. Sel juhul
kohaldatakse pankrotiavaldusele vastavalt võlgniku pankrotiavalduse kohta sätestatut.

PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja nõudeid
ja see suutmatus ei ole võlgniku majanduslikust olukorrast tulenevalt ajutine.

Ajutise halduri hinnangul on võlgniku pärandvara maksejõuetu ja see ei suuda rahuldada
võlausaldajate nõudeid. Kokku on võlgniku pärandvara summas 188,03 eurot. Võlgniku
kohustused kokku moodustavad 1955 eurot. Samas puuduvad ajutisele haldurile teadaolevad vara
tagasivõitmise ja tagasinõudmise võimalused /tl. 40/.

PankrS § 29 lg 1-3 kohaselt kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. Kohus võib lõpetada menetluse
pankrotti välja kuulutamata raugemise tõttu olenemata võlgniku maksejõuetusest ka siis, kui
võlgniku vara koosneb peamiselt tagasivõitmise nõuetest ja nõuetest kolmandate isikute vastu ning
nende nõuete rahuldamine on vähetõenäoline. Kohus ei lõpeta menetlust raugemise tõttu käesoleva
                                                                                             3(5)
                                                                                        2-16-2174

paragrahvi lõikes 1 või 2 sätestatud alusel, kui võlgnik, võlausaldaja või kolmas isik maksab
pankrotimenetluse kulude katteks kohtu deposiiti kohtu määratud summa.

Ajutise halduri palvel tegi kohus 14. märtsi 2016 määrusega ettepaneku pankrotimenetluse kulude
katteks kohtu deposiiti 1000 eurot tasumiseks. Menetluse raugemise vältimiseks
pankrotimenetluse kulude katteks kohtu deposiiti raha ei makstud.

Ajutine haldur on tuvastanud, et võlgniku pärandvara ei kata tema kohustusi. Võlgniku pärandvara
on püsivalt maksejõuetu PankrS § 1 lg 2 kohaselt. Samas puuduvad ajutisele haldurile teadaolevad
vara tagasivõitmise ja tagasinõudmise võimalused. Ajutine haldur leiab, et võlgniku pärandvara
suhtes esitatud pankrotiavalduse menetlus tuleb lõpetada pankrotti välja kuulutamata raugemise
tõttu, kuna võlgnikul puudub vara pankrotimenetluse kulude katteks.

Kohtul ei ole alust kahelda ajutise halduri esitatud asjaolude usaldusväärsuses. Kohus nõustub
ajutise halduri aruandega ning lõpetab pankrotiavalduse menetluse. Kohus ei tuvastanud, et
pankrotiavalduse menetluses oleks rikutud võlgniku või võlausaldajate õigusi ning nõustub ajutise
halduri arvamusega maksejõuetuse põhjuste kohta.

Kohus lõpetab pankrotiavalduse menetluse pankrotti välja kuulutamata raugemise tõttu, kuna
võlgnikul puudub vara pankrotimenetluse kulude katteks ning puuduvad vara tagasivõitmise ja
tagasinõudmise võimalused.

PankrS § 165 lg 3 kohaselt vabastab kohus halduri pankrotimenetluse lõpetamisel, kui seadusest ei
tulene teisiti. Kuna kohus lõpetab pankrotiavalduse menetluse, siis on põhjendatud ka ajutine
haldur vabastada tema kohustustest.

Kohus vabastab Kristi Relvik võlgniku pärandvara pankrotiavalduse menetluses ajutise halduri
ülesannetest pärast kohtumääruse jõustumist.

PankrS § 29 lg 4 kohaselt, kohus avaldab teate menetluse lõpetamise kohta raugemise tõttu
väljaandes Ametlikud Teadaanded.

Ajutise halduri tasu ja kulud

PankrS § 150 lg 1 p 2 kohaselt on pankrotimenetluse kuludeks ajutise halduri tasu. Lähtuvalt
PankrS § 23 lg 1, lg 2 ja lg 3, ajutisel halduril on õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist. Tasu suuruse määramisel arvestab kohus ajutise halduri ülesannete mahtu ja keerukust
ning ajutise halduri kutseoskusi. Kohus kontrollib ajutise halduri ülesannete täitmiseks tehtud
kulutuste põhjendatust ja kinnitab vajalike ning põhjendatud kulutuste suuruse. Tasu suuruse
arvestamise aluseks on ülesannete täitmisele kuluv aeg. Ajutise halduri tunnitasu ülemmäär on 96
eurot. Ajutise halduri tasule maksude lisamisel lähtutakse käesoleva seaduse § 65 lõikes 11
sätestatust.

Ajutise pankrotihalduri aruande kohaselt on ajutisel halduril kulunud pankrotimenetlusega seotud
ülesannete täitmisele aega 7,5 tundi ning tasu arvestuses on lähtutud tunnitasust 80 eurot tund.
Seega on ajutise halduri tasu 600 eurot, millele lisandub käibemaks 20% ehk 120 eurot, kokku 720
eurot. Ajutine haldur palub halduri tasu üle kanda ajutise halduri büroole OÜ-le Advokaadibüroo
Kristi Relvik.

PankrS § 66 lg 1 kohaselt, lisaks tasule on halduril õigus nõuda oma kohustuste täitmiseks tehtud
vajalike kulutuste hüvitamist.

                                                                                              4(5)
                                                                                        2-16-2174


Pankrotimenetlusega seotud ülesannete täitmiseks tehtud vajalike kulutuste suuruseks on ajutine
nimetanud 30,37 eurot (bürookulu (rent), transpordikulud, majandamiskulud). Ajutine haldur
palub kulude hüvitise üle kanda ajutise halduri büroole OÜ-le Advokaadibüroo Kristi Relvik.

Kohus leiab, et ajutise halduri tasu kuulub rahuldamisele osaliselt summas 664,43 eurot (koos
käibemaksuga).

Kohus tuvastas, et S S pärandvara väärtus on kokku 188,03 eurot.

Vastavalt PankrS § 23 lg 4, kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulutused välja võlgnikult, kuid võib määrata
nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
suuremas summas kui 397 eurot (sealhulgas seaduses ettenähtud maksud, välja arvatud
sotsiaalmaks).

PankrS § 23 lg-te 5 ja 6 kohaselt kohus ei määra ajutise halduri tasu ja kulutuste hüvitamist riigi
vahenditest, kui võlgnik, võlausaldaja või kolmas isik on maksnud kohtu deposiiti ajutise halduri
tasu ja hüvitatavate kulutuste katteks kohtu poolt määratud summa. Kohus võib hüvitatavate
kulutuste tasumise määrata büroole, mille kaudu ajutine haldur tegutseb.

Ajutise halduri tasu ja kulutuste hüvitis tuleb jätta S S pärandvara kanda. Pärandvarast 188,03
eurot tuleb välja mõista ajutise halduri tasu koos käibemaksuga 188,03 eurot.

Riigi vahenditest tuleb hüvitada ajutise halduri tasu ja kulutused määras 397 eurot (sealhulgas
seaduses ettenähtud maksud, välja arvatud sotsiaalmaks). Riigi Tugiteenuste Keskusel tuleb riigi
vahenditest maksta ajutisele haldurile 397 eurot (sealhulgas seaduses ettenähtud maksud, välja
arvatud sotsiaalmaks) OÜ Advokaadibürooi Kristi Relvik pangakontole, mille kaudu ajutine
haldur tegutseb.

Kuna võlgniku varast ei jätku ajutise halduri kulutuste hüvitamiseks vahendeid, tuleb ajutise
halduri tasu summas 55,57 eurot ning kulud summas 30,37 eurot jätta kinnitamata ja ajutise
halduri nõue kulude hüvitise võlgnikult väljamõistmiseks rahuldamata.

/allkirjastatud digitaalselt/

Aarne Lõhmus
Kohtunik




                                                                                              5(5)
