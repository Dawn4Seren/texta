                      KOHTUMÄÄRUS
Kohus                               Tallinna Ringkonnakohus

Kohtuasja number                     Tsiviilasi 2-15-119077

Määruse tegemise aeg ja koht         19.aprill 2016, Tallinn

Kohtukoosseis                        Reet Allikvere, Gaida Kivinurm, Ande Tänav

Kohtuasi                             ML ja KL hagi              NL     vastu    elatise
                                     väljamõistmiseks

ML hagi hind                         1755 eurot
Katariina Liira hagi hind            1755 eurot

Vaidlustatud kohtulahend             Pärnu Maakohtu 11.märtsi 2016 otsus

Kaebuse esitaja ja kaebuse liik      NL apellatsioonkaebus

Menetlusosalised      ja     nende Hageja I: ML (IK XXXXXXXXXXX)
esindajad                          Hageja II: KL (IK XXXXXXXXX)
                                   Hagejate seaduslik esindaja JL

                                     Kostja: NL (IK XXXXXXXXXX), lepinguline
                                     esindaja adv. Vahur Krinal

Menetluse liik                       Kirjalik menetlus

RESOLUTSIOON:

Keelduda NL apellatsioonkaebuse menetlusse võtmisest tsiviilasjas              nr 2-15-
119077 ja tagastada kaebus apellandile.

Edasikaebamise kord
Määruse peale võib Riigikohtule esitada määruskaebuse 15 päeva jooksul määruse ärakirja
kättetoimetamisest alates.

Selgitused:
Hagimenetluses Riigikohtus võib menetlusosaline menetlustoiminguid teha ning avaldusi ja
taotlusi esitada üksnes vandeadvokaadi vahendusel. Menetlusosaline võib ise esitada
                                                                                             2

Riigikohtule menetlusabi saamise taotluse, samuti seisukohti ja vastuväiteid teise
menetlusosalise kaebuse või muu taotluse kohta.

Menetlusabi andmise taotlus ei peata menetlustähtaja kulgemist. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui taotlust ei olnud esitatud põhjendamatult või tähtaja pikendamise eesmärgil.
See ei välista menetlustähtaja ennistamist.



Asjaolud ja menetluse käik

    1. ML ja KL esitasid 09.09.2015 Pärnu Maakohtusse hagi NL vastu miinimummääras
        elatise saamiseks.
    2. Pärnu Maakohus rahuldas 11.03.2016 otsusega hagi osaliselt ja mõistis NL-lt ML
        kasuks välja igakuise elatise alates hagi esitamisest 175 eurot ja KL kasuks igakuise
        elatise 175 eurot kuus, kuid mitte vähem, kui 80% perekonnaseaduse (PKS) § 101 lg-
        s 1 sätestatud elatise miinimummäärast. Kohus tugines PKS § 97 p-le 1, § 100 lg-tele
        1, 2 ja 4, § 101 lg-tele 1 ja 2, §-le 102.
    3. Pooltel ei olnud vaidlust selles, et mõlema vanema igakuine sissetulek on 500 - 600
        eurot ja kostja ei ela vähemalt juulist 2015.a hagejatega koos. Kostja
        ülalpidamiskohustust ei vaidlustanud, kuid soovis elatise vähendamist.
        Tervisetõenditega on tõendanud, et lapsed on erivajadustega, mis võivad tekitada
        lisakulusid - transport seoses erinevate teraapiatega, ravimid jms. Kohus leidis, et
        kostja täitis ülalpidamise kohustust üksnes osaliselt, kulutades perioodil september –
        oktoober 2015.a ülalpidamiskohustuste katteks kokku 382,90 eurot (33 + 75 + 89,10
        + 92,10 + 93,70).
    4. Seaduseandja eesmärgi kohaselt on miinimummääras elatis lapse igakülgsete
        vajaduste ja arengu jaoks mõistlik summa. Kohus leidis, et kahele lapsele
        ülalpidamise maksmisel PKS § 101 sätestatud miinimummääras (2 x 215= 430) võib
        keskmise või alla keskmise sissetulekuga vanem jääda olukorda, kus ta ei suuda enam
        ise toime tulla ja samuti võib jääda piisava ülalpidamiseta kostja peatselt sündiv
        kolmas laps. Kostja kolme kuu palgatõendi järgi tema keskmine kuusissetulek aug –
        nov 2015.a oli 573 eurot brutos (ca 470 eurot netos), mis jääb oluliselt alla keskmise
        palga ja millest jääks PKS § 101 täismääras elatise maksmisel kostjale kätte üksnes
        40 euro ringis. Seetõttu ja arvestades kostja peatset kohustust 3 lapse ülalpidamiseks,
        kuid arvestades ka, et hagejate kulud on erivajaduste tõttu tavalisest suuremad, pidas
        kohus põhjendatuks vähendada ühe hageja kasuks väljamõistetava elatise määra 20%
        võrra miinimummäärast. Elatise summa muutub, kui muutub Vabariigi Valitsuse
        kehtestatud kuupalga alammäär.
    5. Kohus määras elatise maksmise kuupäevaks jooksva kuu 10. kuupäeva. Kostjal tuleb
        maksta hagi esitamisest 09.09.2015 kuni 29.02.2016, s.o 5 kuu (175 x 5= 875) ja 22
        päeva (5,83 eurot/päevas x 22=128,26) eest kogunenud elatise võlasumma 1003,26
        eurot (s.o 875 + 128,26) lapse kohta, kokku 2006,52 eurot (2 x 1003,26), millest tuleb
        maha arvata sept - nov 2015.a tõendatud maksed 382,90 eurot. Lõplik elatise võlg
                                                                                            3

        otsuse tegemise ajaks perioodi september 2015 – veebruar 2016 eest on 1623,62
        eurot.
    6. 11.04.2016 saabus Tallinna Ringkonnakohtusse NL apellatsioonkaebus Pärnu
        Maakohtu otsuse peale tsiviilasjas nr. 2-15-119077.       Apellant leiab, et on oma
        lapsi võimaluse piires toetanud. Tema sissetulek on keskmiselt 500 – 600 eurot kuus,
        seega ei ole ta kuidagi võimeline tasuma igakuiselt 350 eurot. Sellises summas elatise
        tasumise kohustus halvendaks oluliselt uue, veel sündimata lapse olukorda.
    7. Apellant esitas maakohtusse avalduse K hooldusõiguse üleandmiseks emale.
        Maakohus oleks pidanud praeguse menetluse peatama kuni hooldusõiguse küsimuse
        lahendamiseni.


Määruse põhjendused
    8. Ringkonnakohus, tutvunud apellatsioonkaebusega ja tsiviilasja materjalidega leiab, et
        apellatsioonkaebuse menetlusse võtmisest tuleb keelduda.
    9. Tsiviilkohtumenetluse seadustiku (TsMS) § 405 lõike 1 esimese lause kohaselt
        menetleb kohus hagi oma õiglase äranägemise kohaselt lihtsustatud korras, järgides
        üksnes samas seadustikus sätestatud üldisi menetluspõhimõtteid, kui tegemist on
        varalise nõudega hagiga ja hagihind ei ületa summat, mis vastab 2000 eurole.
        Hagejad esitasid maakohtusse nõude elatise saamiseks, kummagi hageja nõude
        suuruseks on 1755 eurot. Et vaidlusaluses asjas on tegemist rahalise nõudega, mis ei
        ületa 2000 eurot, siis on tegemist TsMS § 405 lõikes 1 nimetatud asjaga. Viidatud
        asjas saab ringkonnakohus apellatsioonkaebuse menetlusse võtta üksnes juhul, kui
        maakohtu otsuses on antud luba edasikaebamiseks või kui maakohtu otsuse tegemisel
        on selgelt ebaõigesti kohaldatud materiaalõiguse normi või on selgelt rikutud
        menetlusõiguse normi või on selgelt ebaõigesti hinnatud tõendeid ja see võis oluliselt
        mõjutada lahendit. Et maakohus ei ole otsuses kooskõlas TsMS § 442 lõikega 10
        märkinud, et annab loa otsuse edasikaebamiseks, siis ei ole taolist luba antud.
        Asjaolu, et maakohus täitis seadusest tuleneva nõude ja lisas kohtuotsusele
        edasikaebamise korda käsitleva selgituse, ei ole edasikaebamise loa andmine TsMS
        § 637 lg 21 tähenduses.
    10. Ringkonnakohtu hinnangul ei ole vaidlusaluses asjas maakohus otsuse tegemisel
        selgelt ebaõigesti kohaldanud materiaalõigust või selgelt rikkunud menetlusõigust või
        selgelt ebaõigesti tõendeid hinnanud, seega ei kerki küsimust taoliste rikkumiste
        mõjust lahendile. Asjaolu, et apellant maakohtu otsusega ei nõustu, ei anna
        vastupidise väitmiseks alust.
    11. Eeltoodust tulenevalt puudub ringkonnakohtul apellatsioonkaebuse menetlusse
        võtmiseks õiguslik alus.

(allkirjastatud digitaalselt)
Reet Allikvere                        Gaida Kivinurm                          Ande Tänav
