                            KOHTUMÄÄRUS
Kohus                             Harju Maakohus Kentmanni kohtumaja

Kohtunik                          Ann Meriluht

Määruse tegemise aeg ja koht      14. märts 2016.a. Tallinn

Tsiviilasja number                2-15-17597
Tsiviilasi                        XXX avaldus OÜ XXX                 (kustutatud) täiendava
                                  likvideerimismenetluse      läbiviimiseks   ja   likvideerija
                                  määramiseks
Menetlustoiming                   Likvideerimise otsustamine ja likvideerija määramine

Menetlusosalised ja nende         Avaldaja: XXX(isikukood XXX, elukoht XXX);
esindajad                         Avaldaja lepinguline esindaja Gunnar Linnask (Lexium
                                  Consult OÜ, Mustamäe tee 55, 10621 Tallinn; e-post:
                                  glinnask@gmail.com);
                                  Puudutatud     isik:   OÜ    XXX     (kustutatud    XXX.a.,
                                  registrikood XXX, viimane asukoht XXX; e-post: XXX).
Menetluse liik                    Kirjalik menetlus

Resolutsioon
   1. Võtta avaldus menetlusse.
   2. Avaldus rahuldada.
   3. Läbi viia OÜ XXX(kustutatud) täiendav likvideerimismenetlus, ennistada OÜ
      XXX(kustutatud) äriregistrisse ja määrata OÜ XXX (kustutatud) likvideerijaks
      XXX(isikukood XXX, elukoht XXX).
   4. Menetluskulud jätta OÜ XXX kanda.
   5. Kohustada likvideerijat XXX teatama kohtule kirjalikult likvideerimismenetluse
      lõpetamisest ja OÜ XXX registrist kustutamisest. Juhul kui likvideerimist ei ole
      lõpetatud 31. oktoobriks 2016.a., tuleb likvideerijal teatada kohtule põhjused, miks
      likvideerimist ei ole lõpule viidud.
   6. Määruse ärakiri saata teadmiseks avaldajale, puudutatud isikule, Tartu Maakohtu
      Registriosakonnale ning teadmiseks ja täitmiseks Toomas Kapsta’le.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates kohtumääruse kättetoimetamisest.
Kohtumääruse peale määruskaebuse esitamisel tasutakse riigilõiv.


                                                                                         1 (3)
Avalduse asjaolud
   1. XXX esitas 23.11.2015.a. kohtule avalduse OÜ XXX(kustutatud) täiendava
      likvideerimismenetluse läbiviimiseks. Avalduse kohaselt kuulub äriühingule AS-is
      SEB Pank arveldusarve, millel on rahalisi vahendeid summas 4 298,30 eurot (t/l 8-9).
      Samuti on äriühingul kohustused kolmandate isikute ees. Avaldaja palub määrata OÜ
      XXX (kustutatud) likvideerijaks Toomas Kapsta, kes oli ka äriühingu viimane
      juhatuse liige.
   2. XXX on nõus läbi viima OÜ XXX(kustutatud) likvideerimismenetlust ja olema OÜ
      XXX(kustutatud) likvideerijaks (t/l 10-11).
Kohtu põhjendused
  3. Kohus, uurinud esitatud dokumentaalseid tõendeid, leiab, et avaldus OÜ
      XXX(kustutatud) likvideerimismenetluse läbiviimiseks ja likvideerija määramiseks on
      põhjendatud ja kuulub rahuldamisele.
   4. Tartu Maakohtu registriosakonna registriandmete väljatrüki kohaselt on OÜ XXX
      äriregistrisse kantud 13.11.2006.a. ning registrist kustutatud 20.10.2014.a. Harju
      Maakohtu 19.09.2014.a. määruse alusel (t/l 19-20).
   5. Äriseadustiku (ÄS) § 60 lg 5 kohaselt, kui pärast äriühingu registrist kustutamist
      ilmneb, et äriühingul oli vara ja vajalikud on likvideerimisabinõud, võib registripidaja
      otsustada likvideerimise. Äriühingu võlausaldaja nõudel võib likvideerimise pärast
      äriühingu registrist kustutamist ette võtta üksnes juhul, kui registripidaja ennistab
      võlausaldaja jaoks likvideerimise taotlemise tähtaja tsiviilkohtumenetluse seadustikus
      sätestatud korras.
   6. Vastavalt ÄS § 206 lg 1 on osaühingu likvideerijateks juhatuse liikmed, kui
      põhikirjaga, üldkoosoleku otsusega või kohtuotsusega ei ole ette nähtud teisiti.
      Likvideerijaks ei või olla füüsiline isik, kes ei või olla juhatuse liikmeks. ÄS § 218 lg
      2 kohaselt kui pärast osaühingu registrist kustutamist ilmneb, et osaühingul jäi
      jaotamata vara ja vajalikud on täiendavad likvideerimisabinõud, võib kohus huvitatud
      isiku nõudel otsustada täiendava likvideerimise ja ennistada vanade likvideerijate
      õigused või määrata uued likvideerijad.
   7. Kohtule esitatud avalduse kohaselt kuulub OÜ-le XXX (kustutatud) AS-is SEB Pank
      rahalisi vahendeid kokku summas 4 298,30 eurot (t/l 8-9). Eeltoodust tulenevalt asub
      kohus seisukohale, et läbi tuleb viia OÜ XXX (kustutatud) täiendav
      likvideerimismenetlus, kuivõrd äriühingule kuulub jaotamata vara.
   8. Kohus asub seisukohale, et OÜ XXX(kustutatud) likvideerijaks tuleb määrata
      äriühingu endine juhatuse liige XXX, kes on andnud nõusoleku enda likvideerijaks
      määramiseks (t/l 10-11). Likvideerijal lasuvad ÄS § 209 ettenähtud õigused ja
      kohustused.
   9. Kohus selgitab, et ÄS § 216 lg 1 kohaselt jaotatakse pärast võlausaldajate kõigi nõuete
      rahuldamist või tagamist ja raha hoiustamist allesjäänud vara osanike vahel
      likvideerija poolt koostatud vara jaotusplaani kohaselt vastavalt nende osade
      nimiväärtustele, kui põhikirjaga ei ole ette nähtud teisiti.
   10. Vastavalt TsMS § 4772 lg 1 teostab kohus enda poolt hagita menetluses nimetatud
       likvideerija üle järelevalvet. Kohus võib selleks muu hulgas anda isikule ülesannete
       täitmise korraldusi ja nõuda temalt aruannet ülesannete täitmise kohta. Isik võib


                                                                                      2 (3)
        küsida kohtult ülesannete täitmise kohta selgitusi. Pärast ülesannete täitmist tuleb
        kohtule esitada selle kohta aruanne, kui kohus ei määra teisiti.
    11. Eeltoodust     lähtudes     tuleb   likvideerijal   teatada    kohtule     kirjalikult
        likvideerimismenetluse lõpetamisest ja äriühingu registrist kustutamisest. Juhul kui
        likvideerimist ei ole lõpetatud hiljemalt 31.10.2016.a., tuleb likvideerijal teatada
        kohtule põhjused, miks likvideerimist ei ole lõpule viidud. Kohus hoiatab, et kohtu
        määratud isikut, kes ei täida oma ülesandeid nõuetekohaselt või ei järgi kohtu antud
        korraldusi, võib kohus trahvida (TsMS § 4772 lg 2).
    12. Kooskõlas TsMS § 172 lg 6 jäävad käesoleva tsiviilasja menetluskulud OÜ XXX
        kanda.
    13. Kooskõlas TsMS § 606 lg 1 määrus kehtib ja kuulub täitmisele alates edastamisest
        juriidilisele isikule.


/allkirjastatud digitaalselt/
Ann Meriluht
Kohtunik




                                                                                     3 (3)
