                                                                                4-16-2401




                              KOHTUOTSUS
                              EESTI VABARIIGI NIMEL


Kohus                            Pärnu Maakohus
Otsuse tegemise aeg ja koht      05. aprill 2016 .a. Pärnu Maakohtu Kuninga tn
                                 kohtumaja
Väärteoasja number               4-16-2401 [2670,16,001038]
Kohtunik                         Igor Pütsep
Kohtuistungi sekretär            Kadi Neeme
Väärteoasi                       Silver Voor-Voort väärteoasi LS § 227 lg 3 järgi
Menetlusalune isik               Silver Voor-Voort (ik. 38205054247), xx.
Kohtuvälise menetleja            Politsei- ja Piirivalveameti Lääne prefektuuri Pärnu
esindaja                         politseijaoskonna ennetus- ja menetlustalituse
                                 menetlusteenistuse vanemväärteomenetleja Aime
                                 Kask

RESOLUTSIOON                     Juhindudes LS § 227 lg 3, LS § 227 lg 5 p 2, KarS §
                                 48, § 56 ning VTMS § 2, § 83 p 2, § 107 lg 1 p 1, §
                                 108 - § 111, § 199 lg 3, § 205 lg 2 kohus otsustas

Süüdi    tunnistada    Silver  Voor-Voort     väärteoasjas    nr    4-16-2401
[2670,16,001038] Liiklusseaduse § 227 lg 3 järgi ning mõista karistuseks arest
20 (kakskümmend) ööpäeva.

Kohustada Silver Voor-Voort`i ilmuma 11.04.2016.a. kell 10:00 aresti
kandmiseks Lääne prefektuuri Pärnu politseijaoskonna patrulli- ja
liiklusjärelvalvetalituse Pärnu arestikambrisse aadressil Pikk 18 Pärnu linn.

LS § 227 lg 5 p 2 alusel võtta ära Silver Voor-Voort`ilt lisakaristusena sõiduki
juhtimise õigus 6 (kuueks) kuuks.

Juhtimisõiguse äravõtmise tähtaeg algab kohtuotsuse jõustumisest.
Liiklusseaduse § 127 kohaselt, kui isiku suhtes on jõustunud mootorsõiduki
juhtimisõiguse peatamise, äravõtmise või kehtetuks tunnistamise otsus, on isik
kohustatud viie tööpäeva jooksul otsuse jõustumisest arvates loovutama oma
juhiloa Maanteeametile.
Kohtuotsus juhtimisõiguse      äravõtmise     osas   saata   täitmiseks   Maanteeameti
Liiklusregistrile.
Kohtuotsus saata täitmiseks Politsei- ja Piirivalveameti Lääne prefektuurile ja Silver
Voor-Voort`ile.
Kohtuotsuse lõpposa kuulutamine: 05.04.2016.a. Kohtuotsus on tutvumiseks
                                            1 (5)
                                                                             4-16-2401

kättesaadav: 05.04.2016.a.

Edasikaebamise kord
Apellatsiooniõiguse kasutamise soovist tuleb teatada kirjalikult Pärnu Maakohtule 7
päeva jooksul alates kohtuotsuse või selle lõpposa kuulutamisest ning apellatsiooni
võib esitada Tallinna Ringkonnakohtule Pärnu Maakohtu kaudu 15 päeva jooksul
alates päevast, mil kohtuotsus on menetluse pooltele kohtus tutvumiseks
kättesaadav.
Kirjaliku apellatsiooniteate esitamise korral on põhistatud kohtuotsus
kohtumenetluse pooltele kohtu kantseleis tutvumiseks kättesaadav alates
20.04.2016.a.

Asjaolud ja menetluse käik

x.x.x.a. koostatud väärteoprotokolli kohaselt x.x.x.a. kell x.x x linnas x-x tee x
kilomeetril suunaga x linna poole juhtis Silver Voor-Voort mootorsõidukit
liikluskorraldusvahendi liiklusmärk 351 xkm/h), mõjupiirkonnas kiirusega x ± x
km/h. Juht ületas lubatud sõidukiirust mitte vähem, kui x km/h. Silver Voor-
Voort` rikkus oma tegevusega LS § 50 lg 5 p 3 nõudeid, panne seega toime
Liiklusseaduse (LS) § 227 lg 3 järgi kvalifitseeritava väärteo.

x.x.x.a. edastas kohtuväline menetleja Pärnu Maakohtule arutamiseks Silver Voor-
Voort väärteoasja nr 2670,16,0001038 materjalid. Kohtuväline menetleja taotles
Silver Voor-Voort süüdimõistmist Liiklusseaduse § 227 lg 3 järgi sätestatud väärteo
toimepanemises ning palub määrata aresti 20 ööpäeva ja võtta ära mootorsõiduki
juhtimisõigus 6 kuuks.

05.04.2016.a. kohtuistungil Silver Voor-Voort tunnistas ennast väärteo
toimepanemises süüdi ja avaldas kahetsust ning selgitas, et kiirendas mitte selleks,
et auto võimsust kontrollida vaid auto nagu puterdas ja mõtles, et äkki gaasi andes
läheb paremaks. See kiirendamine oli ainult selleks, et korraks anda gaasi, et saaks
autol torud tühjaks. Tunnistas, et varem on ka kiiruseületamisi juhtunud, aga
selliseid kiiruseid ei ole olnud. Oma sõnul on varasemalt määratud karistusi
kandnud, teinud üldkasuliku töö tunde ja maksnud x euro eest trahve eelmise
aasta lõpu poole. Soovis võimalusel teha üldkasulikku tööd.

Kohtuväline menetleja jäi esitatud taotluse juurde ja palus määrata Silver Voor-
Voort`ile 20 ööpäeva aresti ja juhilubade ära võtmist kuueks kuuks põhjendades
seda sellega, et menetlusalusel isikul on x kehtivat väärteokaristust. Kõik
karistused on määratud Liiklusseaduse nõuete rikkumiste eest, neist x korral on
menetlusalune isik ületanud lubatud sõidukiirust. Karistuseks on määratud
trahvid ja lisakaristusena on võetud ära mootorsõiduki juhtimisõigus 3 kuuks.
Trahvid on isikul tasumata x euro suuruse summa ulatuses ja oli seisukohal, et
menetlusalune isik ei ole talle määratud karistustest järeldusi teinud. Trahve ei
tasu, samas jätkab uute tõsiselt ohtlikke liiklusalaste väärtegude toimepanemist.
Kohtuväline menetleja asus seisukohale, et rahatrahvi määramine ei ole mõjus ja
otstarbekas.


Kohtu seisukoht

Kohus, vaadanud läbi asjas esitatud materjalid ning kuulanud ära menetlusosaliste
seletused, asus seisukohale, et tõendamist on leidnud Silver Voor-Voort` poolt
väärteo toimepanemine LS § 227 lg 3 järgi. Küsimus süüd ja õigusvastasust
välistavatest asjaoludest antud juhul ei tõusetu, samuti puudub vaidlus selle üle, et

                                         2 (5)
                                                                              4-16-2401

menetlusalune isik kiirust ületas.

LS § 227 lg 3 kohaselt karistatakse mootorsõidukijuhi poolt lubatud suurima
sõidukiiruse ületamise eest 41–60 kilomeetrit tunnis rahatrahviga kuni 200
trahviühikut,   arestiga või   sõiduki juhtimisõiguse   äravõtmisega   kuni
kaheteistkümne kuuni.

Kohtuistungil Silver Voor-Voort` tunnistas oma süüd süü omaksvõtuga. Samas
kohus juhib tähelepanu asjaolule, et kohtuistungil kinnitas menetlusalune isik, et
kiirendas mitte selleks, et auto võimsust kontrollida vaid auto nagu puterdas ja
mõtles, et äkki gaasi andes läheb paremaks. See kiirendamine oli ainult, et korraks
anda gaasi, et saaks autol torud tühjaks, samas väärteoprotokollis kinnitas isik,
hoopis teisesisulisi ütlusi, kinnitades, et „häda oli suur seega läks kiirus suureks“.
Seega kohtu hinnangul taolised põhjendused on otsitud ning tema käitumise
muster ja eelnevad liiklusalased väärteo karistused viitavad tegelikult mitte
seaduskuulekale käitumisele.
Kohtuliku uurimisega on kindlaks tehtud, et menetlusalune isik on süüdi ohtlikus
liikluseeskirja rikkumises, millega ta ohustas olulisel määral nii ennast kui teisi
kaasliiklejaid. Asjaolu, et rikkumine toimus ainult korraks ei muuda
õiguserikkumist vähemohtlikumaks. Samas ei saa juhile niivõrd olulisel määral
lubatud suurima sõidukiiruse ületamine jääda märkamatuks. Seega ei toimunud
kiiruse ületamine isiku poolt ei juhuslikult ega tähelepanematusest, vaid tegemist
oli tahtliku kiiruse ületamisega.
Rikkumist tõendavad xxx.a. väärteoprotokoll, kus süüdlane samuti on andnud
ütlusi, et kiirus läks liiga suureks (tl.5).

Kiirusmõõturi kasutamise protokoll (tl 6), mille kohaselt x.x.x.a. patrullpolitseinik
Mario Huik teostas riikliku järelevalve korras Silver Voor-Voort poolt juhitud
mootorsõiduki Mercedes-Benz xxx registrimärgiga xxxxxx liikumiskiiruse mõõtmist
x.x.xa. kell x.x x, x linnas, x-x tee x km. Antud teelõigul suurim lubatud kiirus x
km/h. Kasutati järelevalvekiirusmõõturit Stalker DSR 2X nr DP009625 antennid
KC031311 ja KR009143 tabloo 200-0654-00, mõõtevahendi taatlustunnistuse nr
TTRS-15/00196.

Mõõtmise tehiolude kirjelduse kohaselt oli tegemist asulavälise teega, kus nähtavus
oli hea, ilm sademeteta, tegemist oli kattega 2 sõidurajaga kahesuunalise teega,
teeolud kuivad, mõõtmine teostati pimedal ajal. Vastutuleva objekti kiirust mõõdeti
liikuvast sõidukist, kiirusemõõtur oli paigutatud statsionaarselt. Mootorsõiduk
lähenes vastassuunalisel sõidurajal, kiirusemõõturi lugem x km/h, kiiruse
mõõtmise laiendmääratus +/- x km/h ja lõplikuks mõõtetulemiks x km/h.
Fikseeritud mõõtetulemit näidati juhile, Silver Voor-Voort on mõõteprotokolli
allkirjastanud ja nõustunud sellega.

Kohus on kohtuistungil avaldanud ka tunnistaja ülekuulamise protokolli, kuid
arvestades, et tunnistaja kohtuistungil ei osalenud, jätab kohus tunnistaja ütlused
tõendina kõrvale. Tunnistaja kohtuistungil osalemist ei ole pooled taotlenud, seega
ei   ole   kohtu     hinnangul    tunnistaja     kohtuistungile   mittekutsumisega
väärteomenetlusõigust rikutud.

Kohus ei tuvastanud teo õigusvastasust, süüvõimet ega süüd välistavaid asjaolusid
ja leiab, et menetlusalust isikut tuleb süüdi tunnistada ja toimepandud süüteo eest
karistada.

Tahtlus

Kohus on seisukohal, et subjektiivsest küljest pani Silver Voor-Voort toime LS § 227
lg 3 järgi kvalifitseeritava väärteo otsese tahtlusega, kuna oli teadlik, et teostab
                                          3 (5)
                                                                               4-16-2401

süüteokoosseisule vastavat asjaolu. Silver Voor-Voort nii väärteoprotokollis kui ka
kohtuistungil antud ütlustes kinnitas, et ületas kiirust. Seega x.x.x.a. kell x.x oli
Silver Voor-Voort teadlik x, x linnas, x-x tee x km kehtivast kiirusepiirangust x
km/h, kuid sellest hoolimata sõitis liikluskorraldusmärgi mõjualas lubatust
tunduvalt suurema kiirusega.

Karistus

KarS § 56 lg 1 kohaselt on karistamise alus isiku süü. Karistuse mõistmisel kohtu
poolt arvestatakse kergendavaid ja raskendavaid asjaolusid, võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise
huvisid. Raskendavaid asjaolusid kohus ei tuvastanud.

Silver Voor-Voort on nii väärteoprotokollis kui kohtuistungil avaldanud kahetsust,
kuid kohus ei ole veendunud avaldatu siiruses vaid kahetsus on kohtu hinnangul
tema püüe vähendada oma süüd. X.x.x.a. väärteoprotokollis on Silver Voor-Voort
andnud ütlusi, et „häda oli … suur, seega läks kiirus suureks.“ xxx.a. kohtuistungil
selgitas aga rikkumise asjaolusid, et „auto nagu puterdas ja mõtlesin, et äkki gaasi
andes läheb paremaks. See kiirendamine oli ainult, et korraks anda gaasi, et saaks
autol torud tühjaks. … ma ei ole mingi rullnokk, ega midagi aga lihtsalt läks
seekord nii.“ Kohtu hinnangul on avaldatud kahetsus üksnes seotud toime pandud
teo toimepanemisega temale endale kaasnevate negatiivsete tagajärgedega ning
sooviga oma vastutust vähendada. Kõrvale ei saa jätta ka asjaolu, et nimetatud
kiiruse ületamine ei olnud esmakordne viimati karistati isikut Liiklusseaduse § 227
lg 1 järgi rahatrahviga x.x.x a s.o vähem kui x kuud tagasi.

Karistusregistri väljavõtte kohaselt on Silver Voor-Voort`il x kehtivat
väärteokaristust. x korral on Silver Voor Voort`i karistatud LS § 227 lg 2 järgi ning x
korral LS § 227 lg 1 järgi. Välja toodud rikkumised on isik toime pannud pikema aja
vältel alates x.a. juuli kuust kuni 2016.a. märtsi kuuni. Nimetatud rikkumiste eest
on isikule määratud karistuseks rahatrahve, x.x.x.a. on Silver Voor-Voort`i LS § 201
lg 1 ja 227 lg 2 järgi karistatud sõiduki juhtimisõiguse äravõtmisega kolmeks
kuuks.

Kohtu hinnangul Silver Voor-Voort ei ole aru saanud tema poolt toime pandud teo
ohtlikkusest ja selle võimalikest tagajärgedest. Olles varem korduvalt samalaadsete
rikkumise eest karistatud, oli tal põhjust olla eriti hoolikas nii valitud sõidukiiruse
jälgimise kui ka muude sõiduohutuse nõuete täitmise suhtes, kuid tema teadlikult
ja tahtlikult eiras neid, ületades x.x.x a lubatud sõidukiirust lubatud x km/h alas
mitte vähem kui x km/h, s.o ülimalt ohtlikul määral, seades seega tahtlikult ohtu
nii enda kui kaasliiklejate tervise ja elu.

LS § 227 lg 3 järgi kvalifitseeritava väärteo toimepanemise eest on põhikaristusena
ette nähtud rahatrahv kuni 200 trahviühikut, arest või sõiduki juhtimisõiguse
äravõtmine 12 kuuks. LS § 227 lg 5 p 2 lubab lisakaristusena kohaldada
juhtimisõiguse äravõtmist kolmest kuust kuni kuue kuuni.

Silver Voor-Voort`i on sõidukiiruse ületamise eest korduvalt karistatud
rahatrahviga, kuid isik oma käitumisega on jätkuvalt samalaadsete rikkumiste
toimepanemisega kohtu hinnangul näidanud, et rahatrahv ei ole tema jaoks selline
karistus, mis mõjutaks teda edaspidi hoiduma samalaadsete kuritegude
toimepanemisest. Kohtuväline menetleja on välja toonud, et Silver Voor-Voort´il on
käesoleval ajal tasumata rahatrahve kokku summas x €, kohus kontrollis
rahatrahvide tasumisega seonduvat ning tuvastas, et Silver Voor-Voort`il on
tasumata rahatrahvid x väärteoasjas, kokku summas x €.

Seega ei vastaks rahatrahvi kohaldamine karistusena kohtu hinnangul isiku süüle

                                          4 (5)
                                                                               4-16-2401

ega poleks otstarbekohane ka teisest aspektist nimelt isik käesoleval ajal ei tööta,
tasumata on x väärteo eest mõistetud rahatrahvid.

x.x.x.a. on Silver Voor-Voort`i LS § 201 lg 1 ja 227 lg 2 järgi karistatud sõiduki
juhtimisõiguse äravõtmisega kolmeks kuuks. Arvestades, et x.x.x.a. on
menetlusalust isikut karistatud LS § 201 lg 1 ja LS § 227 lg 1 järgi ning käesolevas
asjas isikule etteheidetav ja LS § 227 lg 3 järgi kvalifitseeritud tegu on toime pandud
x.x.x.a., ei ole ka põhikaristusena kohaldatud juhtimisõiguse peatamine olnud
Silver Voor-Voort`ile selliseks karistuseks, mis oleks mõjutanud teda oma
liikluskäitumist muutma. Kohtu hinnangul ei avaldaks käesolevas asjas
põhikaristusena juhtimisõiguse äravõtmine Silver Voor-Voort`ile toime pandud teo
raskust arvestades piisavat eripreventiivset mõju.

Seega ei ole kohtu hinnangul varasemalt kohaldatud karistused olnud piisavad
täitmaks KarS § 56 lg 1 ettenähtud eesmärki – mõjutada süüdlast edaspidi
hoiduma süütegude toimepanemisest mille tõttu tuleb käesolevas väärteoasjas
kohaldada eelmise kehtiva liiklusalase süüteoga võrreldes raskemat sanktsiooni
ning kohaldada lisaks põhikaristusele ka lisakaristust juhtimisõiguse äravõtmist.

Eeltoodu alusel on kohtu hinnangul põhjendatud Silver Voor-Voort`i karistamine
arestiga. Aresti määramisel kohus arvestab, et Silver Voor-Voort juhtis liiklusmärgi
nr 351 (x km/h) mõjupiirkonnas mootorsõidukit kiirusega x +/- x km/h, seega
kiirusega, mis oli vaid x km/h väiksem, kui liikluskorraldusvahendiga lubatud
piirkiiruse kahekordne kiirus. Samuti on oluline, et tegemist ei ole Silver Voor-
Voort`i esmakordse sellelaadse liiklusrikkumisega, karistusregistri väljavõttest
(kehtivad otsused) võib välja lugeda süstemaatilisust. Kohus ei arvesta isiku poolt
avaldatud kahetsust, kui karistust kergendava asjaolu. Kohus on seisukohal, et
Silver Voor-Voort`i süüd tuleb lugeda keskmisest suuremaks, ning seega tuleb teda
karistada sanktsiooni keskmisest määrast rangema karistuse, ehk 20 päeva
arestiga.

Silver Voor-Voort`il on karistusregistri väljatrüki kohaselt x kehtivat
väärteokaristust, kõik liiklusnõuete rikkumise eest. Eelpool toodud asjaolusid
arvestades (rikkumise raskus, isiku süü suurus, süütegude toimepanemise
süstemaatilisus) põhjal tuleb asuda seisukohale, et Silver Voor-Voort`i suhtes tuleb
tema väärtushinnangute ja karistuse üld- ja eripreventiivsete eesmärkide
saavutamiseks kohalda ka lisakaristusena juhtimisõiguse äravõtmist LS § 227 lg 5
p 2 sätestatud maksimaalses määras, ehk 6 kuuks.


/allkirjastatud digitaalselt/

Igor Pütsep
Kohtunik




                                          5 (5)
