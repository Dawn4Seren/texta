                                                                      2-16-11268




                              KOHTUOTSUS
                              (TAGASELJAOTSUS)
                                Eesti Vabariigi nimel

Kohtuasja number              2-16-11268

Otsuse tegemise aeg ja koht   10. november 2016. a, Narva

Kohus                         Viru Maakohus

Kohtunik                      Pille Aver

Kohtuasi                      SA Narva Linnaelamu hagi A A, R A, R A, M A ja A P
                              vastu kinnisasja väljanõudmiseks ebaseaduslikust
                              valdusest hageja valdusesse ning võlgnevuse nõudes

Hagihind                      2193,92 eurot

Asja läbivaatamise kuupäev    Kirjalik menetlus

Menetlusosalised
                              Hageja:             SA Narva Linnaelamu (RK 90003404)

                              Hageja esindaja:    Jelena Pahhomova (seaduslik esindaja)

                              Kostja I:           A A (ik XXX, elukoht: XXX, Narva;
                                                  tegelik elukoht teadmata)

                                                  R A (ik XXX; elukoht: XXX, Narva;
                              Kostja II:          tegelik elukoht teadmata)

                                                  R A (ik XXX; elukoht: XXX, Narva;
                                                  tegelik elukoht teadmata)
                              Kostja III:
                                                  M A (ik XXX; elukoht: XXX, Narva;
                                                  tegelik elukoht teadmata)
                                                  A P (ik XXX; elukoht: XXX, Narva;
                              Kostja IV:          tegelik elukoht teadmata)

                                                  R A (seaduslik esindaja)
                              Kostja V:


                              Kostja IV ja V
                              esindaja:
RESOLUTSIOON
                                                                                      1 (4)
                                                                             2-16-11268


1. Hagi rahuldada tagaseljaotsusega.

2. Välja mõista A A SA Narva Linnaelamu kasuks üürilepingust nr 299/M-10 tulenev
võlgnevus 1519 (üks tuhat viissada üheksateist) eurot 15 senti.

3. Kohustada A A, R A, R A, M A ja A P vabastama munitsipaaleluruum asukohaga
XXX ning eluruum tagastada hageja valdusesse kohtuotsuse jõustumisele järgneval
päeval.

4. Jätta hageja menetluskulud solidaarselt A A, R A, R A kanda.

5.    Välja mõista A A, R A ja R A solidaarselt SA Narva Linnaelamu kasuks
menetluskulud summas 256 (kakssada viiskümmend kuus) eurot 60 senti.

6. Kohtuotsus (tagaseljaotsus) kuulub viivitamatult täitmisele.

7. Toimetada kohtuotsuse (tagaseljaotsuse) ärakiri kostjatele, kätte TsMS § 313
ettenähtud korras ning kui see ei anna tulemusi, siis toimetada kohtuotsuse ärakiri
kostjatele, A A, R A, R A, M A ja A P, kätte avalikult vastavalt TsMS § 317. Sellisel
juhul loetakse käesolev tagaseljaotsus kostjatele, avalikult kättetoimetatuks 15 päeva
möödumisel tagaseljaotsuse resolutsiooni väljaandes Ametlikud Teadaanded ilmumise
päevast.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale     apellatsioonkaebuse.     Apellatsioonkaebuse     võib    esitada    vahetult    Tartu
Ringkonnakohtule 30 päeva jooksul alates otsuse apellandile kättetoimetamisest, kuid mitte
hiljem kui viie kuu möödumisel Viru Maakohtu kohtuotsuse avalikult teatavakstegemisest.
Tartu Ringkonnakohus võib apellatsioonkaebuse lahendada kirjalikus menetluses, kui
kaebuses endas ei taotleta selle lahendamist istungil. Apellatsioonkaebuse esitamisel tasutakse
riigilõivu sama palju, kui tuleb tasuda esialgsel esitamisel maakohtule, arvestades kaebuse
ulatust.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui koos
menetluskulude jaotusega määrati kindlaks hüvitatavate menetluskulude suurus, saab
hüvitatavate menetluskulude suurust vaidlustada selle kohtulahendi peale edasi kaevates.
Menetluskulude kindlaksmääramise määruse või selle täiendamise määruse peale võib esitada
määruskaebuse menetluskulude kindlaksmääramist taotlenud ja menetluskulusid kandma
kohustatud isik, kui kaebuse hind ületab 200 eurot.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr EE062200221059223099 AS-s Swedbank, kautsjoni 100 eurot ja esitades kohtule
selle kohta maksekorralduse (TsMS § 142 lg 2). Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada.

                                                                                                 2 (4)
                                                                            2-16-11268

ASJAOLUD

Viru Maakohtu menetluses on SA Narva Linnaelamu hagi A A, R A, R A, M A ja A P vastu
munitsipaaleluruumi vabastamise ja võlgnevuse nõudes.

Hagiavalduse kohaselt on hageja ja kostja A A vahel 10.11.2010 sõlmitud üürileping nr.
299/M-10, mille kohaselt on A A antud üürile Narva linnas, XXX. Koos üürnikuga on
nimetatud eluruumis registreeritud R A, R A, M A ja A P, kes on A A lapsed ja lapselapsed
ning üürniku pereliige. 31.03.2016.a seisuga on munitsipaaleluruumi kõrvalkulude
(majanduskulude) võlgnevus 1335,89 eurot, sh viivis 232,48 eurot. Kõrvalkuludeks on tasu
üürileandja või kolmanda isiku teenuste ja tegude eest, mis on seotud asja kasutamisega.
Seoses sellega, et üürniku kõrvalkulude võlgnevuse summa on ületanud kolme kuu eest
maksmisele kuuluvate kõrvalkulude summa, esitas üürileandja A A üürilepingu ülesütlemise
avalduse nr 202, milles teatas üürilepingu lõpetamisest ja nõudis kuni 17.05.2016.a koos
pereliikmetega hõivatud eluruumi vabastamist. 14.04.2016 avaldus üürilepingu nr 202
ülesütlemise kohta toimetati kostjatele kätte 31.05.2016 aadressil: XXX ja 23.05.2016
aadressil: Narva, Energia nt 4, SA Narva Linnaelamu kontoris ning anti allkirja vastu üle R A
(üürniku poeg).

Kostjad ei ole üürilepingu ülesütlemise avaldust tähtaja jooksul üürilepingu ülesütlemist
vaidlustanud. Järelikult on üürileping lõppenud. Arvestades, et hageja on üürilepingu
lõpetanud, oli kostja kohustatud tasuma võlgnevuse ja koos pereliikmetega vabatahtlikult
vabastama eluruumi aadressil: XXX. Hageja palub kohustada A A, R A, R A, M A ja A P
vabastama munitsipaaleluruumi, aadressil: XXX, ja andma selle üle SA Narva Linnaelamu
valdusse kohtuotsuse seaduslikule jõustumisele järgneval päeval. Välja mõista A A SA Narva
Linnaelamu kasuks 10.11.2010.a üürilepingust nr. 299/M-10 tulenev kõrvalkulude võlgnevus
summas 1519,15 eurot.Välja mõista solidaarselt A A, R A ja R A menetluskulud SA Narva
Linnaelamu kasuks. Hageja nimekirja menetluskulud: riigilõiv summas 250,00 eurot,
postikulud summas 6,60 eurot.

Hagiavalduses märkis hageja kostjate elukohaks XXX. Rahvastikuregistri andmetel on kostja
elukoht samal aadressil. Kohus on kostjatele kohtudokumendid saatnud nimetatud aadressile.
Kohtudokumendid tagastati märkega, „ei viibinud kohal, kaks kättetoimetamise katset
ebaõnnestusid.“ Kohtul ei õnnestunud kostjate elukohta kindlaks teha.

Seoses sellega, et kostjate tegelik asukoht oli teadmata, toimetati kostjale hagimaterjalid kätte
avalikult.    Avalikult kättetoimetamise väljavõte on avaldatud väljaandes Ametlikud
Teadaanded 26. septembril 2016. a. TsMS § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded
ilmumise päevast. Hagimaterjalid loetakse kostjale kättetoimetatuks 12.10.2016. a. Kohus
kohustas kostjaid 14 päeva jooksul kirjalikult vastama Kohtuteates selgitati kostjatele
hagimaterjalide kättesaamise ja kohtule vastamise võimalust. Kostjad kohtule vastanud ja
vastuväiteid hagile esitanud ei ole.

Hageja taotleb hagi rahuldamist tagaseljaotsusega juhul kui kostja kohtu määratud tähtajaks
hagile kirjalikku vastust ei esita.

KOHTUOTSUSE PÕHJENDUSED

Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

                                                                                                3 (4)
                                                                              2-16-11268

Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et tal ei ole vaidlust hagi üle ning
hagi kuulub rahuldamisele kogu haginõude ulatuses.

TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja jätta
või põhjendavas osas piirduda ka üksnes õigusliku põhjenduse märkimisega.

Hagi on tõendatud kostjate omaksvõtuga ning õiguslikult põhjendatud võlaõigusseaduse
(VÕS) § 8 lg 2, § 76, § 100, § 101, § 271, § 292 lg 1, § 313 lg 1, § 316 lg 1, § 334 lg 1 § 335.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

MENETLUSKULUDE JAOTUS

Vastavalt TsMS § 173 lg 1 asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna hagi
kuulub rahuldamisele, tuleb menetluskulud jätta täies ulatuses kostjate kanda. TsMs 165 lg 3
kui otsus on tehtud solidaatvõlgnikest kostjate kahjuks, vastutavad kostjad menetluskulude
eest samuti solidaarselt /---/.

Menetluskulud on TsMS § 138 lg 1 kohaselt menetlusosaliste kohtukulud ning kohtuvälised
kulud; lg 2 kohaselt on kohtukulud ka asja läbivaatamise kulud. Vastavalt TsMS § 138 lg-le 2
on kohtukuludeks riigilõiv, kautsjon ning asja läbivaatamise kulud. Kooskõlas TsMS § 143 lg
2 on asja läbivaatamise kuluks dokumentaalse tõendi ja asjatõendi saamise kulud.

Hageja poolt on kantud järgnevaid menetluskulusid: asja läbivaatamise kuludena postikulud
6,60 eurot ning riigilõiv 250 eurot. Kohus leiab, et hageja menetluskulud on põhjendatud.
Kohus rahuldab hagi täies ulatuses, mistõttu jäävad menetluskulud solidaarselt kostjate kanda.

/ allkirjastatud digitaalselt /
Pille Aver
Kohtunik




                                                                                                      4 (4)
