                                                                                        4-15-7907




                           KOHTUMÄÄRUS
Kohus                                Viru Maakohus

Määruse tegemise aeg ja koht         20. juuni 2016, Narva kohtumaja

Toimiku number                       4-15-7907 (930015000107)

Kohtunik                             Galina Jasnjuk

Kohtuistungi sekretär                Ilona Berezina

Tõlk                                 Aleksandra Eik

Taotluse esitaja                     Politsei- ja Piirivalveameti Ida prefektuur
                                     asukoht Rahu 38, 41588 Jõhvi
Taotlus                              Karistuse täitmisele pööramine

Süüdlane                             Andrei Jolkin
                                     isikukood 37401113724, elukoht xxx, kontakttelefon xxx
Istungil osalenud isikud             Süüdlane - Andrei Jolkin

Kohtuistungi toimumise aeg           20.06.2016

RESOLUTSIOON

Rahuldada Politsei- ja Piirivalveameti Ida prefektuuri taotlus Andrei Jolkini karistuse
täitmisele pööramiseks.

KarS § 69 lg 6 alusel pöörata Andrei Jolkinile Viru Maakohtu Narva kohtumaja 23.11.2015
kohtumäärusega nr 4-15-7907 mõistetud asenduskaristus, 9 (üheksa) päeva aresti,
täitmisele.

Karistuse kandmise tähtaega arvestada alates Andrei Jolkini arestimajja (asukoht Vahtra
3, Narva) saabumise hetkest.

Aresti kandmise alguseks lugeda asenduskaristuse ärakandmisest Viru Maakohtu Narva
kohtumaja 20.06.2016 kohtumääruse nr 4-15-7817 alusel.

Antud määrus kätte toimetada Andrei Jolkinile, Maksu-ja Tolliametile, Politsei- ja
Piirivalveameti Ida prefektuurile ning pärast jõustumist Politsei-ja Piirivalveameti Ida prefektuuri
Narva arestimajale.


Edasikaebamise kord
                                                                                                  1
                                                                                     4-15-7907

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Maakohus tuvastas

Andrei Jolkinit karistati Maksu- ja Tolliameti 16.02.2015 üldmenetluse otsusega väärteoasjas nr
930015000107 TS § 73 lg 1 järgi rahatrahviga 90 trahviühikut, so 360 (kolmsada kuuskümmend)
eurot. Kohtuvälise menetleja otsus jõustus 03.03.2015.

22.09.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 16.02.2015 trahviotsusega nr 930015000107/2 Andrei Jolkinile
määratud rahatrahvi asendamine arestiga.

Viru Maakohtu Narva kohtumaja 23.11.2015 kohtumäärusega nr 4-15-7907 rahuldati Maksu-ja
Tolliameti taotlus rahatrahvi asendamiseks arestiga Andrei Jolkini suhtes ning asendati Andrei
Jolkinile Maksu-ja Tolliameti 16.02.2015 üldmenetluse otsusega väärteoasjas nr 930015000107
määratud rahatrahv 90 trahviühikut, so 360 (kolmsada kuuskümmend) eurot, 9 (üheksa) tunni
üldkasuliku tööga. KarS § 69 lg 3 alusel määrati üldkasuliku töö tegemise tähtajaks 3 (kolm)
kuud alates kohtumääruse jõustumisest. Kohtumäärus jõustus 09.12.2015.

15.04.2016 esitas Politsei- ja Piirivalveameti Ida prefektuur Viru Maakohtule taotluse karistuse
täitmisele pööramiseks. Taotluse esitaja palub VTMS § 2101 lg 1, KarS § 69 lg 6 alusel pöörata
täitmisele Viru Maakohtu Narva kohtumaja 23.11.2015 kohtumäärusega väärteoasjas nr 4-15-
7907 süüdlasele Andrei Jolkinile mõistetud karistus, so 9 (üheksa) päeva aresti. ÜKT
koordineerija on seisukohal, et kuna süüdlane Andrei Jolkin oli teadlik talle määratud ÜKT
tundidest, omas ka ÜKT koordineerija kontaktandmeid, aga pole asenduskaristuse kandmise
vastu huvi ilmutanud ning teinud antud kohtuasja raames ühtegi määratud ÜKT tundi, on
tegemist üldkasulikust tööst kõrvale hoidmisega vastavalt KarS § 69 lg 6.

Menetlusosaliste seisukohad kohtuistungil

Kohtuistungil Andrei Jolkin avaldas, et ta on aresti kandmisega nõus. Tal on tervisega
probleemid.

Maakohtu seisukoht

Vaadanud läbi esitatud taotluse, leiab kohus, et taotlus on põhjendatud ning kuulub
rahuldamisele.

KarS § 69 lg 6 sätestab, et kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele.

Kohus tuvastas, et süüdlane Andrei Jolkin ei täitnud mitte ühtegi üldkasuliku töö tundi kolme
kuu jooksul. Kohus on seisukohal, et Andrei Jolkini põhjendused kohustuse tähtajaks täitmata
jätmise kohta ei ole mõjuvad, nad on dokumentaalselt kinnitamata. Andrei Jolkinile oli antud
tähtaeg kolm kuud 9 üldkasuliku töö tunni teostamiseks. Kohtu poolt antud tähtaeg üldkasuliku

                                                                                              2
                                                                                         4-15-7907
töö teostamiseks oli piisavalt pikk, et seda korrektselt sooritada. Eelnevast lähtuvalt kohus leiab,
et tegemist on tahtliku üldkasuliku töö tegemisest kõrvale hoidumisega ning on alused pöörata
karistus täitmisele.

Lähtudes eeltoodust ja juhindudes KarS § 69 lg 6, VTMS § 2101 lg-st 1 ja 2, § 2103 lg-st 1
rahuldab kohus Politsei- ja Piirivalveameti Ida prefektuuri taotluse ja pöörab Viru Maakohtu
Narva kohtumaja 23.11.2015 kohtumäärusega nr 4-15-7907 mõistetud asenduskaristuse, 9 päeva
aresti (ehk 9 tundi üldkasulikku tööd), täitmisele.

Andrei Jolkinit karistati Maksu- ja Tolliameti 17.12.2014 üldmenetluse otsusega väärteoasjas nr
930014002439 TS § 73 lg 1 järgi rahatrahviga 100 trahviühikut, so 400 (nelisada) eurot.
Kohtuvälise menetleja otsus jõustus 01.01.2015.

Viru Maakohtu Narva kohtumaja 23.11.2015 kohtumäärusega nr 4-15-7817 rahuldati Maksu-ja
Tolliameti taotlus rahatrahvi asendamiseks arestiga Andrei Jolkini suhtes ning asendati Andrei
Jolkinile Maksu-ja Tolliameti 17.12.2014 üldmenetluse otsusega väärteoasjas nr 930014002439
määratud rahatrahv 100 trahviühikut, so 400 (nelisada) eurot, 10 (kümne) tunni üldkasuliku
tööga. KarS § 69 lg 3 alusel määrati üldkasuliku töö tegemise tähtajaks 3 (kolm) kuud alates
kohtumääruse jõustumisest. Kohtumäärus jõustus 09.12.2015.

Viru Maakohtu Narva kohtumaja 20.06.2016 kohtumäärusega rahuldati Politsei- ja
Piirivalveameti Ida prefektuuri taotlus Andrei Jolkini karistuse täitmisele pööramiseks ning KarS
§ 69 lg 6 alusel pöörati Andrei Jolkinile Viru Maakohtu Narva kohtumaja 23.11.2015
kohtumäärusega nr 4-15-7817 mõistetud asenduskaristus, 10 (kümme) päeva aresti, täitmisele.
Karistuse kandmise tähtaega määrati arvestada alates Andrei Jolkini arestimajja (asukoht Vahtra
3, Narva) saabumise hetkest.

Seega tuleb aresti kandmise alguseks väärteoasjas nr 4-15-7907 lugeda asenduskaristuse
ärakandmisest Viru Maakohtu Narva kohtumaja 20.06.2016 kohtumääruse nr 4-15-7817 alusel.

KarS § 82 lg 4 alusel täitmisele pööratud rahatrahvi sissenõue aegub, kui rahatrahvi ei ole sisse
nõutud nelja aasta jooksul väärteoasjas tehtud otsuse jõustumisest. Täitmise aegumine peatub
võlgniku vangistuses viibimise või aresti kandmise ajaks.


/allkirjastatud digitaalselt/
Galina Jasnjuk
Kohtunik




                                                                                                  3
