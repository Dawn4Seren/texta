                        KOHTUMÄÄRUS
Kohus                            Harju Maakohus

Kohtunik                         Tiia Mõtsnik

Määruse tegemise aeg ja koht     6. juuni 2016.a, Tallinn, Kentmanni kohtumaja

Tsiviilasja number               2-15-115838

Tsiviilasi                       OÜ     XXX       hagi   XXXAS        vastu      võlgnevuse
                                 väljamõistmiseks

Menetlusosalised ja nende        Hageja: OÜ XXX(registrikood XXX, asukoht XXX)
esindajad                        Hageja lepinguline esindaja: advokaat Anna Solomko (e-
                                 post anna.solomko@sadekov.ee)
                                 Kostja: XXXAS (registrikood XXX, asukoht XXX)
                                 Kostja lepingulised esindajad: vandeadvokaat Denis
                                 Piskunov   ja    advokaat   Mirjam   Võsu    (e-post
                                 menetlus@magnussonlaw.com)

Kohtuistungi toimumise aeg       9. märts 2016

RESOLUTSIOON
1. Kinnitada OÜ XXX ja XXXAS vahel sõlmitud kompromiss alljärgnevas:
    1.1. XXXAS tunnustab OÜ XXX nõuet põhivõlgnevuse osas summas 4 591,20 €.
         XXXAS kohustub tasuma 4 591,20 € OÜ-le XXX hiljemalt 30.06.2016 XXXOÜ
         arveldusarvele nr XXXXXXXXXXXXXX.
    1.2. Seoses hagiavalduses toodud viivisenõudega lepivad pooled kokku, et OÜ
         XXXloobub õigusest nõuda viiviseid ja XXXAS-il ei ole kohustust viiviseid
         tasuda.
    1.3. XXXAS kinnitab, et tal puuduvad XXX , isikukood XXX , vastu mistahes nõuded,
         mis tulenevad XXXAS ja XXX vahelisest töösuhtest, sh 09.01.2002 poolte vahel
         sõlmitud töölepingust ja selle lahutamatutest osadest (18.02.2014 töökorralduse
         reeglitest, 24.03.2015 kokkuleppest töölepingu lõpetamiseks jt).
    1.4. XXXAS kinnitab, et ta loobub mistahes nõuetest XXXOÜ vastu, mis tulenevad
         07.08.2015 XXXAS poolt tehtud tasaarvestuse avaldusest;
    1.5. Pooled on kokku leppinud ja avaldavad, et lühendavad kompromissi kinnitamise
         kohta tehtavale kohtumäärusele määruskaebuse esitamise tähtaega: kummalgi
         poolel on õigus esitada kohtumäärusele määruskaebus 3 tööpäeva jooksul arvates
         kohtumääruse kättetoimetamisest.
2. Lõpetada menetlus OÜ XXXhagi XXXAS vastu võlgnevuse väljamõistmiseks.
3. Menetluskulud jätta poolte endi kanda.
4. Tagastada avalduse alusel OÜ XXXarveldusarvele nr XXXXXXXXXXXXXX
   menetluses tasutud riigilõivust pool, so 250 eurot.
Edasikaebamise kord
Kohtumäärusele võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 3 tööpäeva jooksul alates määruse kättetoimetamisest tulenevalt
poolte kokkuleppest ja tsiviilkohtumenetluse seadustiku (TsMS) §-st 661 lg 4.
Asjaolud ja kohtumääruse põhjendused
OÜ XXXesitas 23.07.2015 kohtule maksekäsu kiirmenetluse avalduse XXXAS vastu
võlgnevuse saamiseks. Kohus tegi 24.07.2015 makseettepaneku, millele esitas võlgnik
07.08.2015 vastuväite. Kohtunikuabi andis 25.08.2015 määrusega asja üle Harju Maakohtule
menetluse jätkamiseks hagimenetluses. OÜ XXXesitas 09.09.2015 hagi, mille kohus
menetlusse võttis 01.10.2015. Pooled esitasid kohtule kompromissi 31.05.2016.
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. TsMS § 430 lg
1 kohaselt võivad pooled menetluse kuni hagi kohta tehtud lahendi jõustumiseni lõpetada
kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 kohaselt kohus ei kinnita kompromissi, kui see on vastuolus heade kommetega või
seadusega või rikub olulist avalikku huvi või kui kompromissi ei ole võimalik täita. Antud
kompromiss ei ole vastuolus heade kommete või seadusega ega riku avalikku huvi ja seda on
võimalik täita. Kohus leiab, et kompromiss tuleb kinnitada ja menetlus asjas lõpetada.
TsMS § 150 lg 2 p 1 kohaselt tagastatakse kompromissi korral pool riigilõivust. TsMS § 150
lg 4 kohaselt tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Hageja on
taotlenud kohtult kompromissi sõlmimisega seoses riigilõivu tagastamist pooles ulatuses.
Hageja on tasunud ,,,,,,,,,,,,,,,,,,,,,,,avalduse esitamise eest maksekäsu kiirmenetluses
23.07.2015 riigilõivu summas 137,74 eurot ja hagiavalduse esitamisel 362,26 eurot. Kohus
leiab, et vastavalt hageja taotlusele tuleb seoses kompromissi sõlmimisega tagastada hagejale
menetluses tasutud riigilõivust pool, so 250 eurot. Vastavalt hageja taotlusele tuleb tagastatav
riigilõiv kanda OÜ XXXarveldusarvele nr XXXXXXXXXXXXXX.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud määruskaebuse esitamise aja 3 tööpäevani.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Kohus jätab menetluskulud poolte endi kanda.


/allkirjastatud digitaalselt/
Tiia Mõtsnik
kohtunik
