                                                                                2-16-106862




                          KOHTUOTSUS
                               EESTI VABARIIGI NIMEL
                                     Tagaseljaotsus

Kohus                            Pärnu Maakohus
Kohtunik                         Reena Undrest

Otsuse tegemise aeg ja koht      30. juuni 2016. a. Kuressaare kohtumaja

Tsiviilasja number               2-16-106862

Tsiviilasi                       OÜ Aktiva Finants hagi K L vastu võlgnevuse ja viiviste
                                 väljamõistmiseks
Hagihind                         623.01 eurot
Menetlusosalised ja nende        Hageja OÜ Aktiva Finants (registrikood 10746479, asukoht
sindajad                         A.Weizenbergi 20 Tallinn 10150), esindaja Kadri Timuska
                                 (OÜ Julianuse Õigusbüroo – A.Weizenbergi 20 Tallinn
                                 10150)
                                 Kostja K L (

Kohtuistungi toimumise aeg       Kirjalik menetlus
RESOLUTSIOON
  1. Hagi rahuldada tagaseljaotsusega osaliselt.
   2. Välja mõista K L lt OÜ Aktiva Finants kasuks põhivõlgnevus 234,33 eurot ja
      sissenõutavaks muutunud viivised summas 41,29 eurot.
   3. Tagaseljaotsus on tagatiseta viivitamata täidetav (TsMS § 468 lg 1 p 2).
Menetluskulude jaotus ja rahalise suuruse kindlakstegemine
   1. Jätta hageja menetluskuludest tulenevalt hagi rahuldamise ulatusest 44% kostja kanda
      ja 56% hageja enda kanda; kostja menetluskulud jätta kostja kanda.
   1. Välja mõista K L lt OÜ Aktiva Finants kasuks menetluskulu 143 (ükssada
      nelikümmend kolm) eurot.
    2. Välja mõista K L lt OÜ Aktiva Finants kasuks viivis menetluskuludelt alates antud
       kohtulahendi jõustumisest kuni täitmiseni VÕS § 113 lg 1 sätestatud määras.
Edasikaebamise kord
 Hagejal on õigus esitada tagaseljaotsuse peale apellatsioonkaebus Tallinna Ringkonnakohtule
(Pärnu mnt 7, Tallinn, menetlusposti aadress talrk.menetlus@kohus.ee) 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Apellatsioonkaebuse esitamisel tuleb tasuda riigilõiv, mille suurus sõltub


                                                                                            1
                                                                                     2-16-106862

tsiviilasja hinnast. Kaebus võidakse lahendada kirjalikus menetluses, kui kaebuses ei taotleta
selle lahendamist istungil.
Kostjal on õigus esitada tagaseljaotsuse peale kaja menetluse taastamiseks Pärnu Maakohtu
Kuressaare       kohtumajale       (Lossi      2     Kuressaare,         menetlusposti       aadress
pmkkuressaare.menetlus@kohus.ee)            30 päeva       jooksul       alates      tagaseljaotsuse
kättetoimetamisest, kui tema poolt hagiavaldusele vastamata jätmine oli tingitud mõjuvatest
põhjustest. Kui tagaseljaotsus toimetatakse kätte avalikult, siis võib kaja esitada 30 päeva
jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada. Kaja võib esitada sõltumata mõjuva põhjuse olemasolust, kui hagi
toimetati kostjale või tema esindajale kätte muul viisil kui isiklikult allkirja vastu üleandmisega
või elektrooniliselt. Kajalt tuleb tasuda kautsjon summas, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon tuleb
kostjal tasuda Rahandusministeeriumi arvelduskontole nr EE571010220229377229 AS-is SEB
Pank, nr EE062200221059223099 Swedbank AS-is, nr EE513300333522160001 Danske Bank
A/S Eesti filiaalis või nr EE221700017003510302 Nordea Bank AB Eesti filiaalis.
Maksekorralduse selgitusse märkida tsiviilasja number. Koos kajaga tuleb esitada andmed
kautsjoni tasumise kohta.

 Kohtu selgitused
 - Kohus teeb tagaseljaotsuse põhjusel, et kostjale on hagimaterjalid isiklikult allkirja vastu
   kätte toimetatud 7.06.2016 ning kostja ei ole hagile tähtaegselt vastanud. Seega loetakse
   hageja esitatud faktilised väited kostja poolt omaksvõetuks. ja kohus kontrollib ainult hagi
   õiguslikku põhjendatust.
 - Kohus leiab, et hagi on õiguslikult põhjendatud osaliselt, mistõttu saab hagi
   tagaseljaotsusega rahuldada üksnes osaliselt. Osas, milles hagi ei ole õiguslikult
   põhjendatud, jääb hagi TsMS § 407 lg 6 alusel rahuldamata. Riigikohus on leidnud, et kui
   pooled ise ei ole tehingu tühisuse alustele tuginenud, peab kohus omal algatusel kontrollima
   tehingu tühisuse aluseid, sh tüüptingimuste tühisust (Riigikohtu 30.10.2013 otsus
   tsiviilasjas nr 3-2-1-106-13, p 24).
   Hagiavalduse kohaselt tulenes liitumis- ja telekommunikatsiooniteenuse tasu ning
   järelmaksu maksmise kohustus Elisa Eesti AS ja kostja vahel sõlmitud liitumis- ja
   järelmaksuga vara müügilepingust. Kostja kohustust tähtaegselt ei täitnud. Nõuded on
   loovutatud hagejale. Hageja võib seega liitumis- ja järelmaksuga vara müügilepingute ning
   VÕS § 108 lg 1 alusel nõuda liitumis- ja telekommunikatsiooniteenuse tasu ning
   järelmaksu, kokku 164,91 eurot, tasumist. Selles osas tuleb hagi rahuldada.
   Kohus leiab, et liitumislepingu lisa osamaksetega vara müügilepingute lõikes 3 sätestatud
   leppetrahvi kokkulepe on VÕS § 42 lg 1 ja lg 3 p 5 alusel tühine ning käsitlustasu (70 eurot)
   nõue tuleb jätta rahuldamata.
   Kuivõrd viivisemäär ületab seadusjärgset viivisemäära üle kuue korra, on lepingutingimus,
   mis sätestab viivisemääraks 0,15% päevas, VÕS § 42 lg 1 ja § 42 lg 3 p 5 alusel tühine
   (Riigikohtu 10.05.2016. a määrus tsiviilasjas nr 3-2-1-25-16). Hageja võib viivist nõuda
   VÕS § 113 lg-s 1 sätestatud seadusjärgses määras. Hageja viivisenõue seadusjärgset
   viivisemäära ületavas osas ei ole õiguslikult põhjendatud ja tuleb jätta rahuldamata. Kuivõrd
   hageja leppetrahvi (käsitlustasu) nõue on põhjendamatu, ei saa hageja leppetrahvilt viivist
   nõuda.
 - Menetlusosaline võib seaduses sätestatud alustel taotleda riigipoolset menetlusabi
   menetluskulude kandmiseks. Seaduses sätestatud tähtaja järgimiseks peab menetlusabi
   taotleja tegema tähtaja kestel ka menetlustoimingu, mille tegemiseks ta menetlusabi taotleb,
   eelkõige esitama kaja või kaebuse. Kaebuse põhjendamiseks või riigilõivu tasumiseks või
   kaebuses esineva sellise puuduse kõrvaldamiseks, mis on seotud menetlusabi taotlemisega,

                                                                                                 2
                                                                                  2-16-106862

      annab kohus mõistliku tähtaja pärast menetlusabi andmisetaotluse lahendamist, kui
      nimetatud taotlus ei olnud esitatud põhjendamatult või tähtaja pikendamise eesmärgil. See
      ei välista menetlustähtaja ennistamist.
  -   Kajas peab sisalduma viide käesolevale otsusele; avaldus kaja esitamise kohta; samuti
      asjaolu, mis takistas kostjal hagile vastamast ja sellest teatamast ning selle põhistus (v.a
      juhul, kui kaja esitamiseks ei ole mõjuv põhjus vajalik). Kajast peab nähtuma, millises
      ulatuses kostja soovib menetluse taastamist. Koos kajaga tuleb kostjal esitada kõik asja
      ettevalmistamise lõpuleviimiseks, sh kostja vastus ja oma väidete kohta tõendid.
  -   Kaja osalise või täieliku rahuldamise korral tagastatakse kautsjon, kaja rahuldamata jätmise
      korral arvatakse riigituludesse. Kautsjonit ei tagastata, kui hagi toimetati kätte
      nõuetekohaselt, sh avalikult, ning hagi võis tagaseljaotsusega rahuldada. Kohus võib
      eelnimetatud juhul kautsjoni tagastada, kui kostja ei saanud hagile vastata õnnetusjuhtumi
      või haigestumise tõttu, millest ei olnud võimalik kohut teavitada.
  -   Kaja võib esitada sõltumata mõjuva põhjuse olemasolust TsMS § 415 lg 1 p-des 1–3
      sätestatud aluse esinemise korral. Sellisel juhul ei pea kostja tasuma TsMS §-s 142
      sätestatud kautsjonit (vt Riigikohtu 6. oktoobri 2006. aasta määrus tsiviilasjas nr 3-2-2-2-
      06, p 10, ja 18. juuni 2012. aasta määrus tsiviilasjas nr 3-2-1-92-12, p 14).
  -   Tagaseljaotsuse peale kaja esitamisega seotud täiendavad menetluskulud jäävad kaja esitaja
      kanda, sõltumata hagi rahuldamisest.
  -   Asja menetlenud kohus märgib menetluskulude jaotuse menetlusosaliste vahel kohtuotsuses
      või menetlust lõpetavas määruses (TsMS § 173 lg 1). Menetluskulude rahalise suuruse
      määrab menetluskulude jaotuse alusel vajalikus ja põhjendatud ulatuses kindlaks asja
      menetlev kohus samas tsiviilasjas, millega seoses kulud tekkisid. Kohus määrab
      menetluskulude rahalise suuruse kindlaks ka siis, kui menetlusosalised ei esita
      menetluskulude kindlaksmääramise taotlust, võttes aluseks menetluskulude nimekirja või
      tsiviilasja materjalid (TsMS § 174 lg 1). Menetluskulud tuleb TsMS § 163 lg 1 järgi jaotada
      võrdeliselt hagi rahuldamise ulatusega. Hagi rahuldatakse ligikaudu 43% ulatuses. Hageja
      palub kostjalt välja mõista hageja menetluskulu 750 eurot, sh riigilõiv 125 eurot ja
      esindajakulu 625 eurot. Hagejale osutatud õigusabiteenus hõlmab hageja esindamist
      kohtumenetluses. Kohus, tutvunud hageja menetluskuludega leiab, et õigusabi tasu osas
      kuulub hageja taotlus rahuldamisele 200 euro osa, arvestades hageja nõuet, hagiavalduse
      mahtu ja sisu ning esitatud tõendeid. Tegemist ei ole õiguslikult keeruka ega mahuka
      hagiga, kogu õigusteenus koosnebki vaid hagiavalduse koostamisest ning esitamisest.
      Hageja põhjendatud menetluskulud käesolevas asjas on seega 325 eurot. Kohus jätab hageja
      menetluskuludest 44% kostja kanda ja 56% hageja enda kanda. Kostjalt tuleb seega välja
      mõista hageja menetluskulu 143 eurot. Kostja menetluskulud jätab kohus kostja kanda.
      Arvestades asjaolu, et kostja ei ole menetluses osalenud ega hagile vastanud, ei saa tal
      menetluskulusid tekkinud olla.
  -   Tagaseljaotsuse teeb kohus ilma kirjeldava ja põhjendava osata (TsMS § 444 lg 3). Kui
      kostja esitab kaja ja kohus jätab kaja rahuldamata, siis täiendab kohus tagaseljaotsust
      kirjeldava ja põhjendava osaga kaja lahendamise määruses (Riigikohtu 17. detsembri
      2014. aasta määrus tsiviilasjas nr 3-2-1-129-14, p 11 kolmas lõik).

/allkirjastatud digitaalselt/

Reena Undrest
Kohtunik




                                                                                              3
