                            KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                          Tartu Maakohus
Kohtunik                       Marge Tamme
Otsuse tegemise aeg ja koht    17. august 2016.a, Valga kohtumaja, lihtmenetlus
Tsiviilasi                     A.J.u ja O.J.u hagi T.J.u vastu elatise suurendamiseks

Tsiviilasja number             2-16-9427
Tsiviilasja hind               1 935 eurot

Menetlusosalised ja nende      Hageja I: A.J. (isikukood xxxxxxxxxxx; elukoht x)
esindajad                      Hageja II: O.J. (isikukood xxxxxxxxxxx; elukoht x)
                               Hagejate seaduslik esindaja: A. O. (isikukood xxxxxxxxxxx;
                               elukoht x)
                               Kostja: T.J. (isikukood xxxxxxxxxxx; elukoht x)

RESOLUTSIOON
1. Rahuldada A.J.’u ja O.J.’u hagi T.J.’u vastu elatise suurendamiseks.
2. Suurendada Pärnu Maakohtu 19.11.2013.a määrusega tsiviilasjas nr 2-13-34677
   väljamõistetud elatist summas 160 eurot alates 16.06.2016.a.
3. Välja mõista T.J.’ult O.J.’u kasuks elatis seaduses sätestatud miinimummääras, s.o
   käesolevala ajal 215 eurot kuus alates 16.06.2016.a kuni O.J.’u (sündinud xx.xx.xxxx)
   täisealiseks saamiseni, so xx.xx.xxxx.a.
4. Lõpetada elatise arvestamine Pärnu Maakohtu poolt 19.11.2013.a tsiviilasjas nr 2-13-
   34677 tehtud määruse alusel.
5. Suurendada Pärnu Maakohtu 19.11.2013.a määrusega tsiviilasjas nr 2-13-34673
   väljamõistetud elatist summas 160 eurot alates 16.06.2016.a.
6. Välja mõista T.J.’ult A.J.’u kasuks elatis seaduses sätestatud miinimummääras, s.o
   käesolevala ajal 215 eurot kuus alates 16.06.2016.a kuni A.J.’u (sündinud xx.xx.xxxx)
   täisealiseks saamiseni, so xx.xx.xxxx.a.
7. Lõpetada elatise arvestamine Pärnu Maakohtu poolt 19.11.2013.a tsiviilasjas nr 2-13-
   34673 tehtud määruse alusel.
8. Vabariigi Valitsuse kehtestatud kuupalga alammäära muutumisel muutub vastavalt ka
   kostja poolt tasutava elatise suurus mõlemale alaealisele lapsele: O.J. ja A.J..
9. Elatis tuleb kanda hageja          seadusliku   esindaja    A.     O.   arveldusarvele   nr
   EExxxxxxxxxxxxxxxx.
10. Elatis tuleb tasuda iga kalendrikuu eest ette (PKS § 100 lg 4).
11. Tunnistada tagaseljaotsus tagatiseta viivitamata täidetavaks.
12. Toimetada otsus kätte hagejate esindajale ja kostjale.
Menetluskulude jaotus ja kindlaksmääramine
13. Jätta kõik menetluskulud menetlusosaliste endi kanda.
Apellatsioonkaebuse esitamine
14. Hageja võib kohtuotsuse peale esitada apellatsioonkaebuse Tartu Ringkonnakohtule 30
    päeva jooksul alates otsuse apellandile kättetoimetamisest, kuid mitte hiljem kui viie kuu
    möödumisel otsuse avalikult teatavakstegemisest. Ringkonnakohus menetleb
    apellatsioonkaebust üksnes juhul, kui maakohtu otsuses on antud luba edasikaebamiseks või
    kui maakohtu otsuse tegemisel on selgelt ebaõigesti kohaldatud materiaalõiguse normi või
    on selgelt rikutud menetlusõiguse normi või on selgelt ebaõigesti hinnatud tõendeid ja see
    võis oluliselt mõjutada lahendit. Käesoleval juhul kohus edasikaebamiseks luba ei anna.
15. Apellatsioonkaebuse esitamise soovi korral tuleb hagejal kümne päeva jooksul otsuse
    kuulutamisest arvates teatada kohtule soovist esitada otsuse peale apellatsioonkaebus, et
    kohus otsust puuduoleva osaga täiendaks. Otsuse täiendamise korral hakkab
    apellatsioonkaebuse esitamise tähtaeg uuesti kulgema täiendava otsuse kättetoimetamisest
    arvates. Kui hageja kümne päeva jooksul kirjeldava ja põhjendava osata tehtud otsuse
    kuulutamisest arvates ei teata apellatsioonkaebuse esitamise soovist, loetakse, et ta on
    apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 1).
Kaja esitamine
16. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem
    kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
    lõpuleviimiseks vajalik koos dokumentide ja nende lisade ärakirjadega vastavalt
    menetlusosaliste arvule (TsMS § 142 lg 2, § 415).




KIRJELDAV JA PÕHJENDAV OSA
A.J. ja O.J. esitasid 16.06.2016.a seadusliku esindaja kaudu Tartu Maakohtule hagi T.J. vastu
elatise suurendamise nõudes. Hagejad paluvad elatise suurendamist seaduses sätestatud
miinimummäärani. 01.07.2016.a määrusega võttis Tartu Maakohus hagi menetlusse. Kostja on
menetlusdokumendid kätte saanud isiklikult allkirja vastu 19.07.2016.a. Kostja ei ole hagile
vastuväidet esitanud.
Tsiviilkohtumenetluse seadustiku (TsMS) § 407 lg 1, 3 kohaselt võib kohus hageja nõusolekul
hagi tagaseljaotsusega rahuldada hagiavalduses märgitud ja asjaoludega õiguslikult põhjendatud
ulatuses, kui kostja, kellele kohus on määranud vastamise tähtaja, ei ole tähtaegselt vastanud,
isegi kui hagi toimetati kostjale kätte välisriigis või kui see toimetati kätte avalikult. Sel juhul
loetakse hageja esitatud faktilised väited kostja poolt omaksvõetuks ning tagaseljaotsuse võib sel
juhul teha kohtuistungit pidamata. TsMS § 407 lg-s 5 märgitud tagaseljaotsuse tegemist
välistavaid asjaolusid kohus tuvastanud ei ole.
TsMS § 444 lg 4 alusel jätab kohus käesolevast otsusest välja kirjeldava osa ja märgib
põhjendavas osas üksnes õigusliku põhjenduse.

Vastavalt TsMS §-le 497, kui elatisnõude aluseks olevad asjaolud muutuvad, võib kumbki pool
nõuda elatise suuruse muutmist hagimenetluses. TsMS § 459 lg 1 p 1 – 3 sätestab, et pärast otsuse
jõustumist, millega kostjalt mõisteti välja perioodilised maksed või kohustati kostjat täitma muid
korduvaid kohustusi, on poolel õigus uues hagis nõuda maksete suuruse ja tähtaegade muutmist
otsuses, kui: oluliselt on muutunud maksete suurust või kestust mõjutavad asjaolud, mille alusel
on tehtud nõude rahuldamise otsus ja hagi esitamise aluseks olevad asjaolud on tekkinud pärast
asja arutamise lõpetamist, mille kestel oleks võinud haginõuet suurendada või vastuväiteid
esitada. Sama sätte lõike 2 kohaselt võib otsust muuta alates uue hagi esitamise ajast, välja
arvatud juhul, kui seaduse kohaselt võib nõuda otsuse muutmist ka tagasiulatuvalt.

PKS § 96 kohaselt on ülalpidamist kohustatud andma täisealised esimese ja teise astme ülenejad
ja alanejad sugulased. PKS § 97 p 1 kohaselt on alaealine laps õigustatud ülalpidamist saama.
PKS § 101 lg 1 kohaselt ei või igakuine elatis ühele lapsele olla väiksem kui pool Vabariigi
Valitsuse kehtestatud kuupalga alammäära, mis vastavalt Vabariigi Valitsuse 18.12.2015
määrusele nr 139 on 430 eurot kuus alates 1.01.2016. Seega ei või hagi esitamise ajal elatis ühele
lapsele olla väiksem kui 215 eurot kuus.

Kohus leiab, et hagi on hagiavalduses märgitud ulatuses ja asjaoludega õiguslikult põhjendatud
ning vastavalt TsMS § 407 lg-le 1 kuulub tagaseljaotsusega rahuldamisele ning kostjalt tuleb
hagejate kasuks välja mõista:

elatis miinimummääras (s.o käesoleval ajal 215 eurot kuus) 16.06.2016 kuni O.J. täisealiseks
saamiseni xx.xx.xxxx.a ja elatis miinimummääras (s.o käesoleval ajal 215 eurot kuus) 16.06.2016
kuni A.J. täisealiseks saamiseni, so xx.xx.xxxx.a.

Elatise arvestamine Pärnu Maakohtu 19.11.2013.a määruse järgi tsiviilasjas nr 2-13-34677 ja
Pärnu Maakohtu 19.11.2013.a määruse järgi tsiviilasjas nr 2-13-34673 tuleb lõpetada alates
16.06.2016.a

Kohus märgib, et Vabariigi Valitsuse kehtestatud kuupalga alammäära muutumisel muutub ka
vastavalt ka kostja poolt tasutava elatise suurus. Tulenevalt TsMS § 468 lg 1 p 2 kuulub
tagaseljaotsus viivitamatule täitmisele.

TsMS § 162 ja § 173 lg 1, 4 ning hagi rahuldamist arvestades tuleb kõik menetluskulud jätta
kostja kanda. Hageja menetluskulude nimekirja esitanud ei ole ning ka tsiviilasja toimikust poolte
menetluskulusid ei nähtu. Seega ei ole hagejal eelduslikult tekkinud menetluskulusid, mille kohus
saaks rahaliselt kindlaks määrata.
/allkirjastatud digitaalselt/
Marge Tamme
Kohtunik
