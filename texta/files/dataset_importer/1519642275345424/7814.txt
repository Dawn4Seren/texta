                           KOHTUMÄÄRUS
 Kohus                           Viru Maakohus

 Määruse aeg ja koht             06. september 2016, Rakvere kohtumajas

 Kohtuasja number                1-16-255
 Kohtunik                        Anu Ammer
 Kohtuistungi sekretär           Kätlin Koidumäe

 Prokurör                        Enn Pustak

 Tõlk                            Riina Palmi

 Kohtuasi                        Viru Vangla materjalid Kirill Bõstrovi vangistusest
                                 tingimisi enne tähtaega vabastamiseks elektroonilise
                                 valve alla

                                 KIRILL BÕSTROV, i.k. 39110053729, kannab karistust
 Süüdimõistetu
                                 Viru Vanglas, elukoht vabanemisel puudub
                                 Karistuse kandmise algus 16.02.2016 ja lõpp 14.12.2016.

 Kohtuasja läbivaatamise aeg 25.08.2016, videokohtuistungil
 Kohtumääruse õiguslik alus      KarS § 76; KrMS § 426, § 383, § 384 ja § 387


RESOLUTSIOON

Jätta Kirill Bõstrov vangistusest tingimisi enne tähtaega elektroonilise valve alla
vabastamata.

Edasikaebamise kord

Kohtumäärusele on õigus esitada määruskaebus Viru Maakohtule 15 päeva jooksul alates
päevast, mil isik sai vaidlustatavast kohtumäärusest teada või pidi teada saama.
Kohtumääruse väljatrükk saata Viru Vanglale, Kirill Bõstrovile ja prokurörile.
Asjaolud

Viru Vangla esitas 21.06.2016 Viru Maakohtule materjalid kinnipeetava Kirill Bõstrovi
vangistusest tingimisi enne tähtaega vabastamiseks elektroonilise valve alla.


                                               1
Kirill Bõstrov on süüdi tunnistatud Viru Maakohtu 16.02.2016 otsusega KarS § 120 lg 1 ja §
121 lg 2 p 1,3 järgi ning kohus mõistis talle KarS § 64 lg 1 alusel liitkaristuseks 1 aasta 3
kuud vangistust. KarS § 238 lg 2 alusel vähendas kohus mõistetud karistust ühe kolmandiku
võrra ja karistas Kirill Bõstrovi vangistusega 10 kuud. KarS § 68 lg 1 alusel arvas kohus isiku
kahtlustatavana kinnipidamise aja karistusaja hulka ning mõistis Kirill Bõstrovile lõplikuks
ärakandmisele kuuluvaks karistuseks 9 kuud 28 päeva vangistust. Karistuse kandmise alguseks
luges kohus 16.02.2016.

Arvestades kinnipeetava ohtlikkuse taset ning uue kuriteo toimepanemise tõenäosust ei toeta
Viru Vangla kinnipeetava tingimisi ennetähtaegset vabastamist.

Kohtuistung

25.08.2016 toimunud kohtuistungil taotles Kirill Bõstrov enda tingimisi ennetähtaegset
vabastamist elektroonilise valve alla. Kinnipeetav avaldas, et vabanemisel asub elama
vanaema juurde, lähedasteks on vanaemad ja vanemad ning suhted lähedastega on head, tahab
lõpetada keskkooli ja asuda tööle. Arvas, et alkoholisõltuvust tal enam pole, kuna on viibinud
7 kuud vanglas. Selgitas, et ema ja vanaema käest nõusolekute saamisega elukoha suhtes tekkis
segadus. Kirill Bõstrov kinnitas, et ei ole katseajal pannud toime uut kuritegu, läks endast välja
ja lahkus istungilt.

Prokurör asja arutamisest osa ei võtnud, kuid on esitanud kohtule kirjalikult oma seisukoha,
mille kohaselt prokuratuur kinnipeetava ennetähtaegset vabastamist ei toeta. Prokurör märgib,
et varasemad karistused ei ole Kirill Bõstrovile mõju avaldanud arvestades tema
korduvkaristatust. Prokurör on seisukohal, et kriminaalhoolduslike vahenditega ei ole võimalik
korrigeerida Kirill Bõstrovi käitumist õiguskuulekuse suunas. Prokurör juhib tähelepanu ka
kinnipeetava       kõrgohtlikkusele,    tema       alkoholiprobleemidele      ja     kehtivale
distsiplinaarkaristusele.

Kohtumääruse põhjendused

Kohus, tutvunud asja materjalide ja prokuröri seisukohaga ning ära kuulanud kinnipeetava
leidis, et taotlus ei ole põhjendatud ega kuulu rahuldamisele.

Vastavalt KarS § 76 lg 4 tingimisi enne tähtaega vangistusest vabastamise otsustamisel arvestab
kohus kuriteo toimepanemise asjaolusid, süüdlase isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdlasele kaasa
tuua tingimisi enne tähtaega karistusest vabastamine.

Kinnipeetav on kriminaalkorras karistatud 4-l korral, vanglas kannab karistust teist korda, seega
ei ole uute kuritegude toimepanemine olnud juhuslik ning arvestades kinnipeetava kriminaalset
käitumist, ei ole tema puhul tegemist õiguskuulekusele orienteeritud isikuga. Läbivalt on
kuritegude toimepanemise soodusteguriks alkohol ning puudulik probleemide lahendamise
oskus. Kuritegude dünaamika on stabiilne ning seotud vägivallaga.

Kirill Bõstrovi käitumine vanglas ei ole olnud seaduskuulekas ja isikul on kehtiv
distsiplinaarkaristus. Vastavalt Riigikohtu kriminaalkolleegiumi 02.11.2006 määrusele
kohtuasjas nr 3-1-1-91-06 on vangistusest ennetähtaegse vabastamise oluliseks tingimuseks
vangistatu õiguspärane käitumine. Käesoleval juhul on see tingimus täitmata. Samuti on
kinnipeetav vanglas pannud toime vägivallakuriteo kaaskinnipeetava suhtes. Kohus on
seisukohal, et kui süüdimõistetu ka vanglas range järelevalve tingimustes jätkab
                                                2
õigusrikkumiste ning kuritegude toimepanemist, siis puudub kohtul alus arvata, et tema
käitumine vabaduses saab olema seaduskuulekas.

Kriminaalhooldusametniku analüüsist nähtub, et kinnipeetaval puudub vabanemisel elukoht,
mis on ennetähtaegse vabastamise vältimatuks eelduseks. Kinnipeetav ise avaldas soovi koos
elukaaslasega asuda elama vanaemale kuuluvasse 1-toalisesse korterisse. Arvestades aga
asjaoluga, et Kirill Bõstrovi näol on tegemist impulsiivselt käituva ning enesekontrolli
kaotamisele kalduva isikuga, siis ei pruugi kohtu hinnangul ülerahvastatud ja ühiselu normide
järgimist nõudev elukoht olla kinnipeetavale sobiv. Lisaks on kriminaalhooldusametniku
analüüsis märgitud, et korteri omaniku ehk kinnipeetava vanaema nõusolekut Kirill Bõstrovile
elukoha võimaldamise osas ei olnud võimalik saada, kuna V G elab suveti xxxx ning
kinnipeetava ema ei andnud elektroonilise valveseadme paigaldamiseks ning kinnipeetava
elama asumiseks aadressile xxxx nõusolekut.

Vähetähtis pole ka asjaolu, et isikul puudub vabanemisel toetav lähisuhtevõrgustik: isaga on
suhted konfliktsed ja vanaema ning elukaaslase suhtes on kinnipeetav kasutanud füüsilist
vägivalda. Ka ei saa märkimata jätta, et arvestades kinnipeetava korduvkaristatust on tema
tutvusringkonnas ilmselgelt kriminaalkorras karistatud isikuid. Ka kinnipeetava elukaaslane on
kriminaalkorras karistatud. Kinnipeetavat saab pidada mõjutatavaks, kuna varasemalt on
kuriteo toime pannud grupis.
Kohus on seisukohal, et positiivses suunas toetavate lähedaste puudumine ja kriminaalset
mõtteviisi toetavate isikutega suhtlemine suurendab riskikäitumist vabaduses ning ei aita kaasa
kinnipeetava resotsialiseerumisele.

Kinnipeetaval puudub vabanemisel töökoht. Isikul on ka vähene haridus (lõpetamata
keskharidus) ja puudub eriala, aga samuti on vähene ka ametlikult töötamise kogemus ja -
harjumus, seega on tema konkurentsivõime tööturul problemaatiline. Vangla iseloomustuse
kohaselt isik töötamise suhtes erilist huvi ei väljenda ja enne vangistust oli oma vanemate
ülalpidamisel ning tegi juhutöid. Töökoha puudumine halvendab kohtu hinnangul kinnipeetava
majanduslikku toimetulekut ja seda olukorras, kus isku vastu on tasumata nõudeid umbes 2508
euro ulatuses.

Kinnipeetaval on diagnoositud alkoholisõltuvus, kõik kuriteod on toime pandud alkoholijoobes.
Isik on proovinud hoiduda alkoholi tarvitamisest Esperali paigaldmisega, kuid see ei andnud
tulemust. Ka on kinnipeetav enne vangistust tarvitanud ja süstinud amfetamiini. Kohus on
seisukohal, et sõltuvusainete tarvitamist saab pidada uue kuriteo toimepanemise riskifaktoriks.

Vangla hinnangul on üldise korduva kuriteo toimepanemise tõenäosus kahe aasta jooksul 74%
ning vägivaldse kuriteo toimepanemise tõenäosus kahe aasta jooksul samuti 74%, mida saab
lugeda keskmisest oluliselt kõrgemaks tõenäosuseks. Ohustatud on ühiskond tervikuna. Oht
seisneb vägivaldses käitumises ning ohu tõenäosus on kõige suurem, kui isik on alkoholijoobes
ning tekivad konfliktsituatsioonid.

Vangla iseloomustuse kohaselt       käitub kinnipeetav sageli mõtlematult ja impulsiivselt,
probleemide lahendamise oskus on puudulik, on kalduvus enesekontrolli kaotamisele ja
agressiivsusele. Ei väärtusta ühiskonnas kehtivaid reegleid. Korduvkaristatus nii väärteo- kui
kriminaalkorras viitab motivatsiooni puudumisele loobuda kuritegelikust käitumisest. Kirill
Bõstrov on varasemalt olnud kriminaalhooldusel, kuid pani katsejal toime uue kuriteo.



                                              3
Eeltoodust tulenevalt puudub kohtul veendumus, et antud juhul on karistuse eesmärgid
saavutatud ja kinnipeetav suudab ennetähtaegse vabanemisega kaasnevaid käitumiskontrolli
nõudeid ja võimalike lisakohustusi täita. Kirill Bõstrovi puhul on tegemist kõrge
käitumiskontrollist kõrvalehoidumise riskiga, mistõttu ei ole kriminaalhoolduse ajal
võimalik tema ohtlikkust ühiskonnas alandada. Teiste inimeste turvalisuse tagamiseks on
põhjendatud jätta Kirill Bõstrov vangistusest tingimisi ennetähtaega vabastamata.

Kohus märgib täiendavalt, et isik, kes pani toime kuriteo, peab arvestama asjaoluga, et tal tuleb
ära kanda kogu temale mõistetud karistus ning riik ei loo tingimisi ennetähtaegselt vangistusest
vabastamise korra kehtestamisega isikutele õiguspositsioone, millele need hiljem võiksid
toetuda. Süüdimõistmisel ei ole ennetähtaega vabastamine isikule garanteeritud.


/allkirjastatud digitaalselt/

Anu Ammer
Kohtunik




                                               4
