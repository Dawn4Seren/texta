                           KOHTUMÄÄRUS
 Kohus                              Pärnu Maakohus, Pärnu kohtumaja
 Kohtunik                           Heli Käpp
 Kohtujurist                        Egert Übner
 Määruse tegemise aeg ja koht       25. aprill 2016, Pärnu
 Tsiviilasja number                 2-15-12686
 Menetlustoiming                    Hagi läbivaatamata jätmine, kirjalik menetlus
 Tsiviilasi                         R. M.i hagi L. M. vastu võla väljamõistmiseks
 Menetlusosalised ja nende          Hageja: R. M. (isikukood xxxxxxxxxxx elukoht xxxxx,
 esindajad                          xxxxxxxx xxxx, xxxxxxx xxxx, xxxxx xxxxxxx e-post: xxx)
                                    Kostja: L. M. (isikukood xxxxxxxxxxx, xxx x, xxxxxx xxxx,
                                    xxxxxxxxxx xxxx, xxxxx xxxxxxx)

 RESOLUTSIOON
 1. Jätta läbi vaatamata R. M.i (M., isikukood xxxxxxxxxxx) hagi L. M. (isikukood xxxxxxxxxxx)
 vastu käsundi täitmise käigus saadud, käsundi tasu ja kulude katteks mittekulunud raha
 summas 30 000 eurot väljamõistmiseks, kuna hageja võttis hagi tagasi.
 2. Menetluskulud jäävad hageja R. M.i kanda. Määrata R. M.i menetluskulude suuruseks
 hagi tagamise riigilõiv 50 € ja saadud menetlusabi 1000 €.
 3. Vabastada R. M. hagi esitamisel riigilõivu tasumisest vabastamise näol saadud riigipoolse
 menetlusabi 1000 € riigituludesse hüvitamise kohustusest.

Edasikaebamise kord
Määruse peale võib esitada määruskaebuse Tallinna Ringkonnakohtule Pärnu Maakohtu kaudu 15
päeva jooksul määruse määruskaebuse esitajale kättetoimetamisest alates.

ASJAOLUD JA KOHTUMÄÄRUSE PÕHJENDUSED
1. 23.07.2015 R. M. esitas Harju Maakohtule hagi L. M. vastu käsundi täitmise käigus kinnistu,
asukohaga xxxxx, xxxxxxxx xxxx, xxxxxxx xxxx, xxxxx xxxxxxx, müügist saadud, käsundi tasu ja
kulude katteks mittekulud raha summas 30 000 eurot väljamõistmiseks. Samuti hageja taotles hagi
tagamist.
2. 27.08.2016 määrusega kohus jättis hagi tagamise taotluse rahuldamata. 31.08.2015 määrusega
kohus jättis hagi puuduste kõrvaldamiseks käiguta. Hageja kõrvaldas puudused 09.10.2015. Harju
Maakohus 09.10.2015 määrusega rahuldas R. M.i menetlusabi taotluse ning vabastas ta täielikult
hagiavalduse esitamisel nõutava riigilõivu 1000 euro tasumisest. 09.10.2015 teise määrusega kohus
võttis Harju Maakohus R. M.i hagiavalduse menetlusse.



                                                                                            1
                                                                              Tsiviilasi nr 2-15-12686

3. 19.02.2016 määrusega Harju Maakohus edastas tsiviilasja menetlemiseks kostja üldise
kohtualluvuse järgi Pärnu Maakohtu Pärnu kohtumajale.
4. Hageja esitas 12.04.2016 Pärnu Maakohtule avalduse, milles palub menetlus lõpetada, kuna
kostjaga jõuti kokkuleppele võlgnevuse tasumiseks. 25.04.2016 e-kirja teel hageja kohtu nõudmisel
täpsustas, et võtab esitatud hagi tagasi ning kõik menetluskulud enda kanda.
5. Tsiviilkohtumenetluse seadustiku (TsMS) § 424 lg 1 sätestab, et hageja võib hagi kostja
nõusolekuta tagasi võtta kuni eelmenetluse lõpuni. TsMS § 423 lg 1 p 2 kohaselt kohus jätab hagi
läbi vaatamata kui hageja on hagi tagasi võtnud. Praeguses asjas ei ole eelmenetlus lõppenud, mistõttu
hageja võib hagi tagasi võtta kostja nõusolekuta ning hagi tagasivõtmise avaldust ei ole vaja kostjale
kätte toimetada.
6. Kohus jätab hagi läbi vaatamata määrusega (TsMS § 425 lg 1). Hagi läbi vaatamata jätmise korral
loetakse, et hagi ei ole kohtu menetluses olnud ja hageja võib pöörduda hagiga sama kostja vastu
samal alusel vaidluses sama hagieseme üle kohtusse (TsMS § 426 lg 1).
7. TsMS § 173 lg 1 alusel kohus määrab menetlust lõpetavas kohtulahendis kindlaks menetluskulude
jaotuse menetlusosaliste vahel. TsMS § 168 lg 2 sätestab, et hageja kannab menetluskulud, kui hagi
jäetakse läbi vaatamata või kui menetlus lõpetatakse määrusega ja käesoleva paragrahvi lõigetest 3 –
5 ei tulene teisiti. TsMS § 168 lg 4 kohaselt kui hageja loobub hagist või võtab selle tagasi, kannab
ta kosja menetluskulud, välja arvatud juhul, kui ta loobub hagist või võtab selle tagasi seetõttu, et
kostja on nõude pärast hagi esitamist rahuldanud. TsMS § 168 lg 5 näeb ette, et kui hageja loobub
hagist või võtab selle tagasi seetõttu, et kostja on pärast hagi esitamist tema nõude rahuldanud, kannab
kostja hageja menetluskulud. Praeguses asjas on hageja võtnud hagi tagasi seetõttu, et on kostjaga
sõlminud kokkuleppe võlgnevuse tasumiseks nii tähtaja kui summa osas, seega sisuliselt on kostja
pärast hagi esitamist pakkunud hagejale nõude rahuldamist. Samas hageja on teatanud kohtule, et
võttis kõik menetluskulud tsiviilasjas enda kanda. Eeltoodu alusel kohus jätab menetluskulud hageja
kanda.
TsMS § 174 lg 1 alusel kohus määrab kindlaks menetluskulude rahalise suurus. Kostja ei ole
menetluses sisuliselt osalenud ning tal ei saa olla tekkinud menetluskulusid. Seega hageja kanda
jäävad tema enda kulud: hagi tagamise avalduse esitamise eest tasutud riigilõiv 50 € ja hagiavalduse
esitamisel riigilõivu tasumisel saadud riigipoolne menetlusabi 1000 eurot.
8. Hagejale on antud menetlusabi hagi esitamisel riigilõivu tasumisel. TsMS § 190 lg 4 sätestab, et
kui hageja sai menetlusabi menetluskulude kandmisel, mõistetakse temalt hagi või avalduse
rahuldamata või läbi vaatamata jätmise või asja menetluse lõpetamise korral menetluskulud
riigituludesse täies ulatuses välja. Kui hageja loobub hagist või võtab selle tagasi seetõttu, et kostja
on nõude pärast hagi esitamist rahuldanud, kohaldatakse käesoleva paragrahvi lõikes 3 sätestatut.
TsMS § 190 lg 7 järgi võib kohus TsMS § 190 lõigetes 3 – 6 nimetatud kohtulahendis mõjuval
põhjusel, muu hulgas kompromissi sõlmimise tõttu, ette näha kulude riigituludesse tasumise hilisema
tähtpäeva või osadena tasumise kohta määratud tähtaja jooksul, samuti vabastada isik menetluskulude
riigituludesse tasumise kohustusest. Kohus leiab, et praeguses asjas on põhjendatud R. M.i
vabastamine saadud riigipoolse menetlusabi 1000 eurot riigituludesse hüvitamise kohustusest, kuna
sisuliselt on pooled lahendanud asja kokkuleppel, kuigi ei ole taotlenud kohtult kompromissi
kinnitamist.


/allkirjastatud digitaalselt/

Heli Käpp
Kohtunik

                                                                                               2 (2)
