                          KOHTUOTSUS
                               EESTI VABARIIGI NIMEL

Kohus                        Harju Maakohus Liivalaia kohtumaja

Otsuse tegemise aeg ja       26.02.2016 Tallinn

koht

Kriminaalasja number         1-16-1431 (16231700054)

Kohtukoosseis                Kohtunik Janika Kallin

Kohtuistungi sekretär        Kertu Kuusik

Kohtuistungi tõlk            Julia Zautina

Kriminaalasi                 Aleksandr Kozliku süüdistuses Karistusseadustiku (KarS) § 199 lg
                             2 p 9 järgi kokkuleppemenetluses.

Abiprokurör                  Enge Selge

Süüdistatav                  Aleksandr Kozlik
                             isikukood: 38306150305; kodakondsus: määratlemata; emakeel -
                             vene keel; algharidus; töökoht: puudub; viibimiskoht: XXX
                             Vangla, XXX Tallinn; varem väärteo- ja kriminaalkorras karistatud
                             korduvalt, viimati:
                             - 09.12.2015 Harju Maakohtu otsuse alusel KarS § 199 lg 2 p 9 –
                             25 lg 2, KrMS § 238 lg 2, KarS § 68 lg 1 järgi vangistusega 2 kuud.


                             Kohaldatud tõkend: kahtlustatava kinni peetud 14.01.2016,
                             vahistamine alates 15.01.2016.
Kaitsja                      Leelo Viil


RESOLUTSIOON
Juhindudes kriminaalmenetluse seadustiku (KrMS) § 239 lg 1, § 248 lg 1 p 5, § 249, § 175 lg
1 p 3, 4, 9, 10 § 179 lg 1 p 2, § 180 lg 1 kohus o t s u s t a s:

   1. Süüdi mõista Aleksandr Kozlik KarS § 199 lg 2 p 9 järgi ja karistada 5 (viie) kuu
      pikkuse vangistusega.
   2. KarS § 68 lg 1 järgi lugeda karistusaja hulka Aleksandr Kozliku poolt eelvangistuses
                                                2

        viibitud aeg ning karistuse kandmise alguseks lugeda 14.01.2016.

     3. Aleksandr Kozliku suhtes kohaldatud tõkend, vahistamine, jätta muutmata. Tõkend
        tühistada kohtuotsuse jõustumisel.

     4. Rimi Eesti Food AS-i tsiviilhagi summas 47,52 eurot rahuldada. Välja mõista
        Aleksandr Kozlikult Rimi Eesti Food AS kasuks 47,52 eurot. Tsiviilhagi katteks välja
        mõistetud kahjuhüvitis tuleb kanda Rimi Eesti Food AS Swedbank arveldusarvele nr
        XXXXXXXXXXXXX.

     5. Välja mõista Aleksandr Kozlikult sundraha 645,00 eurot ja kaitsjatasu 192,00 eurot.
        Kriminaalmenetluse kulud kokku 837,00 eurot tasuda kohtuotsuse jõustumisest
        arvates 12 (kaheteistkümne) kuu jooksul igakuiste maksetena, seega kuulub ühes kuus
        tasumisele 69,75 eurot. Väljamõistetud menetluskulud tasuda Maksu- ja Tolliameti
        arveldusarvele EE351010052031000004 SEB pangas, EE502200221014193355
        Swedbankis, EE873300333499990003 Danske Bankis või EE401700017002872300
        Nordea pangas, märkides selgitusena „Aleksandr Kozlik, 1-16-1431, menetluskulud“.
        Menetluskulude tasumiseks vajaminev viitenumber edastatakse makseinfona
        süüdimõistetu postiaadressile. Samuti on makseinfo koos kohtuotsusega kättesaadav e-
        toimiku süsteemi kaudu. Kui rahalised nõuded ei ole täies ulatuses tähtaegselt tasutud,
        suunatakse nõuded täitemenetluse läbiviimiseks kohtutäiturile täitemenetluse
        seadustikus sätestatud korras ning süüdimõistetul tuleb kanda ka kohtuotsuse
        täitmisega seonduvad kulud.
     6. Asitõendid:
     - 4 CD-plaati video- ja helisalvestisega, mis on pakendatud ümbrikusse ja lisatud
        kriminaalasja materjalide juurde- jätta KrMS § 126 lg 3 p 1 alusel kriminaalasja
        materjalide juurde.


 Edasikaebamise kord:
 Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
 kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
 võivad esitada kokkuleppemenetluses tehtud kohtuotsuse peale apellatsiooni ka juhul, kui
 kokkuleppes kirjeldatud tegu ei ole kuritegu, see on karistusseadustiku järgi ebaõigesti
 kvalifitseeritud või kui süüdistatavale on kuriteo eest mõistetud karistus, mida seadus selle eest
 ette ei näe. Apellatsioonkaebuse esitamise soovist teatatakse otsuse teinud kohtule kirjalikult
 seitsme päeva jooksul, alates kohtuotsuse resolutiivosa kuulutamisest. Apellatsiooniõiguse
 kasutamise soovist võib otsuse teinud kohtule teatada ka faksi teel. Apellatsioon esitatakse
 Tallinna Ringkonnakohtule kirjalikult viieteistkümne päeva jooksul, alates päevast, mil
 kohtumenetluse poolel on võimalik kohtus tutvuda kohtuotsusega. Apellatsiooni võib otsuse
 teinud kohtule esitada ka faksi teel. Vahistatud süüdistatav või tema kaitsja võivad esitada
 apellatsiooni süüdistatavale kohtuotsuse koopia kätteandmisele järgnevast päevast alates
 viieteistkümne päeva jooksul.


Esitatud süüdistus:
Käesolevas kriminaalasjas on süüdistus esitatud Aleksandr Kozlikule selles, et teda on karistatud
09.12.2015 Harju Maakohtu otsusega KarS § 199 lg 2 p 9- § 25 lg 2 alusel süstemaatiliste varguste
toimepanemises, uuesti 10.01.2016 kella 11.17 paiku XXXasuvas ja Rimi eesti Food AS-le
kuuluvas kaupluses Säästumarket, võõra vallasasja ebaseadusliku omastamise eesmärgil, võttis
alkoholiriiulist kaupa kogumaksumusega 47,52 eurot:
                                                   3

- muu piiritusjook 5* Metaxa 38% 0,5L maksumusega 12,99 eurot;
- viin Russian Standard 40% 0,5L maksumusega 9,95 eurot;
- rumm Oakheart Spiced 35% 0,5L maksuusega 12,79 eurot;
- muu piiritusjook Canadian Gold 40% 0,7L maksumusega 11,79 eurot.
Peitis kauba jope all ning lahkus kauplusest kauba eest maksmata.
Seega Aleksandr Kozlik isikuna, kes on süstemaatiliselt pannud toime varguseid, pani toime võõra
vallasasja äravõtmise selle ebaseadusliku omastamise eesmärgil, see on KarS § 199 lg 2 p 9 järgi
kvalifitseeritava kuriteo.

Kokkuleppe sisu, menetlusosaliste seisukohad:
Süüdistatav Aleksandr Kozliku, tema kaitsja ja abiprokuröri vahel sõlmitud kokkuleppe alusel nõudis
abiprokurör kohtus süüdistatava süüdi mõistmist ja karistamist järgnevalt:
   1.) KarS § 199 lg 2 p 9 järgi vangistusega 5 kuud;
   2.) KarS § 68 lg 1 järgi eelvangistuse karistuse hulka arvestamist ja karistusaja alguseks
       14.01.2016 lugemist.

Toimunud kokkuleppemenetluse läbirääkimiste käigus süüdistatav ja tema kaitsja nõustusid esitatud
süüdistuste sisu, kuritegude kvalifikatsiooniga, tekitatud kahju liigi- ja määraga ning jõudsid
kokkuleppele abiprokuröri poolt kohtus nõutava karistuse liigis ja määras. Süüdistatav Aleksandr
Kozlik tunnistas end talle esitatud süüdistustes süüdi ning jäi kokkuleppe ja sellest tuleneva karistuse
juurde, kinnitades et sõlmis kokkuleppe vabatahtlikult. Abiprokurör ning kaitsja jäid kokkuleppe
juurde.

Kohtu seisukoht:
Kohtuliku arutamise põhjal tegi kohus järelduse, et Aleksandr Kozliku poolt oma süü tunnistamine
ja kokkuleppe sõlmimine oli tema vaba tahe. Kohus nõustub kuritegude kvalifikatsiooni, karistuse
liigi ja määraga. Seega tuleb Aleksandr Kozlikule mõista kokkuleppekohane karistus.

Kriminaalasjas on esitanud tsiviilhagi Aleksandr Kozliku vastu kannatanu Rimi Eesti Food AS
summas 47,52 eurot. Aleksandr Kozlik on kokkuleppe sõlmimisel kirjutanud, et tunnistab hagi. VÕS
§ 1043 järgi peab teisele isikule (kannatanu) õigusvastaselt kahju tekitanud isik (kahju tekitaja) kahju
hüvitama, kui ta on kahju tekitamises süüdi või vastutab kahju tekitamise eest vastavalt seadusele.
TsMS § 440 lg 1 järgi on hagi õigeksvõtt hagi rahuldamise aluseks. Kokkuleppe sõlmimisega on
süüdistatav nõustunud tekitatud kahjude liigi – ja määraga, süüdistatav kohtuistungil hagidele
vastuväiteid ei esitanud. Seega tuleb Aleksandr Kozlikult välja mõista Rimi Eesti Food AS kasuks
47,52 eurot.

Menetluskulud:
KrMS § 179 lg 1 p 2 järgi on süüdimõistva kohtuotsusega kaasnev sundraha II astme kuriteo korral
1,5 palga alammäära; Vabariigi Valitsuse 18.12.2015 määrusega nr 139 kehtestati töötasu
alammääraks täistööajaga töötamise korral 2,54 eurot tunnis ja 430 eurot kuus. Seega on sundraha II
astme kuriteo toimepanemise korral 645,00 eurot. Aleksandr Kozlik pani toime II astme kuriteo,
seega tuleb temalt välja mõista sundraha 645,00 eurot.

KrMS § 175 lg 1 p 4 kohaselt loetakse menetluskuluks määratud kaitsjale makstud tasu Aleksandr
Kozlikul oli kaitsja määratud riigi poolt; kaitsja on esitanud taotlusi kokku 192,00 euro riigi õigusabi
tasu määramises ja riigieelarvest hüvitamises; kaitsja taotlused on rahuldatud, seega tuleb Aleksandr
Kozlikult välja mõista kaitsjatasu 192,00 eurot.
                                                4

KrMS § 180 lg 1 järgi tasub menetluskulud süüdimõistetu; KrMS § 180 lg 3 järgi võib kohus määrata,
et menetluskulud tasutakse ositi. Kohus leiab, et Aleksandr Kozlik võib menetluskulud ja sundraha
837,00 tasuda 12 kuu jooksul arvates otsuse jõustumisest, igakuise makse suurus on 69,75 eurot.

Asitõendid:
- 4 CD-plaati video- ja helisalvestisega, mis on pakendatud ümbrikusse ja lisatud kriminaalasja
materjalide juurde- jätta KrMS § 126 lg 3 p 1 alusel kriminaalasja materjalide juurde.



/allkirjastatud digitaalselt/
