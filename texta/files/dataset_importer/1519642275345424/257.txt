                                                                    Tsiviilasi nr 2-16-17333




                          KOHTUOTSUS
                             EESTI VABARIIGI NIMEL
                                   Tagaseljaotsus

Kohus                              Tartu Maakohus
Kohtunik                           Roomet Sõnna
Otsuse avalikult teatavaks         22. detsember 2016 Võru kohtumaja, kirjalik eelmenetlus
tegemise aeg ja koht
Tsiviilasja number                 2-16-17333
Tsiviilasja hind                   323,37 eurot
Hagi ese                           Eesti Haigekassa hagi A. V. vastu õigusvastaselt
                                   tekitatud kahju hüvitamise nõudes
Pooled ja nende esindajad          Hageja Eesti Haigekassa, registrikood xxxxxxxxx, asukoht
                                   Lembitu 10, 10114 Tallinn; esindaja Mirja Sarap, e-post:
                                   mirja.sarap@haigekassa.ee;
                                   Kostja A. V. , isikukood xxxxxxxxxxx, elukoht
                                   xxxxxxxxxxxxxxxxxxxxxxxxxxxxxxxxxxxxxxxxxxxxxxx
Menetluse liik                     xx.
                                   Kirjalik menetlus


RESOLUTSIOON
1. Rahuldada Eesti Haigekassa hagi A. V. vastu õigusvastaselt tekitatud kahju hüvitamise
nõudes.
2. Välja mõista A. V. Eesti Haigekassa kasuks 323 (kolmsada kakskümmend kolm) eurot ja 37
senti.
3. Tagaseljaotsus kuulub tagatiseta viivitamata täitmisele.

Menetluskulude jaotus
Jätta menetluskulud A. V. kanda.

Edasikaebamise kord
Eesti Haigekassa võib esitada apellatsioonkaebuse 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel Tartu Maakohtu otsuse avalikult
teatavaks tegemisest, Tartu Ringkonnakohtule, kusjuures kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse.

A. V. võib esitada Tartu Maakohtule Võru kohtumajja tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui: 1) hagile vastamata jätmise puhul oli hagi
kostjale või tema esindajale kätte toimetatud muul viisil kui isiklikult allkirja vastu
üleandmisega või elektrooniliselt; 2) kohtuistungile ilmumata jätmise puhul oli kohtukutse
toimetatud kostjale või tema esindajale kätte teisiti kui isiklikult allkirja vastu üleandmisega või
kohtuistungil; 3) tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Kui tagaseljaotsus tehti eelmenetluses seetõttu,
et kostja ei vastanud tähtaegselt kohtule või ei ilmunud eelistungile, tuleb kajale lisada kõik asja
ettevalmistamise lõpuleviimiseks vajalik. Kajalt tuleb tasuda kautsjon summas, mis vastab
riigilõivule poolelt hagihinnalt, kuid mitte vähem kui 100 eurot ja mitte rohkem kui 1500 eurot
(TsMS § 142 lg 2). Menetlusabi taotlemisel peab menetlusabi taotleja seaduses sätestatud tähtaja
järgimiseks tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaja (TsMS § 187 lg 6).

KOHTU TUVASTATUD ASJAOLUD, ESITATUD ÕIGUSLIKUD PÕHJENDUSED,
TEHTUD JÄRELDUSED

Eesti Haigekassa esitas Tartu Maakohtule hagi A. V. vastu tekitatud kahju hüvitamise nõudes.
Hagiavalduse kohaselt on Tartu Maakohtu 26.05.2016 otsusega kriminaalasjas nr 1-16-4599
kostja koos I. I. ´i ja J. E. ´iga muu hulgas süüdi tunnistatud A. A. ´le (edaspidi kannatanu)
22.04.2015. a tervisekahjustuste tekitamises. Kostja teo tagajärjel pöördus kannatanu
tervisekahjustuste raviks SA Tartu Ülikooli Kliinikum poole. Hageja tasus SA-le Tartu Ülikooli
Kliinikum kannatanule 22.04.2015.a osutatud tervishoiuteenuste eest raviteenuste arve seeria
AA nr 3624077 alusel summas 199,05 eurot ning H&U Andre OÜ poolt väljastatud
töövõimetuslehe nr 4766 alusel perioodi 22.04. – 04.05.2015. a ajutiste töövõimetuse hüvitist
summas 124,32 eurot. Haigekassal on tagasinõudeõigus isiku suhtes, kes vastutab
kindlustusjuhtumi toimumise eest, mille tõttu sai kindlustatud isik ravikindlustushüvitisi.
Kindlustusjuhtumi toimumise eest vastutab mh kostja. Hageja esitas kostjale ettepaneku
ravikulude kohtuväliseks tasumiseks, kuid kostja nõuet kohtuväliselt tasunud ei ole. Hageja
palub mõista kostjalt Eesti Haigekassa kasuks välja 323,27 eurot.

Tsiviilkohtumenetluse seadustiku (TsMS) § 444 lõike 3 alusel märgib kohus käesolevas otsuses
osaliselt põhjendava osa.

Hagimaterjalid ja kirjaliku vastuse nõue on kätte toimetatud kostja abikaasale 25.11.2016.
Kostja, kellele kohus andis kirjaliku vastuse esitamise tähtaja, ei ole tähtaegselt kohtule
vastanud. Hageja taotles hagiavalduses hagi rahuldamist tagaseljaotsusega, kui kostja ei vasta
kohtu poolt määratud tähtajaks.

TsMS § 407 lg 1 kohaselt võib kohus hageja taotlusel hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele
kohus on määranud vastamise tähtaja, ei ole tähtaegselt vastanud. Kohus leiab, et hagi kuulub
rahuldamisele ravikindlustuse seaduse §-de 25 lg 1 ja lg 2 p 1, 26 lg 1, 29 lg 1 ja VÕS § 1043
alusel.

TsMS § 468 lg 1 p 2 alusel tunnistab kohus omal algatusel tagaseljaotsuse tagatiseta viivitamata
täidetavaks.

MENETLUSKULUD

Menetluskulude jaotamisel juhindub kohus TsMS §-dest 162 lg 1, § 173 lg 1, 4. TsMS § 174
lg 1 kohaselt menetluskulude rahalise suuruse määrab menetluskulude jaotuse alusel vajalikus
ja põhjendatud ulatuses kindlaks asja menetlev kohus samas tsiviilasjas, millega seoses kulud
tekkisid. Kohus määrab menetluskulude rahalise suuruse kindlaks ka siis, kui menetlusosalised
ei esita menetluskulude kindlaksmääramise taotlust, võttes aluseks menetluskulude nimekirja
või tsiviilasja materjalid.

Tulenevalt TsMS § 162 lg-st 1 tuleb jätta menetluskulud kostja kanda. Asja materjalidest
nähtuvalt puuduvad hagejal menetluskulud, mistõttu jätab kohus menetluskulude rahalise
suuruse kindlaks määramata.


/allkirjastatud digitaalselt/

Roomet Sõnna
Kohtunik
