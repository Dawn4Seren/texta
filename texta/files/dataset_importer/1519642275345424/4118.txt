                       KOHTUMÄÄRUS
Kohus                           Harju Maakohus

Määruse tegemise aeg ja koht    27.10.2016.a Tallinn, Liivalaia kohtumaja

Kohtuasja nr                    1-15-3259

Kohtunik                        Eha Popova

Kohtuistungisekretär            Julia Senkevitš

Kohtuasi                        Vangla materjalid Janno Ojakõivu tingimisi enne tähtaega
                                vangistusest vabastamiseks

Süüdimõistetu                   Janno Ojakõiv (ik 37109044941) viibib Vanglas

Kohtuistungi toimumise aeg,     20.10.2016.a Tallinn,     Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Janno Ojakõiv karistuse kandmisest tingimisi enne tähtaega katseajaga 6
(kuus) kuud.

2. KarS § 76 lg 5 alusel allutada Janno Ojakõiv katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid:
   1) elama kohtu määratud alalises elukohas XXXX;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.
                                                2


3. Kohaldada Janno Ojakõivu suhtes käitumiskontrolli ajal KarS § 75 lg 2 p 2, 4, 5, 7 ja 8
sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädalajooksul peale vanglast
vabanemist;
- pöörduda vanglast vabanemisel 1 (ühe) kuu jooksul psühhiaatri poole ja läbida
määratud ravi ning esitada kriminaalhooldajale sellekohane tõend;
- mitte suhelda talle teadaolevalt kriminaalkorras karistatud isikutega, välja arvatud
lähisugulased;
- osaleda kriminaalhooldaja poolt määratud sotsiaalprogrammis.

4. Janno Ojakõivule määratud katseaja ja käitumiskontrolli kulgemist arvestada alates
kohtumääruse jõustumisest.

5.    Määrata     Janno     Ojakõivule kriminaalhooldaja                     Vangla   Pärnu
kriminaalhooldusosakonna juhataja määramisel ja saata                      määrus täitmiseks
kriminaalhooldusosakonnale.

6. Janno Ojakõiv vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

 Vangla esitas Harju Maakohtule materjalid kinnipeetava Janno Ojakõivu            tingimisi enne
tähtaega vangistusest vabastamiseks.
Janno Ojakõiv tunnistati Pärnu Maakohtu 08.05.2015.a otsusega süüdi KarS § 424 järgi ja
teda karistati 8 kuulise vangistusega. KarS § 74 alusel jäeti vangistus tingimisi kohaldamata, kui
J. Ojakõiv ei pane 18 kuulise katseaja jooksul toime uut tahtlikku kuritegu ja täidab KarS § 75 lg
1 sätestatud kontrollnõudeid. KarS § 75 lg 2 p 2 alusel kohustati J. Ojakõivu mitte tarvitama
katseajal alkoholi. Kohtuotsus jõustus 26.05.2015.a.
Pärnu Maakohtu 04.04.2016.a määrusega pöörati Janno Ojakõivule Pärnu Maakohtu Paide
kohtumaja 08.05.2015.a kohtuotsusega mõistetud ärakandmata karistus 7 kuud ja 28 päeva
vangistust täitmisele ning J. Ojakõivu kohustati ilmuma kinnipidamiskohta karistust kandma
kutse peale. Kohtumäärus jõustus 20.04.2016.a. J. Ojakõiv saabus karistuse kandmisele
16.05.2016.a.

Karistuse kandmise algus oli 16.05.2016.a ja lõpp on 13.01.2017.a.

Janno Ojakõivu kohta kinnipidamisasutuses koostatud iseloomustusest nähtub, et
individuaalset täitmiskava tema suhtes ei koostatud. Alates 14.07.2016.a töötab majandustöödel.
Distsiplinaarkaristusi ei ole. Vangla toetab J. Ojakõivu tingimisi ennetähtaegset vabastamist.
                                               3
Janno Ojakõivu kohta kriminaalhoolduses koostatud iseloomustusest nähtub, et kinnipeetav
asub vabanemisel elama XXXXasuvasse korterisse, mis on kinnipeetava ja tema elukaaslase
omandis. Vabanemisel on J. Ojakõivul võimalik asuda tööle OÜ-s XXXX.

Janno Ojakõiv soovib vabaneda tingimisi enne tähtaega. On nõus kuue kuulise katseajaga.
Elama asub aadressil XXXX elukaaslasele kuuluvale elamispinnale. Kriminaalkorras on
karistatud kuus korda, vanglas teist korda. Vabanemisel on töökoht OÜ-s XXXX, ettevõttes, mis
tegeleb metsandusega. Ei oska öelda, millal tekkisid alkoholiga probleemid. On ennast ka
ravinud ja mingi aeg ei tarvitanud alkoholi. Kui tekkisid probleemid töökohaga, siis hakkas
uuesti alkoholi tarvitama. On nõus lisakohustustega ja raviga.

Abiprokurör Katrin Tron esitas kirjaliku seisukoha, mille kohaselt vangla toetab kinnipeetava
tingimisi ennetähtaegset vabastamist. J. Ojakõivu karistuse lõpp on 13.01.2017. Prokurör leiab,
et on otstarbekas allutada J. Ojakõiv KarS § 75 sätestatud käitumiskontrollile 6 kuuks ning
vangla ja kriminaalhooldaja poolt taotletud lisakohustused on abiks kriminaalhoolduse
läbimisel.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Janno Ojakõivu võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistetu isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Karistuse kandmise ajal on J. Ojakõiv suutnud käituda korrektselt, mida
kinnitab distsiplinaarkaristuste puudumine. Vangla ja prokurör toetavad J. Ojakõivu tingimisi
ennetähtaegset vabastamist.

Kohus usub, et praegune vangistus on pannud J. Ojakõivu mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab J. Ojakõivu tingimisi ennetähtaegne vabastamine kohaldada tema
üle käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest. Vanglamaterjalide kohaselt on kuritegude
toimepanemise soodusteguriks olnud alkoholi kuritarvitamine. Kohus lähtub ennetähtaegsel
vabastamisel kinnipeetava kohtuistungil avaldatud valmisolekust sõltuvusprobleemiga
tegelemiseks ning soovi pöörduda vastavale ravile ning paneb talle vabanemisel kohustuseks
läbida alkoholi sõltuvusvastane ravi. Kohtu hinnangul aitab kinnipeetava arusaam sõltuvusainete
                                              4
kahjulikkusest ning tahe neid edaspidises elus vältida eelduslikult ära hoida ka uute süütegude
toimepanemist.

Pärast vabanemist on J. Ojakõivul olemas kindel elu- ja töökoht ning kriminaalhoolduse
kohaldamisega on nõustunud ka süüdimõistetu, saades aru selle vajalikkusest ja kasulikkusest
oma edasise elu korraldamisel. Kõik need asjaolud aitavad kohtu hinnangul kaasa kinnipeetava
edaspidisele õiguskuulekale käitumisele ning ühiskonnas aktsepteeritavate hoiakute ja
tõekspidamiste omaksvõtmisel. Kohus usub, et süüdimõistetu on nüüdseks teinud karistusest
vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
