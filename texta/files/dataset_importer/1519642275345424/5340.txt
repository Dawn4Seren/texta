                               KOHTUOTSUS
                                EESTI VABARIIGI NIMEL

Kohus                            Pärnu Maakohus

Kohtunik                         Anne Randjärv

Kohtuistungi sekretär            Aivi Meister

Prokurör                         Milvi Pruus

Otsuse tegemise aeg ja koht      10.oktoober 2016 Rapla
Kohtuistungi aeg                 10.oktoober 2016

Kriminaalasja number             1-16-8742
Kriminaalasi                     Tiit Oruväli süüdistusasi KarS § 424 järgi kiirmenetluses.

Süüdistatav                      Tiit Oruväli, isikukood 36302150314, EV kodanik,
                                 keskharidusega, abielus, xxxxx xxxx OÜ autojuht, varem
                                 kriminaalkorras karistamata, elukoht xxxxx maja, kr x, xxxxxx
                                 küla, xxxxxxx vald, xxxxx maakond, telefon xxxxxxxxxxxxxx




RESOLUTSIOON

Süüdi tunnistada Tiit Oruväli kuriteos KarS § 424 järgi ja karistada teda vangistusega kuus (6) kuud.
Seoses kahtlustatavana kinnipidamisega 09.-10.10.2016 lugeda kaks (2) päeva kantuks ja vangistuse
kandmata osaks jääb viis (5) kuud ja kakskümmend kaheksa (28) päeva.

KarS § 74 lg 1 järgi ei pöörata vangistust täitmisele, kui Tiit Oruväli ühe (1) aastase ja kuue (6)
kuulise katseaja jooksul ei pane toime tahtlikku kuritegu, täidab KarS § 75 lg 1 ette nähtud
käitumiskontrolli nõudeid: elab kohtule avaldatud elukohas, ilmub määratud aegadel
kriminaalhooldaja juurde registreerimistele, allub oma elukohas kriminaalhooldaja kontrollile,
esitab kriminaalhooldajale andmeid oma kohustuste täitmise ja elatusvahendite kohta, Eesti
Vabariigi piires kauemaks kui viieteistkümneks päevaks oma elukohast lahkumiseks, Eesti
Vabariigist lahkumiseks, väljaspool Eesti Vabariiki viibimiseks ja elu- või töökoha vahetamiseks
taotleb kriminaalhooldajalt eelneva loa. Katseaja algust arvestatakse kohtuotsuse kuulutamise
päevast.
Lisakaristusena võtta Tiit Oruvälilt ära mootorsõiduki juhtimise õigus viieks (5) kuuks, mida
arvestada kohtuotsuse jõustumise päevast. Viie päeva jooksul pärast kohtuotsuse jõustumist on Tiit
Oruväli kohustatud loovutama juhitunnistuse Maanteeameti liiklusregistrile.

Välja mõista Tiit Oruvälilt riigi tuludesse 322.50 eurot sundraha ja 48 eurot kaitsja tasu.

Menetluskulud kokku 370,50 eurot on võimalik tasuda ositi kümne (10) kuu jooksul arvates
kohtuotsuse jõustumisest, s.o 37.05 eurot kuus. Osamaksed tuleb tasuda Maksu- ja Tolliameti
kontole nr EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916700072501 ja selgituseks
kohtuasja nr 1-16-8742. Maksete mittetasumise korral saadetakse kohtuotsus menetluskulude
sissenõudmise osas sundtäitmisele.

Edasikaebamise kord
Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast maakohtu kaudu apellatsiooni Tallinna Ringkonnakohtule. Apellatsiooni saab
esitada kriminaalmenetluse normide rikkumise peale ja juhtudel, kui kokkuleppes kirjeldatud tegu ei
ole kuritegu, on ebaõigesti kvalifitseeritud või kui seadus ei näe ette kokku lepitud karistust.
Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Tiit Oruvälit süüdistatakse selles, et tema 09.oktoobril 2016 kella 04:05 ajal juhtis Rapla maakonnas
Raikküla vallas Lõpemetsa külas mootorsõidukit Citroen Berlingo registreerimisnumbriga xxx xxx
alkoholijoobe seisundis - tema poolt välja hingatud õhus ühes liitris mõõdeti 1,00 milligrammi
alkoholi. Oma teoga rikkus Tiit Oruväli LS § 69 lg 1, lg 2 p 1 nõudeid ja pani toime KarS § 424
järgi kvalifitseeritava mootorsõiduki juhtimise alkoholijoobes.

Süüdistatava, tema kaitsja vandeadvokaat Eve Jundase ja prokuröri vahel sõlmitud kokkuleppe
kohaselt on karistuseks KarS § 424 järgi ette nähtud kuriteo toimepanemise eest vangistus 6 kuud,
mida ei pöörata KarS § 74 lg 1 järgi täitmisele ühe (1) aastase ja kuue (6) kuulise katseajaga.
Kokkulepe näeb ette ka lisakaristuse - mootorsõiduki juhtimise õiguse äravõtmise viieks kuuks.

Kohtu seisukoht
Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja
menetlemisel on järgitud kokkuleppemenetluse sätteid. Kohus mõistab süüdlasele karistuse
vastavalt kokkuleppele.

(allkirjastatud digitaalselt)

Anne Randjärv
kohtunik
