                            KOHTUMÄÄRUS
 Kohus                                 Tallinna Halduskohus

 Kohtunik                              Kadriann Ikkonen

 Määruse tegemise aeg ja koht          26. jaanuar 2016, Tallinn

 Haldusasja number                     3-15-189

 Haldusasi                             I.A.i kaebus Tallinna Vanglalt mittevaralise kahju
                                       väljamõistmiseks seoses perioodil 20.10.2014-17.11.2014
                                       mittevastavates tingimustes viibimisega kambrites nr 121, 122,
                                       125, ja 127

 Menetlustoiming                       Kaebuse tagastamine

 RESOLUTSIOON                               1. Tagastada I.A.i kaebus läbivaatamatult.
                                            2. Saata kohtumääruse ärakiri kaebajale.
 Edasikaebamise kord                   Määruse peale võib esitada määruskaebuse Tallinna
                                       Ringkonnakohtule Tallinna Halduskohtu kaudu 15 päeva jooksul,
                                       arvates määruse kättesaamisest.



ASJAOLUD JA MENETLUSE KÄIK

1. I.A. esitas 12.11.2014 Tallinna Vanglale taotluse mittevaralise kahju (inimväärikuse alandamine)
hüvitamiseks summas 27 eurot seoses ebakohaste tingimustega kambrites 73(74), 121, 122 ja 125 perioodil
21.10.2014-29.10.2014 (so 3 eurot päeva eest). 18.11.2014 esitas I.A. Tallinna Vanglale täiendava taotluse
kahju väljamõistmiseks summas 45 eurot seoses kambrites nr 73, 121, 122 ja 125 viibimisega perioodil
21.10.2014-05.11.2014 ja nende kambrite mittevastavate tingimustega.

2. Tallinna Vangla jättis 14.01.2015 vastusega nr 5-18/14/31128-4 I.A.´i kahju hüvitamise taotluse
rahuldamata.

3. 26.01.2015 esitas I.A. Tallinna Halduskohtule kaebuse, milles nõuab varalise kahju hüvitamist summas
45 eurot seoses perioodil 20.10.2014-17.11.2014 mittevastavates tingimustes viibimisega kambrites nr
121, 122, 125, ja 127. Kaebaja palub vanglalt välja mõista mittevaralise kahju tekitamise eest
(inimväärikuse alandamise eest) kokku 45 eurot. Koos kaebusega esitas kaebaja kohtule menetlusabi
taotluse kaebuselt nõutava riigilõivu tasumisest vabastamiseks.

4. 27.02.2015 määrusega jättis kohus menetlusabi taotluse rahuldamata ja kaebuse käiguta ning kohustas
kaebajat tasuma 10 päeva jooksul määruse jõustumisest arvates kaebuselt nõutav riigilõiv ning täpsustada
kaebust vastavalt määruses toodule.
                                                                                                   1
5. 6.03.2015 esitas kaebaja kaebuse täpsustuse, milles taotleb kahju nõude menetlemist osas, milles
kohtueelne menetlus on läbitud. Samal kuupäeval esitas kaebaja 27.02.2015 määrusele määruskaebuse
osas, millega kohus jättis menetlusabi taotluse rahuldamata.

6. 30.06.2015 määrusega jättis Tallinna Ringkonnakohus 6.03.2015 määruskaebuse rahuldamata ja
27.02.2015 kohtumääruse muutmata.

7. 08.07.2015 esitas kaebaja Tallinna Ringkonnakohtu 6.03.2015 määrusele määruskaebuse, mille
Riigikohus jättis menetlusse võtmata.

8. 21.09.2015 esitas kaebaja Tallinna Halduskohtule taotluse, milles palub Tallinna Vanglalt välja mõista
temale tekitatud mittevaralise kahju eest esialgses kaebuses märgitud 45 euro asemel hüvitise kohtu
õiglasel äranägemisel. Koos nimetatud taotlusega esitas kaebaja menetlusabi taotluse kaebuselt nõutava
riigilõivu tasumisest vabastamiseks.

9. 22.09.2015 kohtunõudega nõudis kohus Tallinna Vanglalt välja kaebaja isikukonto väljavõtte perioodi
20.09.2015-20.09.2015 kohta. Tallinna Vangla täitis kohtunõude 22.09.2015.

10.    24.09.2015 määrusega rahuldati I.A.i menetlusabi taotlus osaliselt ja vabastati I.A. kaebuse
esitamisel riigilõivu tasumisest 15 eurot ületavas osas. Samas jäeti kaebus käiguta ning anti kaebuses
esinevate puuduste kõrvaldamiseks (riigilõivu 15 euro tasumiseks vastavalt makseinfo lehele) aega 7 päeva
määruse jõustumisest alates.

11. 28.09.2015 esitas I.A. määruskaebuse 24.09.2015 määrusele.

12. Tallinna Ringkonnakohtu 29.10.2015 määrusega jäeti I.A.i määruskaebus rahuldamata ja Tallinna
Halduskohtu 24.09.2015. määrus haldusasjas nr 3-15-189 muutmata.

13. Riigikohtu Halduskolleegiumi 14.01.2016 määrusega kohtuasjas nr 3-7-1-3-728-15 jäeti I.A.i
määruskaebus halduskohtumenetluse seadustiku (HKMS) § 219 lg 6 ja 234 alusel menetlusse võtmata.

14. 25.01.2016 esitas I.A. taotluse menetluse lõpetamiseks isiklikel põhjustel. Lisades juurde kohtu poolt
edastatud makseinfo teatise.

KOHTU PÕHJENDUSED

15. HKMS § 121 lg 1 p 2 kohaselt, kui kaebaja ei ole määratud tähtajaks puudusi kõrvaldanud ning
puudused takistavad asja läbivaatamist, tagastab kohus kaebuse määrusega selle esitajale. Tallinna
Halduskohtu 24.09.2015 määrusega rahuldati osaliselt kaebaja menetlusabi taotlus ning samas määrati
riigilõivu summas 15 eurot tasumiseks 7-päevane tähtaeg arvates määruse jõustumisest arvates. Tallinna
Halduskohtu 24.09.2015 määrus jõustus 14.01.2016, millisest kuupäevast hakkas kulgema 7-päevane
tähtaeg riigilõivu tasumiseks. Käesoleva ajani ei ole kaebaja kaebuses esinevaid puudusi kõrvaldanud, so
kohtu poolt märgitud summas riigilõivu tasunud. 25.01.2016 esitatud kaebaja taotlusest kohus järeldas, et
kaebaja ei soovigi riigilõivu tasuda.

16. Riigilõivu tasumine on kaebuse läbivaatamise esmaseks eelduseks ning käesoleval juhul ei nähtu
kohtule, et kaebaja oleks riigilõivu tasunud. Seega ei saa kaebust ilma riigilõivu tasumata menetleda,
mistõttu kohus tagastab kaebuse selle esitajale HKMS § 121 lg 1 p 2 alusel.

17. Kohus selgitab, et kaebuse tagastamine ei võta õigust pöörduda uuesti kohtusse. Kaebuse tagastamisel
loetakse, et kaebus ei ole kohtu menetluses olnud (HKMS § 43 lg 2).
                                                                                                   2
/allkirjastatud digitaalselt/

Kadriann Ikkonen
kohtunik




                                3
