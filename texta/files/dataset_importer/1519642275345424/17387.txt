                                 K O H T U O T S U S
                                        Eesti Vabariigi nimel
                                                                                           1-16-3184

25.aprillil 2016.a.
Tallinnas, Liivalaia kohtumaja
Harju Maakohus koosseisus kohtunik Karin Olentšenko, sekretär Maris Karna ja tõlgi Maria Azman
juuresolekul, abiprokuröri Paul Pikma, kaitsja Leelo Viil ja süüdistatava Sergei Veskimäe osavõtul
arutas avalikul kohtuistungil kokkuleppemenetluses kuriteoasja

Sergei Veskimäe, ik 38707200370, emakeeleks vene keel, EV kodakondsusega, 9.kl.haridusega,
elukoht XXX, töökoht XXX AS puusepp ja XXX OÜ mehhaanik, kriminaalkorras korduvalt
karistatud, viimati 11.04.2011 Harju Maakohtu otsusega KarS § 424 järgi 4 kuulise vangistusega
tingimisi 1.a.6.k. katseajaga; oli kahtlustatavana kinnipeetud 06.02.2016 ja alates 26.03.2016, tõkend
vahistamine -
- süüdistuses KarS § 424 järgi.

Süüdistus
Sergei Veskimäe süüdistatakse selles, et tema juhtis tahtlikult 06.02.2016 kella 01.44 ajal Tallinnas,
A.H. Tammsaare tee 145A juures mootorsõidukit VAZ 2105 registreerimismärgiga XXX, olles
joobeseisundis (alkoholijoove 0,85 mg/l laiendmääramatusega +/- 0,07 mg/l (lõplik tulemus 0,78
mg/l), samuti tahtlikult juhtis 26.03.2016 kella 22:05 ajal Raplamaal, Kohila vallas, Aespa külas Kapa
aiandusühistu territooriumil motorollerit Yamaha Aerox registreerimismärgiga XXX, olles
joobeseisundis (alkoholijoove 0,99 mg/l, laiendmääramatusega ± 0,09 mg/l (lõplik tulemus 0,90
mg/l)). Sellise käitumisega rikkus Sergei Veskimäe liiklusseaduse § 69 lg 1 ja korrakaitseseaduse §
36 lg 1 /Juht ei tohi olla joobeseisundis. Joobeseisund on alkoholi, narkootilise või psühhotroopse
aine või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid. Seega pani
Sergei Veskimäe toime KarS § 424 järgi kvalifitseeritava kuriteo, s.o mootorsõiduki juhtimise
joobeseisundis.

Kokkuleppe sisu
Süüdistatava, tema kaitsja ja abiprokuröri vahel sõlmitud kokkuleppe kohaselt on taotletav karistus
süüdistatavale 1 aasta vangistust. KarS § 68 lg 1 alusel arvestada karistuse hulka eelvangustus
06.02.2016, 26.03.2016 kuni kohtuotsuse kuulutamiseni. Ärakandmisele kuulub 10 kuud 28 päeva
vangistust, mis jäetakse KarS § 74 lg 1 ja 3 alusel tingimisi täielikult täitmisele pööramata, kui
süüdimõistetu ei pane 2 aastase katseaja jooksul toime uut kuritegu ja täidab XXX Vangla
kriminaalhooldusosakonna kriminaalhooldaja järelevalve all talle KarS §-s 75 lg 1 p 1-6 sätestatud
kontrollnõudeid. KarS § 75 lg 2 p 2 ja p 8 alusel kohustatakse S.Veskimäed katseajal mitte tarvitama
alkoholi ja osalema sotsiaalprogrammis. KarS § 50 lg 1 p 1 alusel võetakse Sergei Veskimäelt
lisakaristusena ära mootorsõiduki juhtimise õigus 9 kuuks. Juhindudes KarS § 83 lg 1
konfiskeeritakse    süüdistatavale     kuuluv      mootorsõiduk     motoroller   Yamaha       Aerox
registreerimismärgiga XXX kui kuriteo toimepanemise vahend.
Kohtuliku arutamise järeldused
Süüdistatav tunnistas ennast süüdi ja kinnitas, et ta on kokkuleppest aru saanud ja nõustub sellega.
Abiprokurör ja kaitsja jäid samuti sõlmitud kokkuleppe juurde. Kohtuliku arutamise põhjal teeb
kohus järelduse, et süüdistatava poolt kokkuleppe sõlmimine on olnud tema tõelise tahte avaldus.
Süüdistatava käitumine on õigesti kvalifitseeritud ning ta tuleb süüdi tunnistada ning karistus mõista
vastavalt sõlmitud kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu,
mistõttu KrMS § 175 lg 1 p-de 4, 9 ning § 179 lg 1 p 2 alusel süüdimõistetult välja mõista riigieelarve
tuludesse menetluskulud: süüdimõistva kohtuotsusega kaasnev sundraha 645 eurot ning kaitsjatasu
196 eurot. KrMS §§ 313 lg 1 p 7, 417, 423 ja 424 alusel annab kohus võimaluse tasuda menetluskulud
12 kuu jooksul kohtuotsuse jõustumisest.

Arvestades eeltoodut ja juhindudes KrMS §-dest 248 lg 1 p 5; 175, 179, 180; 318, 319 kohus
                                            o t s u s t a s:

Süüdi tunnistada Sergei Veskimäe KarS § 424 järgi ja põhikaristuseks mõista vangistus 1 aasta.
KarS § 68 lg 1 kohaselt arvata karistusaja hulka kahtlustatavana kinnipidamise aeg 06.02.2016 ja
26.03.2016-25.04.2016, so 32 päeva, kandmisele jääb vangistus 10 kuud ja 28 päeva.
KarS § 74 lg 1 ja 3 alusel vangistust 10 kuud 28 päeva täielikult ei pöörata täitmisele, kui Sergei
Veskimäe ei pane 2 aastase katseaja jooksul toime uut kuritegu ning täidab KarS § 75 lg 1 p 1-6
sätestatud kontrollnõudeid XXX Vangla XXX kriminaalhooldusosakonna (XXX) juhataja poolt
määratud kriminaalhooldaja järelevalve all.
KarS § 75 lg 2 p 2 ja p 8 kohaselt kohustada Sergei Veskimäe katseaja kestel: mitte tarvitama alkoholi
ja osalema sotsiaalprogrammis.
KarS § 78 p 1 kohaselt on katseaja alguseks 25.04.2016.a.
Tõkend – vahistamine – tühistada ja vabastada Sergei Veskimäe vahi alt kohtusaalist.

KarS § 50 lg 1 p 1 alusel lisakaristusena võtta Sergei Veskimäelt ära mootorsõiduki juhtimise õigus
9 (üheksaks) kuuks.
LS § 127 alusel on Sergei Veskimäe kohustatud 5 (viie) tööpäeva jooksul otsuse jõustumisest arvates
loovutama juhiloa Maanteeametile.

KarS § 83 lg.1 alusel konfiskeerida tahtliku kuriteo toimepanemise vahend - mootorsõiduk
motoroller Yamaha Aerox registreerimismärgiga XXX, milline asub Tallinnas Rahumäe 6 asuvas
PPA Põhja Prefektuuri parklas.
Tõkend – vahistamine – tühistada kohtuotsuse jõustumisel.

KrMS § 175 lg 1 p 4, 9, § 179 lg 1 p 2 ning § 180 lg 1 alusel välja mõista Sergei Veskimäelt
riigieelarve tuludesse menetluskulud: sundraha 645 eurot ning kaitsjatasu 196 eurot.
Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Menetluskulude tasumiseks vajalik makseinfo koos viitenumbri ja selgitusega tehakse
avalikult teatavaks kohtu kantselei kaudu ja kättesaadavaks e-toimiku süsteemi kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul, kui
on tegemist KrMS 9. ptk 2. jao sätete, KrMS § 339 lg 1 rikkumisega või kui kokkuleppes kirjeldatud

                                                                                                     2
tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4) 15 päeva jooksul alates päevast, mil kohtumenetluse poolel on võimalik tutvuda kohtuotsusega,
teatades apellatsiooniõiguse kasutamise soovist 7 päeva jooksul alates kohtuotsuse kuulutamisest
Harju Maakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, see on määruskaebe korras 15 päeva jooksul.

Karin Olentšenko
Kohtunik
/allkirjastatud digitaalselt/




                                                                                                  3
