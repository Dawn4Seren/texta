                               KOHTUOTSUS
                                EESTI VABARIIGI NIMEL
                                  KÄSKMENETLUSES


Kohus                            Pärnu Maakohus

Kohtunik                         Anne Randjärv

Prokurör                         Milvi Pruus

Otsuse tegemise aeg ja koht      07. detsember 2016 Rapla kohtumaja

Kriminaalasja number             1-16-10752

Kriminaalasi                     Toivo Vahesaare süüdistusasi KarS § 263 lg 1 p 1 järgi
                                 käskmenetluses.
Süüdistatav                      Toivo Vahesaar 34903030215, EV kodanik, emakeel eesti keel,
                                 haridus 10 klassi, lahutatud, pensionär, varem kriminaalkorras
                                 karistatud 24.01.2014 Pärnu Maakohtu poolt KarS § 424 järgi 5-
                                 kuulise vangistusega tingimisi 18-kuulise katseajaga, elukoht:
                                 xxxxxx vald, xxxxxx küla, xxxxxxxx talu.
Kaitsja                          vandeadvokaat Vahur Krinal

RESOLUTSIOON

Süüdi tunnistada Toivo Vahesaar KarS § 263 lg 1 p 1 järgi ja karistada teda rahalise karistusega
kuuskümmend (60) päevamäära, millele vastab kuussada (600) eurot.

KarS § 73 lg 2 ja lg 3 alusel määrata, et rahalist karistust ei pöörata 30 päevamäära, s.o 300 euro
ulatuses täitmisele, kui Toivo Vahesaar ühe (1) aasta ja kuue (6) kuu jooksul ei pane toime tahtlikku
kuritegu. Katseaeg hakkab kulgema käesoleva kohtuotsuse jõustumisest.

Rahaline karistus 30 päevamäära, s.o 300 euro ulatuses pöörata kohesele täitmisele.

KarS § 66 lg 1 alusel määrata täitmisele pööratud rahalise karistuse tasumine ositi kümne (10) kuu
jooksul arvates kohtuotsuse jõustumisest, s.o kolmkümmend (30) eurot kuus. Rahaline karistus
tuleb tasuda Maksu- ja Tolliameti kontole nr EE351010052031000004 SEB Pank AS-is,
EE502200221014193355 Swedbank AS-is, EE401700017002872300 Nordea Bank Finland PLC
Eesti filiaalis või EE873300333499990003 Danske Bank AS Eesti filiaalis. Kohustuslik on märkida
maksekorraldusele viitenumber 99916400009201 ja selgituseks märkida: menetluskulud, isiku
nimi, kriminaalasja number 1-16-10752.
Välja mõista Toivo Vahesaarelt riigi tuludesse 322.50 eurot sundraha ja 72 eurot kaitsja tasu.
Kaitsja sõidukulud summas 62.64 eurot jätta riigi kanda.

Menetluskulud kokku 394.50 eurot on võimalik tasuda ositi kümne (10) kuu jooksul arvates
kohtuotsuse jõustumisest, s.o ühes kuus 39.45 eurot. Riigi kasuks välja mõistetud menetluskulud
tuleb tasuda Maksu- ja Tolliameti kontole nr EE351010052031000004 SEB Pank AS-is,
EE502200221014193355 Swedbank AS-is, EE401700017002872300 Nordea Bank Finland PLC
Eesti filiaalis või EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700088919. Selgituseks märkida: menetluskulud, isiku nimi,
kriminaalasja number 1-16-10752.
Kui rahalised nõuded ei ole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Süüdistataval on õigus kohtuotsuse kättesaamisele järgnevast päevast 15 päeva jooksul taotleda, et
kohus arutaks kriminaalasja üldkorras. Kui nimetatud tähtaja jooksul kohtule sellist taotlust ei
esitata, jõustub käesolev otsus.

Süüdistuse sisu
Toivo Vahesaart süüdistatakse selles, et tema 09.06.2016 kella 18.00 paiku xxxxxx vallas xxxxxx
külas xxxxxxxx talu lähistel tööobjektil, s.o avalikus kohas lõi kõrvaliste isikute nähes ja ilma
põhjuseta oma onu LV 3-4 korda rusikaga näkku, millega tekitas kannatanule füüsilist valu ja
tervisekahjustusi: kaelavalu, parema sääre eespinna marrastused. Oma tegevusega pani Toivo
Vahesaar toime KarS § 263 lg 1 p 1 järgi kvalifitseeritava kuriteo.

Prokurör teeb süüdistusaktis ettepaneku mõista põhikaristuseks rahaline karistus 60 päevamäära,
millele vastab 600 eurot. Rahalisest karistusest 30 päevamäära, s.o 300 eurot pööratakse koheselt
täitmisele, 30 päevamäära osas vabastatakse Toivo Vahesaar rahalise karistuse tasumisest tingimisi
KarS § 73 lg 2 ja lg 3 alusel, kui süüdistatav ühe aasta ja kuue kuu jooksul ei pane toime uut
tahtlikku kuritegu. Täitmisele pööratud rahaline karistus määrata tasumisele 10 kuu jooksul 30 euro
suuruste osamaksetega. Prokurör teeb ettepaneku vähendada süüdlaselt väljamõistetavat sundraha
KrMS § 180 lg 3 alusel, kuna Toivo Vahesaar on pensionär.

Kohtu seisukoht
Kuna Toivo Vahesaar omab kindlat sissetulekut, peab kohus prokuröri poolt taotletava karistuste
kohaldamist võimalikuks.


(allkirjastatud digitaalselt)

Anne Randjärv
kohtunik
