                              KOHTUOTSUS
                                   EESTI VABARIIGI NIMEL


Kohus                                     Harju Maakohus
Kohtunik                                  Kristi Rickberg
Otsuse tegemise aeg ja koht               18. juuli 2016, Tallinnas, Kentmanni Kohtumaja
Tsiviilasja number                        2-15-127870
Tsiviilasi                                KÜ XXXX hagi              XXXX   vastu   võlgnevuse
                                          väljamõistmiseks
Tsiviilasja hind                          Hagihind 8 957,57 eurot
Menetlusosalised ja nende esindajad       Hageja: KÜ XXXX(registrikood XXXX, asukoht
                                          XXXX);
                                          Hageja lepinguline esindaja: Aet Peetso (Realia
                                          õigusbüroo OÜ, e-post aet.peetso@pindi.ee);
                                          Kostja: XXXX(isikukood XXXX, elukoht XXXX, e-
                                          post XXXX).
Asja läbivaatamine                        Kirjalikus menetluses



Resolutsioon
   1. Rahuldada KÜ XXXX hagi XXXX vastu võlgnevuse väljamõistmiseks.
   2. Välja mõista XXXX võlgnevus 8 957,57 eurot (kaheksa tuhat üheksasada viiskümmend
      seitse eurot ja 57 senti) KÜ XXXX kasuks.
   3. Jätta tähelepanuta kostja 04.07.2016 esitatud menetlusdokument koos lisadega.
Menetluskulud
   4. Menetluskulud jätta kostja kanda.
   5. Välja mõista XXXXKÜ XXXX kasuks menetluskulud 925 (üheksasada kakskümmend
      viis) eurot.
Edasikaebamise kord
   6. Kohtuotsusele võib esitada Tallinna Ringkonnakohtule apellatsioonkaebuse 30 päeva
      jooksul otsuse kättetoimetamisest. Kaebus võidakse lahendada kirjalikus menetluses, kui
      kaebuses ei taotleta selle lahendamist istungil. Kohus selgitab, et kui menetlusosaline
      taotleb apellatsioonkaebuse esitamisel menetlusabi, peab ta seaduses sätestatud tähtaja
      järgmiseks tegema tähtaja kestel ka menetlustoimingu, mille tegemiseks ta menetlusabi
      taotleb, eelkõige esitama kaebuse.
Hagi aluseks olevad asjaolud ja hageja nõue
  1. Kostja on aadressil XXXXTallinn asuva korterelamu korteriomandi nr 41 omanik.
       Korterelamu XXXX majandamiseks on korteriomandite omanikud asutanud 1999. aastal
       mittetulundusühingu KÜ XXXX(hageja). Kostja on korteriühistu liige alates 26.06.2002.
  2. Kostja on jätnud korteriomaniku ja korteriühistu liikmena maksmata ajavahemikul
       01.01.2012 kuni 29.02.2016 korteriomandi XXXXvaldamisega ja kasutamisega
       seonduvalt korteriühistu poolt esitatud kommunaal- ja majandamiskulude arved
       kogusummas 8 957,57 eurot, millest põhivõlgnevus on 7536,39 eurot ja kõrvalnõue, s.o
       hagiavalduse esitamise hetkeks sissenõutavaks muutunud viivis 1421,18 eurot. Kostja
       võlgnevuse väljavõte on koostatud alates 01.01.2007 aastast. Selleks ajahetkeks oli
       sissenõutavaks muutunud võlgnevus 18 291,70 krooni. Korteriühistu XXXX asutati 1999.
       aastal ja hageja praegusele juhatuse liikmele teadaolevalt sellist aega, kus kostja võlgu ei
       ole olnud, eelnevate juhatuse liikmete sõnutsi ei ole olnudki.
  3. Hageja leiab, et käesoleval juhul on kostja rikkunud talle korteriühistu liikme ja XXXX
       kaasomanikuna kehtivatest õigusaktidest ja korteriühistu põhikirjast tulenevat
       majandamiskulude tasumise kohustust.
  4. Aprillis 2010 on XXXX esitanud avalduse viivise arvestamise peatamiseks. Avaldus on
       rahuldatud tingimusel, et igakuiseid kommunaalarveid tasutakse. Samal ajal kostjaga
       suheldes oli kostja valmis enda võlgnevust kustutama ja siis tehti ka kokkulepe võlgnike
       motiveerimiseks, et igakuistest maksetest 75% läheb põhisumma katteks ja 25% viivistele.
  5. Hagejale teadaolevalt ei ole kostjapoolne majandamiskulude mittemaksmine vabandatav
       ja kostja ei ole esitanud ühtegi tõendit, mis tõendaks või annaks hagejale alust arvata, et
       kostjapoolne aastatepikkune süstemaatiline arvete mittetasumine oleks vääramatu jõud
       vms.
  6. Majandamiskulude maksmisega viivitamisel võib korteriühistu juhatus nõuda
       korteriomanikult viivist kuni 0,07 protsenti maksmata jäänud summalt päevas iga
       viivitatud kalendripäeva eest majandamiskulude maksmise kuule järgneva kuu esimesest
       kuupäevast arvates (KÜS § 7 lg 4). Käesoleval juhul on hageja viivise nõue summas
       1 421,18 eurot.
  7. Tulenevalt eeltoodust palub hageja kostjalt välja mõista võlgnevuse summas 8 957,57
       eurot, millest põhivõlgnevus on 7 536,39 eurot ja viivis 1 421,18 eurot.

Kostja vastuväited
   8. Kostja tunnistab hagiavaldust osaliselt. Kostja on seisukohal, et talle on esitatud erinevad
       võlgnevuse summad. 01.01.2007 kuni 01.06.2010 oli võlgnevuseks märgitud 63 711
       krooni, 01.08.2008 seisuga oli võlg 26 865,95 eurot. Kostja leiab, et hageja poolt esitatud
       arved ei tõenda sissenõutava võlgnevuse summat.
   9. Kostjal ei ole olnud võimalik nõuet vähendada, kuna hageja on tasutud summadest maha
       arvestanud üksnes viivised, seega põhinõue ei ole vähenenud. 2009. aasta jooksul on ainult
       viiviste katteks võetud kõik laekumised alates 01.09.2009 kuni 01.03.2010 kokku summas
       14 666,53 krooni. Kostjale ei ole teada asjaolu, millest tulenevalt alates aprill 2009 kuni
       märts 2010 on kõik kommunaalteenuste eest tasutud maksed arvestatud viivisteks.
   10. Kostja on seisukohal, et tema poolt arvete tasumata jätmine on olnud põhjendatud, kuna
       kohtutäituri juures on täitmisel elatise nõue suure võlgnevusega.



KOHTUOTSUSE PÕHJENDUSED
  11. Kohus, tutvunud hagiavalduse, kostja vastusega, menetluse kestel asjas esitatud
      seisukohtade ja tõenditega, leiab, et hagi tuleb rahuldada.


                                                                                                 2
12. Hageja palub kostjalt välja mõista kommunaal- ja majandamiskulud summas 7 536,39
    eurot ning viivise summas 1 421,18 eurot. Kostja on seisukohal, et hageja ei ole tõendanud
    nõuete sissnõutavaks muutumist ning põhjendatud ei ole kostja tasutud summade viiviste
    katteks arvestamine. Pooled ei vaidle asjaolu üle, et hageja on XXXX elamut majandav
    korterühistu (tlk 41) ja kostja on korteriomandi asukohaga XXXX omanik (tlk 38-40).

13. Antud asjas on tegemist võlgnevuse väljanõudmise vaidlusega, mis kuulub lahendamisele
    korteriühistuseaduse (KÜS) sätete alusel. Tulenevalt KÜS § 2 lg-st 1 on korteriühistu
    eesmärk korteriomandite eseme osaks olevate ehitiste ja maatüki mõtteliste osade ühine
    majandamine ja korteriühistu liikmete ühiste huvide esindamine. Korteriühistu otsused
    elamu majandamise ja säilitamiseks vajalike toimingute tegemise ning majandamiskulude
    (KÜS § 151) kandmise kohta on KÜS § 13 lg 4 järgi kõigile korteriühistu liikmetele
    kohustuslikud. KÜS § 15¹ lg 1 kohaselt majandamiskulud käesoleva seaduse tähenduses
    on korteriühistu vajalikud kulud eluruumide ja nende pindala osatähtsusele vastava elamu
    ja elamu ümbruse osa hoolduseks ja remondiks ning tasu korteriühistu poolt elamu
    majandamiseks osutatud ja ostetud teenuste eest, sealhulgas energiaauditi ja
    energiamärgise tellimise eest, arvestatuna eluruumi üldpinna ühe ruutmeetri kohta, kui
    korteriühistu põhikirjas ei sätestata teisiti. Sama paragrahvi lõike 2 alusel eluruumi
    hoolduseks käesoleva seaduse tähenduses loetakse töid, millega hoitakse elamu
    kasutuskõlblikus seisukorras ja tagatakse elamu ümbruse korrashoid. Eluruumi remondiks
    käesoleva seaduse tähenduses loetakse ehituskonstruktsioonide, tehnosüsteemide või
    nende osade paigaldamist, eemaldamist, asendamist või ennistamist. Remondi käigus võib
    tõsta elamu heakorrataset ning paigaldada täiendavaid seadmeid.

14. Hageja põhikirja punkt 3.2. (1 ja 7) kohaselt on ühistu liige kohustatud täitma põhikirja,
    ühistu üldkoosoleku ja juhatuse otsuseid ja ettekirjutusi ning tasuma regulaarselt üks kord
    kuus, hiljemalt juhatuse poolt kindlaksmääratud kuupäevaks, elamu ühiste
    kommunikatsioonide kaudu kasutatavate kommunaalteenuste (sh vesi, soojus kütte- ja
    sooja vee valmistamiseks, kanalisatsioon) eest makseid juhatuse poolt kehtestatud korras.
    Maksete suuruse kindlaksmääramisel lähtutakse korteri üldpinna suurusest või mõõturite
    näitudest (tlk 43-51).

15. Hageja poolt esitatud kommunaalteenuste arvetest (tl 55-66) ja esitatud õienditest
    nähtuvalt (tl 52-54) on kostja võlgnevus hageja ees 8 957,57 eurot. Kostja võlgnevus on
    tekkinud alates 01.01.2012 algsummas 4 765,32 eurot ning kasvanud kuni 31.03.2016 8
    957,57 euroni, millest põhivõlgnevus moodustab 7 536,39 eurot ja viivis 1 421,18 eurot.
    Vastavalt hageja poolt esitatud arvetes märgitule tuleb kommunaalteenuste arved tasuda
    hiljemalt kuu lõpuks (tl 55-66). Võlaõigusseaduse (VÕS) § 82 lg 7 alusel muutub kohustus
    sissenõutavaks, kui võlausaldajal on õigus nõuda kohustuse täitmist. Kui lepingust ei
    tulene teisiti, võib võlausaldaja nõuda kohustuse täitmist kohustuse täitmise tähtpäeva või
    kohustuse täitmiseks ettenähtud tähtaja möödumisel. Kui kohustuse täitmise aega ei ole
    kindlaks määratud ja see ei tulene ka võlasuhte olemusest, võib võlausaldaja nõuda
    kohustuse täitmist pärast käesoleva paragrahvi lõikes 3 nimetatud kohustuse täitmiseks
    mõistlikult vajaliku aja möödumist. Kuivõrd hageja on kostjale arveid esitanud (tl 55-66),
    milles on märgitud kohustuse täitmise tähtaeg, puudub alus asuda seisukohale, et hageja
    nõue ei ole sissenõutavaks muutunud.

16. Kostja on esitanud vastuväite, et hageja poolt kajastatud võlgnevus ei ole korrektne ning
    hageja on kostja poolt võlgnevuse tasumisel vähendanud viivisenõuet, mitte põhinõuet.
    Hageja on kohtule selgitanud, et alates aprillist 2010 on igakuistest maksetest 75%
    arvestatud põhinõude katteks ja 25% viiviste katteks, mis nähtub ka raamatupidamise
    õiendist (tlk 52-54). Kohtule ei ole esitatud tõendeid, millest nähtuvalt on kostja määranud,
    millise kohustuse täitmiseks on ta raha üle andnud, seega võis võlaõigusseaduse (VÕS) §
                                                                                               3
       88 lg 4 kohaselt selle määrata ka hageja. Kohus selgitab, et hageja õigus kustutada kostja
       poolt tasutud summade arvelt esimeses järjekorras viivistevõlgnevus ning alles seejärel
       põhivõlgnevus, tuleneb VÕS § 88 lg-st 8, mille kohaselt, kui võlgnik peab lisaks rahalisele
       põhikohustusele tasuma kulutusi ja intressi, loetakse, et täitmine on toimunud esmalt
       kulutuste, seejärel juba sissenõutavaks muutunud intressi ning lõpuks põhikohustuse
       katteks. Riigikohus on lahendis nr 3-2-1-174-11 kinnitanud, et intress VÕS § 88 lg 8
       tähenduses tähendab ka viivist (viivitusintressi). Seega on hageja korrektselt kustutanud
       esmajärjekorras viivistevõlgnevust ning alles seejärel põhivõlgnevust.

   17. Kohtu hinnangul on hageja kostja võla kujunemist piisavalt selgitanud ning esitanud selle
       tõendamiseks kommunaalteenuste arved ning raamatupidamise õiendi. Kostja ei ole kohtu
       ette toonud ka enda arvutuskäiku võlgnevuse osas ega vaielnud võlgnevusele kogu ulatuses
       vastu, vaid hoopis märkinud, et tunnistab võlgnevust osaliselt. Seoses kostja võlgnevustega
       enne 01.01.2012 märgib kohus, et need ei ole antud asjas tähtsust omavad, kuna hageja
       nõuab võlgnevust alates 01.01.2012, seega jätab kohus kostja vastuväited selles osas
       tähelepanuta.

   18. Kohtu hinnangul ei ole asjakohased ka kostja väited seoses arvete tasumata jätmisega
       tulenevalt asjaolust, et kohtutäituri juures on täitmisel elatise nõue, kuna kostja ei ole
       tõendanud endal esinevaid makseraskusi ning asjaolusid, mis välistavad hageja nõude
       täitmise.

   19. Hageja palub kostjalt välja mõista viivis 1 421,18 eurot. KÜS § 7 lg 4 kohaselt võib
       majandamiskulude maksmisega viivitamisel korteriühistu juhatus nõuda korteriomanikult
       viivist kuni 0,07 protsenti maksmata jäänud summalt päevas iga viivitatud kalendripäeva
       eest majandamiskulude maksmise kuule järgneva kuu esimesest kuupäevast arvates.
       Vastavalt hageja poolt esitatud arvetes märgitule, tuleb kommunaalteenuste arved tasuda
       hiljemalt kuu lõpuks (tl 55-66), seega viivise arvestus algab järgmise kuu esimesest
       kuupäevast. Kohus on seisukohal, et hageja viivisenõue on põhjendatud ning hageja nõutav
       viivis tuleb kostjalt välja nõuda vastavalt hageja esitatud viivisearvestusele (tlk 62-63).

   20. Tulenevalt eeltoodust on kohus seisukohal, et hagi tuleb rahuldada ning kostjal tuleb välja
       mõista 8 957,57 eurot, millest põhivõlgnevus on 7 536,39 eurot ja viivis 1 421,18 eurot.

   21. TsMS § 442 lg 5 sätestab, et otsuse resolutsiooniga lahendab kohus selgelt ja ühemõtteliselt
       poolte nõuded ja veel lahendamata taotlused, samuti rakendatud hagi tagamise abinõudega
       seotud küsimused. Hageja on esitanud taotluse jätta asja juurde võtmata kostja poolt
       04.07.2016 esitatud menetlusdokument ja selle lisad, kuna see on esitatud hilinemisega.
       Kohus on 14.06.2016 määrusega määranud pooltele lõplike seisukohtade ja tõendite
       esitamise tähtajaks 01.07.2016. TsMS § 331 lg 1 sätestab, et kui menetlusosaline pärast
       selleks kohtu määratud tähtaja möödumist või käesoleva seadustiku §-s 329 või 330
       sätestatut rikkudes esitab avalduse, taotluse, tõendi või vastuväite, menetleb kohus seda
       üksnes juhul, kui menetlusse võtmine ei põhjusta kohtu arvates menetluse lahendamise
       viibimist või menetlusosaline põhistab, et hilinemiseks oli mõjuv põhjus. Kohus on
       seisukohal, et kostja 04.07.2016 esitatud menetlusdokument koos lisadega tuleb jätta
       tähelepanuta, kuna see on esitatud hilinenult, samuti ei ole kostja esitanud mõjuvat
       põhjendust selle kohta, miks tal ei olnud võimalik menetlusdokumenti õigeaegselt esitada.

   22. TsMS § 124 lg-st 1 tulenevalt on hagihind 8 957,57 eurot.

Menetluskulud
  23. TsMS § 173 lg 1 kohaselt märgib asja menetlenud kohus menetluskulude jaotuse
      menetlusosaliste vahel kohtuotsuses. TsMS § 162 lg-st 1 lähtuvalt kannab menetluskulud
                                                                                                 4
   pool, kelle kahjuks otsus tehti. Tulenevalt asjaolust, et kohus rahuldab hagi, tuleb tsiviilasja
   menetluskulud tuleb jätta kostja kanda.

24. TsMS § 174 lg 2 kohaselt määrab maakohus menetluskulude rahalise suuruse kindlaks
    kohtuotsuses või menetlust lõpetavas määruses, kui menetluskulude kindlaksmääramine ei
    takista kohtuotsuse või menetlust lõpetava määruse tegemist.

25. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
    kulud. TsMS § 138 lg 2 kohaselt on kohtukuluks muu hulgas riigilõiv. TsMS § 144 p 1
    kohaselt on kohtuvälised kulud menetlusosaliste esindajate ja nõustajate kulud. TsMS §
    175 lg 1 sätestab, et kui menetlusosaline peab menetluskulude jaotust kindlaksmäärava
    kohtulahendi kohaselt kandma teist menetlusosalist esindanud lepingulise esindaja kulud,
    mõistab kohus kulud välja põhjendatud ja vajalikus ulatuses. Lepinguline esindaja on
    menetlusosalist menetluses esindav advokaat või muu esindaja käesoleva seadustiku §-s
    218 sätestatu kohaselt.

26. Hageja palub kostjalt välja mõista menetluskulud seoses esindaja tasuga summas 425 eurot
    ja riigilõivu 500 eurot.

27. Tsiviilasja toimikust nähtuvalt on hageja maksekäsu kiirmenetluse avalduse esitamisel
    tasunud riigilõivu 123,15 eurot ja hagiavalduse esitamisel 376,85 eurot (tlk 103-104),
    kokku 500 eurot. Kohus leiab, et hageja on tõendanud riigilõivu tasumist 500 euro ulatuses
    ning see kuulub kostjalt väljamõistmisele.

28. Järgmisena analüüsib kohus hageja esindaja menetluskulude põhjendatust ja vajalikkust.
    Hageja menetluskulude nimekirja kohaselt kulus hageja esindajal materjalidega
    tutvumiseks, hagiavalduse koostamiseks, tõendite kogumiseks ja kohtule esitamiseks 3
    tundi (tlk 32-71) ning kostja vastusega tutvumiseks, 22.04.2015 vastulause esitamiseks 2
    tundi (tlk 74-76, 84-87). Kohus leiab, et eelnimetatud toiminguid saab pidada
    põhjendatuks, lähtudes asjas esitatud dokumentide mahust, sisust ning toimingute
    vajalikkusest. Kohus märgib, et tsiviilkohtumenetluses on tavaline, et esindajad peavad
    analüüsima erinevaid õigusakte ja nende seletuskirju, samuti kassatsioonikohtu praktikat
    ning koostama dokumente (RKTKo 3-2-1-43-10 p 14). Eeltooduga peab kohus
    põhjendatuks hageja esindaja poolt tehtud toiminguid ja nendeks kulunud ajalist kulu 5
    tunni ulatuses. Hageja esindaja nõuab menetluskulude väljamõistmist ilma käibemaksuta

29. Lähtudes Riigikohtu praktikast tuleb lisaks esindamisele kulunud aja põhjendatuse ja
    vajalikkuse hindamisel hinnata ka ühe tööühiku (s.o tunnitasu) põhjendatust ja vajalikkust
    (RKTKo 3-2-1-115-13 p 25). Kohus leiab, et hageja esindaja tunnitasu 85 eurot (ilma
    käibemaksuta) on mõistlik ja jääb turuhinna raamidesse, võttes arvesse, et hageja esindaja
    omab kõrgemat erialast kvalifikatsiooni. Seega arvestades, et hageja esindaja töötundide
    põhjendatud maht on 5 tundi ning töötunni hind 85 eurot, on hageja esindaja
    õigusabiteenuse kulud 425 eurot (ilma käibemaksuta).

30. Tulenevalt     eeltoodust    rahuldab     kohus     hageja    taotluse   menetluskulude
    kindlaksmääramiseks ja kohustab kostjat hüvitama hageja menetluskulusid 925 euro
    ulatuses, mis koosnevad lepingulise esindaja tasust summas 425 eurot ja riigilõivust 500
    eurot. Kohus arvestas hageja menetluskulude kindlaksmääramisel ja nende
    väljamõistmisel kostjalt vaidluse asjaolusid, menetluse aega, asja keerukust ning poolete
    poolt esitatud menetlusdokumente. Ka Riigikohus on rõhutanud, et menetlusosalise
    lepingulise esindaja kulude põhjendatuse ja vajalikkuse hindamisel TsMS § 175 lg 1 alusel
    tuleb arvestada mh ka kohtuvaidluse asjaoludega, eelkõige asja keerukuse ja mahukusega
    (RKTKo 3-2-1-4-15 p 14).
                                                                                                 5
(allkirjastatud digitaalselt)
Kristi Rickberg
kohtunik




                                6
