                              KOHTUOTSUS
                               (TAGASELJAOTSUS)
                                Eesti Vabariigi nimel

Kohtuasja number                 2-15-121694
Otsuse tegemise aeg ja koht      23. märts 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         OÜ Luutar hagi D. K.i vastu kahju 64, 72 eurot
                                 hüvitamise nõudes
Kohtuistungi toimumise aeg       Kirjalik menetlus
Hagihind                         64, 72 eurot


Menetlusosalised                 Hageja:             OÜ Luutar (RK xxx, asukoht: Suur-Aia
                                                     19/21, Paide linn)
                                 Hageja seaduslik Ljubov-Luule       Emmar         (e-post:
                                 esindaja:        nastasja@luutar.ee)
                                 Kostja:             D. K. (IK xxx, viimane teadaolev
                                                     elukoht: xxx tegelik elukoht teadmata)



RESOLUTSIOON

1. Hagi rahuldada tagaseljaotsusega.

2. Välja mõista kostja D. K.ilt Luutar OÜ kasuks kahju 64 (kuuskümmend neli) eurot 72
senti.

3. Menetluskulud jätta kostja D. K.i kanda.
Välja mõista kostja D. K.ilt Luutar OÜ kasuks menetluskulud 75 (seitsekümmend viis)
eurot.

4. Tagaseljaotsus kuulub viivitamatult täitmisele.

5. Toimetada kohtuotsuse (tagaseljaotsuse) ärakiri kostjale, D. K.ile, kätte avalikult
Ametlike Teadaannete kaudu.




                                                                                          1(3)
EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1. Luutar OÜ esitas hagi D. K.i vastu kahju hüvitamise summas 64,72 euro nõudes.
Hagiavalduse kohaselt panditi 13.08.2014.a sõlmitud laenulepingu nr T-13836 alusel OÜ
Luutarile jalgratas Sarda Eldorado raami numbriga SW03075500. Laenusaaja sai sularaha
kätte. Laenulepingu T-13836 tagatiseks panditud jalgratta raam on väljastatud politseile.
Hageja ei ole raha kostjalt kätte saanud. Hageja palub kostjalt välja mõista kahju summas
64,72 eurot ja menetluskulud summas 75 eurot.

2. Hagiavalduses märkis hageja kostja elukohaks xxx. Rahvastikuregistri andmetel on kostjal
elukohaks Kohtla- Järve linn. Maksu – ja Tolliameti väljavõtte kohaselt kostja ei tööta. Maksekäsu
kiirmenetluses on kostjale dokumendid edastatud aadressile xxx, dokumendid on tagastatud
märkega „hoiutähtaja möödumisel/kaks katset ebaõnnestusid ja isik ei ela antud aadressil“.
Seoses sellega, et kostja D. K.i viibimiskoht on teadmata, toimetati kostjale hagimaterjalid kätte
avalikult, väljaande Ametlikud Teadaanded kaudu 15.veebruaril 2016. a. TsMS § 317 lg 5
kohaselt loetakse dokument avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast. Hagimaterjalid loetakse kostjale kättetoimetatuks
01.03.2016.a. Kohus kohustas kostjat 14 päeva jooksul kirjalikult vastama. Kohtuteates selgitati
kostjale hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED



                                                                                                2(3)
4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, lg 1 p 1, p 3, § 127 lg 1, 3, § 128 lg 2, 3.
Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.
TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv 75 eurot.
Kohus mõistab kostjalt hageja kasuks menetluskulude katteks 75 eurot.



/allkirjastatud digitaalselt/

Piret Raik
Kohtunik




                                                                                                     3(3)
