                              KOHTUOTSUS
                                   EESTI VABARIIGI NIMEL

Kohus                            Harju Maakohus

Otsuse tegemise aeg ja koht      28. juulil 2016.a Tallinn

Kriminaalasja number             1-16-6236 (15230103222)

Kohtunik                         Eha Popova

Kohtuistungi sekretär            Julia Senkevitš

Tõlk                             Natalia Senkevitš


Kriminaalasi                     Roman Tšižiku     süüdistuses       KarS § 121 lg 1           järgi
                                 kokkuleppemenetluses


Prokurör                         Meelis Sentifoli

Süüdistatav                      ROMAN TŠIŽIK
                                 Ik 39312100856, elukoht XXXX, Eesti Vabariigi kodanik,
                                 põhiharidus, töök XXXXOÜ, abitööline, varem kriminaalkorras
                                 karistatud


RESOLUTSIOON

Juhindudes KrMS § 173 lg 1 p 1; 175 lg 1 p 4,9; 180, 248 lg 1 p 4 ; 311 ja 313

Tunnistada süüdi   Roman Tšižik KarS § 121 lg 1 järgi ning mõista karistuseks vangistus 5 (viis)
kuud.

Vastavalt KarS § 68 lg 1 arvata karistusaja hulka eelvangistuses viibitud aeg 17.06.2015 kuni
18.06.2015, so 2 päeva, ärakandmisele kuulub vangistus 4 (neli) kuud ja 28 (kakskümmend
kaheksa) päeva.

Vastavalt KarS § 74 määrata, et mõistetud vangistust ei pöörata täitmisele, kui R. Tšižik ei pane 2
(kahe) aasta jooksul toime uut kuritegu ja täidab temale käitumiskontrolli ajaks määratud
kontrollnõudeid.    Määrata R. Tšižikule        kriminaalhooldaja Tallinna Vangla Ida-Harju
kriminaalhooldusosakonna juhataja määramisel. Katseajal on R. Tšižik kohustatud järgima KarS §
75 lg 1 sätestatud kontrollnõudeid:
1)      elama alalises elukohas XXXX;
2)      ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)      alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4)      saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui 15-ks päevaks;
5)      saama kriminaalhooldusametnikult eelneva loa elu-, töö- või õppimiskoha vahetamiseks;
6)      saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Kohaldada R. Tšižiku suhtes kuni kohtuotsuse jõustumiseni tõkendina elukohast lahkumise keeldu.

Katseaja algust arvata alates 28.07.2016.a.

Asitõendid - CD plaadid kõnesalvestise ja videosalvestisega, mis asuvad kriminaalasja juures – jätta
kriminaalasja juurde.

Välja mõista R. Tšižikult riigituludesse sundraha 645 eurot ja menetluskulud 96 eurot. KrMS §
180 lg 3 alusel määrata, et sundraha ja menetluskulud tuleb tasuda 12 (kaheteistkümne) kuu jooksul
kohtuotsuse jõustumisest arvates. Makserekvisiidid on märgitud kohtuotsuse lahutamatuks lisaks
olevas makseinfos, mis edastatakse kohtuistungi järgselt kätteandmise võimatusel isiku poolt
avaldatud posti- või e-postiaadressile või isiku kinnipidamiskohta. Kui rahalised nõuded ei ole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras ning süüdimõistetul tuleb kanda ka kohtuotsuse täitmisega
seonduvad kulud.

Edasikaebamise kord
Kohtuotsusele ei saa esitada kokkuleppemenetluses tehtud kohtuotsuse peale apellatsiooni, välja
arvatud juhul, kui tegemist on KrMS 9. peatüki 2. jao sätete rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg 4).
Apellatsiooniõiguse kasutamise soovist teatatakse otsuse teinud kohtule kirjalikult seitsme päeva
jooksul alates kohtuotsuse või selle resolutiivosa kuulutamisest. Apellatsioon esitatakse Tallinna
ringkonnakohtule kirjalikult 15 päeva jooksul alates päevast, mil kohtumenetluse poolel on võimalik
kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
süüdistatavale kohtuotsuse koopia kätteandmisele järgnevast päevast alates viieteistkümne päeva
jooksul.

 Eha Popova
 Kohtunik
