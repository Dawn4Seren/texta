                             KOHTUMÄÄRUS
Kohus                                      Tartu Ringkonnakohus
Kohtukoosseis                              Maili Lokk, Madis Ernits, Einar Vene
Määruse tegemise aeg ja koht               12. oktoober 2016, Tartu
Haldusasja number                          3-15-2564
Haldusasi                                  Marko       Nigoli    kaebus      Tartu     Vanglalt
                                           diskrimineerimisega põhjustatud mittevaralise kahju
                                           hüvitamiseks summas 500 eurot
Vaidlustatud kohtulahend                   Tartu Halduskohtu 28. aprilli 2016. a otsus
Menetluse alus ringkonnakohtus             Marko Nigoli apellatsioonkaebus
Menetlusosalised                           Kaebaja Marko Nigol
                                           Vastustaja Tartu Vangla

RESOLUTSIOON
Tagastada kaebaja apellatsioonkaebus.

EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul määruse ärakirja
kättetoimetamisest.

 ASJAOLUD

 1.   Kaebaja esitas Tartu Halduskohtu 28. aprilli 2016. a otsuse peale apellatsioonkaebuse.

 2.  Tartu Ringkonnakohus 7. juuni 2016. a määrusega jättis kaebaja menetlusabi taotluse
 rahuldamata, jättis kaebaja apellatsioonkaebuse käiguta ja andis kaebajale tähtaja kümme
 päeva alates määruse jõustumisest riigilõivu 15 euro tasumiseks.

 3.  Kaebaja esitas Tartu Ringkonnakohtu 7. juuni 2016. a määrusle määruskaebuse
 Riigikohtule. Riigikohus tagastas 12. septembri 2016. a määrusega kaebaja määruskaebuse
 halduskohtumenetluse seadustiku (HKMS) § 234 ja § 217 lg 2 alusel.

 RINGKONNAKOHTU PÕHJENDUSED

 4. HKMS § 187 lg 4 teise lause kohaselt tagastab kohus apellatsioonkaebuse määrusega
 apellandile, kui apellant jätab tähtajaks täitmata kohtu nõudmise kõrvaldada
 apellatsioonkaebuse menetlusse võtmist takistav puudus. Tartu Ringkonnakohus on 7. juuni
 2016. a määrusega andnud kaebajale tähtaja apellatsioonkaebuse menetlusse võtmist takistava
 puuduse kõrvaldamiseks, s.o selle esitamisel riigilõivu tasumiseks summas 15 eurot. Sama
 määruse põhjendavas osas (p 7) on ringkonnakohus kaebajale selgitanud, et kui kaebaja jätab
kohtu nõudmise riigilõivu tasumiseks                  tähtpäevaks   täitmata,   tagastab     kohus
apellatsioonkaebuse määrusega kaebajale.

5. Tulenevalt Tartu Ringkonnakohtu 7. juuni 2016. a määruse resolutsiooni p-st 3 tuli
kaebajal kõrvaldada ringkonnakohtu poolt viidatud apellatsioonkaebuse puudus määruse
jõustumisest kümne päeva jooksul. HKMS § 179 lg 3 kohaselt jõustub määrus, mille peale
saab esitada määruskaebuse, kui seaduse järgi ei saa seda tähtaega ennistamata enam
vaidlustada muul viisil kui teistmismenetluses või kui määruskaebus jäetakse jõustunud
lahendiga rahuldamata või läbi vaatamata. Seega jõustus Tartu Ringkonnakohtu 7. juuni 2016.
a määrus 12. septembril 2016, kui Riigikohus tegi lahendi, millega tagastas kaebaja poolt
Tartu                                   Ringkonnakohtu
7. juuni 2016. a määrusele esitatud määruskaebuse. Kuna ringkonnakohtu 7. juuni 2016. a
määrus jõustus 12. septembril 2016, hakkas tähtaeg apellatsioonkaebuses esinenud puuduste
kõrvaldamiseks kulgema 13. septembril 2016 ning viimane päev riigilõivu tasumiseks oli
22. september 2016. Käesoleva määruse tegemiseni ei ole kaebaja kõrvaldanud
apellatsioonkaebuses esinenud puudust, s.o ei ole esitanud kohtule andmeid selle esitamiselt
riigilõivu tasumise kohta. Riigilõivu tasumist kaebaja poolt ei nähtu ka Kohtute
Infosüsteemist.

6. Ringkonnakohus leiab, et kaebajal on olnud mõistlik aeg apellatsioonkaebuses esinenud
puuduse kõrvaldamiseks. Hoolimata sellest on kaebaja jätnud tasumata selle esitamisel ette
nähtud riigilõivu. Seega tuleb apellatsioonkaebus HKMS § 187 lg 4 alusel kaebajale
tagastada. HKMS § 187 lg 2 teise lause alusel loetakse, et apellatsioonkaebust ei ole esitatud.

7. HKMS § 187 lg 7 kohaselt võib apellant määruse peale, millega kohus keeldub
apellatsioonkaebust menetlusse võtmast, esitada määruskaebuse Riigikohtule.




    /allkirjastatud digitaalselt/   /allkirjastatud digitaalselt/    /allkirjastatud digitaalselt/
             Maili Lokk                     Madis Ernits                      Einar Vene




2                                                 2
