                                                                                  2-15-124277




                                KOHTUOTSUS
                                   TAGASELJAOTSUS
                                   Eesti Vabariigi nimel

Kohtuasja number                 2-15-124277
Otsuse tegemise aeg ja koht      07. juuli 2016, Narva kohtumaja
Kohus                            Viru Maakohus
Kohtunik                         Aarne Lõhmus
Kohtuasi                         E K hagi E Y vastu võlgnevuse nõudes
Hagi hind                        680,57 eurot
Kohtuistungi toimumise aeg       17. juuni 2016
Menetlusosalised ja esindajad    Hageja:            E K (ik XXX)
                                 Hageja esindaja:   Aleksandr Pehalenko (lepinguline esindaja)
                                 Kostja:            E Y (ik XXX)

RESOLUTSIOON

   1. Hagi rahuldada tagaseljaotsusega.

   2. Välja mõista E Y E K kasuks 640 (kuussada nelikümmend) eurot ja 32 senti.

   3. Välja mõista E Y E K kasuks viivis põhinõude tasumata osalt (seisuga 07. juuli 2016
      moodustab põhinõude tasumata osa 500 eurot) alates 08. märtsist 2016 kuni
      põhinõude täieliku tasumiseni viivisemääras poolaasta kaupa Euroopa Keskpanga
      põhirefinantseerimis operatsioonidele kohaldatav viimane intressimäär enne iga aasta
      1. jaanuari ja 1. juulit, millele lisandub 8 (kaheksa) protsenti aastas

   4. Jätta menetluskulud E Y kanda.

   5. Välja mõista E Y E K kasuks menetluskulud kokku 413 (nelisada kolmteist) eurot.

EDASIKAEBAMISE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.


                                                                                           1(4)
                                                                                          2-15-124277

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates.

Kaja võib esitada sõltumata mõjuva põhjuse olemasolust, kui kohtuistungile ilmumata jäämise
puhul oli kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega kohtuistungile või elektrooniliselt. Koos kajaga tuleb kohtule esitada kõik asja
ettevalmistamise lõpuleviimiseks vajalik. Kajalt tasutakse kautsjon, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD JA MENETLUSE KÄIK

Hagiavalduse kohaselt andis hageja 07. märtsil 2013 kostjale laenu 500 eurot. Võlgnevuse
andmise kohta on koostatud kirjalik võlatunnistus. Kostja kohustus võlgnevuse tagastama hiljemalt
07. septembriks 2013. Kostja oma kohustust tähtajaks ei täitnud ega tagastanud raha, mille tõttu
tekkis kostjal võlgnevus hageja ees summas 500 eurot. Hageja esindaja saatis 02. detsembril 2013
kostjale kirjaliku nõude, milles palus võlgnevuse likvideerida. Kostja on esindaja kirja
ignoreerinud. Käesoleva ajani ei ole kostja oma võlgnevust tasunud.

Hageja palub kostjalt välja mõista põhivõlgnevus 500 eurot, seisuga 07. märts 2016 sissenõutavaks
muutunud viivised summas 100,32 eurot ning jooksev viivis VÕS § 113 lg 1 sätestatud määras
alates 08. märtsist 2016 kuni kostja poolt põhivõlgnevuse tasumiseni. Välja mõista kostjalt hageja
kasuks sissenõudmiskulud summas 40 eurot ning jätta menetluskulud kostja kanda.

Kostja oma 15. aprilli 2016 vastuses ei eita fakti, et sai hagejalt laenu ning selle kohta koostati
kirjalik võlatunnistus. Kostja selgitab, et hageja on kirjaliku kohustuse tagastanud kostjale pärast
seda, kui võlg sai täies ulatuses tasutud. Kostja tagastas hagejale võlgnevuse 500 eurot augustis
2013. Seega ei saa võlatunnistus olla autentne ja kehtiv.

Kohutuistungile kostja ei ilmunud. Kohtuisatungil taotles hageja tagaseljaotsuse tegemist, kuna
kostja kohtuistungile ei ilmunud.

KOHTU PÕHJENDUSED

Kohus, tutvunud tsiviilasja materjalidega, leiab, et hagi tuleb rahuldada tagaseljaotsusega.

Tsiviilkohtumenetluse seadustiku (TsMS) § 413 lg 1 teise lause kohaselt loeb kohus hageja
esitatud faktilised väited kostja poolt omaksvõetuks.

Võlaõigusseaduse (VÕS) § 101 lg 1 p 1, p 3 ja p 6, VÕS § 108 lg 1, VÕS § 113 lg 1, VÕS § 94 lg
1, VÕS § 115 lg 1, TsMS § 367 alusel rahuldab kohus hagi tagaseljaotsusega ja mõistab kostjalt
hageja kasuks välja põhivõlgnevuse 500 eurot, alates 08. september 2013 kuni 07. märts 2016
sissenõutavaks muutunud viivise 100,32 eurot ning sissenõudmiskulud summas 40 eurot, kokku
640,32 eurot ja viivise põhinõudelt, mis kohtuotsuse tegemise aja seisuga moodustab 500 eurot,
alates 08. märtsist 2016 kuni põhinõude täitmiseni viivisemääras poolaasta kaupa Euroopa

                                                                                                   2(4)
                                                                                     2-15-124277

Keskpanga põhirefinantseerimis operatsioonidele kohaldatav viimane intressimäär enne iga aasta
1. jaanuari ja 1. juulit, millele lisandub 8 (kaheksa) protsenti aastas.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. /--/.

Lähtuvalt TsMS § 162 lg 1 ja lg 2 hagimenetluse kulud kannab pool, kelle kahjuks otsus tehti.
Pool, kelle kahjuks otsus tehti, hüvitab teisele poolele muu hulgas kohtumenetluse tõttu tekkinud
vajalikud kohtuvälised kulud. Kooskõlas TsMS § 174 lg 1 ja lg 2 määrab kohus kindlaks
menetluskulude rahalise suuruse. Vastavalt TsMS § 175 lg 1 mõistab kohus kulud välja
põhjendatud ja vajalikus ulatuses.

Hageja esitas kohtule taotluse menetluskulude, riigilõivu summas 125 eurot ja õigusabikulude
summas 528 eurot, kokku 653 eurot väljamõistmiseks (t.l.-58).

Kostja hageja menetluskulude osas vastuväiteid kohtule ei esitanud.

Kohus leiab, et hageja menetluskulud 125 euro riigilõivu osas on hagiavalduse esitamise ajal
kehtinud riigilõivuseaduse (RLS) § 59 lg 1, RLS lisa 1 ja TsMS § 147 lg 5 alusel põhjendatud ja
vajalik täies ulatuses.

Hageja nimetab esindajaga seotud õigusabi kuludeks 528 eurot (koos käibemaksuga). Hageja
lepingulise esindaja tunnitasu on 80 eurot, millele lisandub käibemaks. Riigikohtu senises
praktikas on põhjendatuks ja vajalikuks peetud tunnitasu nii 120 eurot koos käibemaksuga
(01.10.2013 määrus tsiviilasjas nr 3 2-1-92-13) kui ka tunnitasu 120 eurot ilma käibemaksuta
(02.10.2013 määrus tsiviilasjas nr 3 2-1-93-13). Seega on hageja lepingulise esindaja tunnitasu
mõistliku suurusega.

Hageja esindajal on kulunud tõendite kogumiseks ja korrastamiseks, maksekäsu kiirmenetluse
avalduse ettevalmistamiseks, hagiavalduse koostamiseks, kostja vastusega tutvumiseks ning
kohtuistungil osalemiseks ja ettevalmistamiseks kokku 7 tundi.

Kohus lähtub hageja õigusabi kulude määramisel tsiviilasja materjalidest ning haginõudest. Kohus
leiab, et hageja esindaja ajakulu ei ole esitatud ulatuses põhjendatud.

Kohus asub seisukohale, et hageja lepingulise esindaja poolt maksekäsu kiirmenetluse avalduse
esitamisele kulunud mõistlik aeg on üks tund. Hageja lepinguline esindaja on kohtule esitanud
hagiavalduse (t.l.-18-19), mis on sisuliselt kahe lehekülje pikkune. Kuna hagiavalduses toodud
asjaolud olid välja selgitatud juba maksekäsu kiirmenetluse avalduse esitamisel ja vaidluse
esemeks on võlgnevus, mille kohta on väljastatud võlatunnistus, s.o tegemist ei ole keeruka ega
mahuka vaidlusega, mis vajaks suuremat ajakulu vaidluse analüüsimiseks või tõendite
väljaselgitamiseks, loeb kohus põhjendatud ajakuluks hagiavalduse koostamisele üks tund. Samuti
oli kostja vastus vaid poole lehekülje pikkune (t.l.-39), mille analüüsimiseks piisab veerand
tunnist. Seisukoht kostja vastuse osas (t.l.-43) ei sisalda uusi asjaolusid ega väiteid ning selle
koostamisele on põhjendatud ajakulu pool tundi. Kohtuistung toimus 14 minutit. Kohus leiab, et
põhjendatud on hageja lepingulise esindaja ajakulu kolme töötunni ulatuses ning seega on
põhjendatud hageja õigusabi kulud summas 240 (80 x 3) eurot.

Hageja kinnitas, et hageja ei saa õigusabi kuludelt käibemaksu tagasi arvestada ning seega
moodustavad hageja õigusabi kulud koos käibemaksuga 288 (240 x 1,2) eurot.

                                                                                             3(4)
                                                                                2-15-124277


Kostjalt tuleb hageja kasuks välja mõista hageja põhjendatud ja vajalikud menetluskulud kokku
413 eurot (125+288).

/allkirjastatud digitaalselt/

Aarne Lõhmus
Kohtunik




                                                                                         4(4)
