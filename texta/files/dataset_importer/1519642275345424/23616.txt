                              KOHTUOTSUS
                                   EESTI VABARIIGI NIMEL
Kohus                            Viru Maakohus
Otsuse tegemise aeg ja koht      15. veebruar 2016, Jõhvi kohtumaja
Kriminaalasja number             1-16-286 (13240100230)
Kohtunik                         Deniss Minzatov
Kohtuistungi sekretär            Piret Juuse
Tõlk                             Svetlana Hamaza
Kriminaalasi                     Igor Kolesniku süüdistuses KarS § 212 lg 1 järgi ja
                                 Oleg Ostrjakovi süüdistuses KarS § 212 lg 1 järgi
                                 kokkuleppemenetluse korras
Prokurör                         Kristiina Erte
Süüdistatav                      Igor Kolesnik isikukood 37612152236, kodakondsuseta,
                                 põhiharidus, emakeel vene keel, töökoht puudub, elukoht xxx,
                                 viibib vahi all Viru Vanglas teise kriminaalasja (nr
                                 15244001651) raames
                                 kriminaalkorras karistatud viimati:
                                 15.08.2007 Viru Maakohtu poolt KarS § 329 järgi rahalise
                                 karistusega 479,34 eurot;
                                 17.04.2013 Viru Maakohtu poolt KarS § 424 järgi 5 kuulise
                                 vangistusega tingimisi 18-kuulise katseajaga.
                                 Katseaja algus 17.04.2013.
Süüdistatav                      Oleg Ostrjakov isikukood 38307212217, Eesti kodanik,
                                 keskeriharidus, emakeel vene keel, töökoht xxx, elukoht xxx
                                 kriminaalkorras karistatud:
                                 15.10.2013 Viru Maakohtu poolt KarS § 199 lg 1 ja § 215 lg 2 p 1
                                 järgi liitkaristusega rahaline karistus 310,40 eurot tingimisi 3-
                                 aastase katseajaga. Katseaja algus 15.10.2013
Kohtuistungi toimumise aeg       11.02.2016, 15.02.2016 avalikul kohtuistungil
RESOLUTSIOON:                    Juhindudes KrMS § 247 - § 249, § 313, § 315 - § 319 kohus
                                        OTSUSTAS:

 Tunnistada Igor Kolesnik süüdi KarS § 212 lg 1 järgi ning mõista talle karistuseks 1 kuu
 vangistust.

 KarS § 65 lg 1 alusel liita mõistetud karistusele Viru Maakohtu 17.04.2013 kohtuotsusega
 mõistetud karistus 5 kuud vangistust 18-kuulise katseajaga (katseaeg lõppes 16.10.2014),
 mõistes üksikkaristustest raskeima suurendamise teel liitkaristuseks 6 kuud vangistust.
 Arvata liitkaristusest maha eelmise kohtuotsuse järgi täielikult ärakantud karistus 5 kuud
 vangistust ning mõista Igor Kolesnikule lõplikuks liitkaristuseks 1 (üks) kuu vangistust.
 Karistuse kandmise algus on alates antud kohtuotsuse jõustumisest.


                                                                                                 1
Tunnistada Oleg Ostrjakov süüdi KarS § 212 lg 1 järgi ning mõista talle karistuseks rahaline
karistus 70 miinimumpäevamäära ulatuses (arvestades miinimumpäevamäära 10 eurot)
s.o. summas 700 eurot.

KarS § 65 lg 1 alusel liita mõistetud karistusele Viru Maakohtu 15.10.2013 kohtuotsusega Oleg
Ostrjakovile mõistetud rahaline karistus 97 päevamäära ulatuses, so 310.40 eurot tingimisi 3-
aastase katseajaga, lugedes kergem karistus kaetuks raskeimaga ning mõista liitkaristuseks
rahaline karistus 70 miinimumpäevamäära ulatuses s.o. summas 700 (seitsesada) eurot.

KarS § 73 lg 1 ja 3 alusel mitte pöörata Oleg Ostrjakovile mõistetud karistus täielikult täitmisele
kui ta ei pane 2-(kahe)aastase katseaja kestel toime uut tahtlikku kuritegu.
Katseaja algus alates 15.02.2016.

Asitõendid:
4 CD-plaati - jätta kriminaalasja juurde.

Rahuldada kaitsja Eduard Bulattšik tasutaotlus summas 58,08 eurot, sh tasu 40 eurot, kulud
8,40 eurot ja käibemaks tasult ja kuludelt 8 eurot + 1,68 eurot.

KrMS § 180 lg 1 ja 3 alusel jätta menetluskulud osaliselt, s.o sundraha 645 eurot osas riigi kanda
ning ülejäänud osas mõista menetluskulud Igor Kolesnik´ult riigituludesse välja, s.o:
96+24+48+58,08 eurot kaitsjatasu,
228,50 eurot ekspertiisitasud
Kokku 454,58 eurot.

Igor Kolesnik´ul tasuda menetluskulud 454,58 eurot 12-kuulise tähtaja jooksul alates
kohtuotsuse jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700011054
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

KrMS § 180 lg 1 ja 3 alusel jätta menetluskulud osaliselt, s.o sundraha 645 eurot osas riigi kanda
ning ülejäänud osas mõista menetluskulud Oleg Ostrjakov´ilt riigituludesse välja, s.o:
144 eurot kaitsjatasu,
228,50 eurot ekspertiisitasud.
Kokku 372,50 eurot.

Oleg Ostrjakovil tasuda menetluskulud 372,50 eurot 12-kuulise tähtaja jooksul alates
kohtuotsuse jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700011067
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


                                                                                                  2
Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule
kui tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.


ASJAOLUD

Igor Kolesnik`ut süüdistatakse selles, et tema olles eelnevalt kokku leppinud Oleg Ostrjakoviga,
lõi 07.09.2012 kindlustusandjale AS Xxx xxx sihilikult ja teadlikult tegelikkusele mittevastava
ettekujutuse avarii toimumise kohta eesmärgiga saada kindlustusandjalt kindlustushüvitist
summas 8000 eurot, teatades kindlustusandjale 06.09.2012.a kella 22.50 paiku Ida-Virumaal
Püssi linnas, Raudtee, Kooli tänava ning Maidla tee T-tähe kujulisel ristmikul toimunud
kokkupõrkkest.
I. Kolesnik esitas kindlustusandjale AS Xxx xxx kahjuteate, mille kohaselt tema sõitis peateel
Xxx xxx kuuluva sõiduautoga xxx reg nr xxx, millele sõitis paremalt küljelt sisse kõrvalteelt
sõitnud sõiduauto Xxx Xxx reg nr xxx, mida juhtis Oleg Ostrjakov ja kes eiras liiklusmärki
„anna teed“.
Igor Kolesnik ja Oleg Ostrjakov, kes enda sõnul eelnevalt üksteist ei tundnud, deklareerisid
07.09.2012 teate liiklusõnnetusest reg. nr I00122698 AS Xxx xxx esinduses, kus vastutajana
deklareeriti Xxx Xxx juht O. Ostrjakov, ehk väidetava liiklusõnnetuse materiaalne kannataja oli,
xxx reg nr xxx omanik Xxx xxx.
Tegelikkuses toimus liiklusõnnetus 06.09.2012 Igor Kolesniku ja Oleg Ostrjakovi vahel
eelnevalt kokku lepitud asjaoludel, olles enne seda 06.09.2012 kell 20.29 omavahel telefoni teel
suhelnud ja olles omavahel tuttavad.

Seega oma tegevusega pani Igor Kolesnik toime kindlustusjuhtumi toimumise kohta ebaõige
ettekujutuse loomise kindlustusandjalt kindlustushüvitise saamise eesmärgil, so KarS § 212 lg 1
järgi kvalifitseeritava kuriteo.

Süüdistatava Igor Kolesniku, tema kaitsja ja prokuröri vahel sõlmitud kokkuleppe kohaselt:
KarS § 212 lg 1 järgi ettenähtud kuriteo toimepanemise eest nõuab prokurör kohtus
süüdistatavale karistuseks 1 kuu vangistust.
KarS § 65 lg 1 alusel liita mõistetud karistusele 1 kuu vangistust Viru Maakohtu 17.04.2013.a
kohtuotsusega mõistetud karistus 5 kuud vangistust 18-kuulise katseajaga (katseaeg lõppes
16.10.2014), mõistes üksikkaristustest raskeima suurendamise teel liitkaristuseks 6 kuud
vangistust. Arvata liitkaristusest maha eelmise kohtuotsuse järgi täielikult ärakantud karistus 5
kuud vangistust ja lõplikult ärakandmisele kuulub 1 (üks) kuu vangistust.

Oleg Ostrjakovi süüdistatakse selles, et tema olles eelnevalt kokku leppinud Igor Kolesnikuga,
lõi 07.09.2012 kindlustusandjale AS Xxx xxx sihilikult ja teadlikult tegelikkusele mittevastava
ettekujutuse avarii toimumise kohta eesmärgiga aidata Igor Kolesnikul saada kindlustusandjalt
kindlustushüvitist summas 8000 eurot, teatades kindlustusandjale 06.09.2012.a kella 22.50 paiku
Ida-Virumaal Püssi linnas, Raudtee, Kooli tänava ning Maidla tee T-tähe kujulisel ristmikul
toimunud kokkupõrkest.
O. Ostrjakov esitas kindlustusandjale AS Xxx xxx kahjuteate, mille kohaselt tema sõitis
kõrvalteel, juhtides sõiduautot Xxx Xxx reg xxx, eirates liiklusmärki „anna teed“, paremalt
küljelt sisse peateel sõitnud I. Kolesniku poolt juhitud sõiduautole xxx reg nr xxx, mille

                                                                                                   3
omanikuks on Xxx xxx.
Igor Kolesnik ja Oleg Ostrjakov, kes enda sõnul eelnevalt üksteist ei tundnud, deklareerisid
07.09.2012 teate liiklusõnnetusest reg. nr I00122698 AS Xxx xxx esinduses, kus vastutajana
deklareeriti Xxx Xxx juht O. Ostrjakov, ehk väidetava liiklusõnnetuse materiaalne kannataja oli,
xxx reg nr xxx omanik Xxx Kolesnik.
Tegelikkuses toimus liiklusõnnetus 06.09.2012 Igor Kolesniku ja Oleg Ostrjakovi vahel
eelnevalt kokku lepitud asjaoludel, olles enne seda 06.09.2012 kell 20.29 omavahel telefoni teel
suhelnud ja olles omavahel tuttavad.

Seega oma tegevusega pani Oleg Ostrjakov toime kindlustusjuhtumi toimumise kohta ebaõige
ettekujutuse loomise kindlustusandjalt kindlustushüvitise saamise eesmärgil, so KarS § 212 lg 1
järgi kvalifitseeritava kuriteo.

Süüdistatava Oleg Ostrjakovi, tema kaitsja ja prokuröri vahel sõlmitud kokkuleppe kohaselt:
KarS § 201 lg 1 järgi ettenähtud kuriteo toimepanemise eest nõuab prokurör kohtus
süüdistatavale karistuseks rahalise karistuse 70 miinimumpäevamäära ulatuses (arvestades
süüdistatava keskmiseks päevasissetulekuks miinimumpäevamäära 10 eurot) s.o. summas 700
eurot (seitsesada eurot).
KarS § 65 lg 1 alusel liita mõistetud karistusele 700 eurot Viru Maakohtu 15.10.2013.a
kohtuotsusega mõistetud rahaline karistus 97 päevamäära ulatuses, so 310.40 eurot tingimisi 3-
aastase katseajaga, lugedes kergem karistus kaetuks raskeimaga ning mõista liitkaristuseks
rahaline karistus summas 700 eurot.
KarS § 73 lg 1 alusel, arvestades kuriteo asjaolusid ja süüdlase isikut, mõistetud karistus jätta
tingimisi kohaldamata. Karistust mitte pöörata täitmisele, kui süüdimõistetu ei pane kohtu
määratud katseajal toime uut tahtlikku kuritegu.
KarS § 73 lg 3 alusel määrata katseajaks 2 aastat.

Kohtuistungil tegi kohus kindlaks, et süüdistatavad on kokkuleppest aru saanud ja nõustuvad
sellega. Süüdistatavad on selgitanud, et kokkulepet sõlmides väljendasid nad oma tõelist tahet.
Kõik menetlusosalised jäid kohtuistungil sõlmitud kokkuleppe juurde ja taotlesid selle
kinnitamist kohtu poolt.


KOHTU SEISUKOHT

Kohus leiab, et süüdistatavad on kokkulepet sõlmides väljendanud oma tõelist tahet ja
kriminaalasja menetlemisel on järgitud kokkuleppemenetlust reguleerivaid sätteid ning seega
tuleb Igor Kolesnik ja Oleg Ostrjakov süüdi tunnistada nendele inkrimineeritavate kuritegude
toimepanemises ning mõista karistus vastavalt kokkuleppele.

Menetluskulud

KrMS § 180 alusel tuleb Igor Kolesnikult ja Oleg Ostrjakovilt välja mõista riigituludesse
kriminaalmenetluse kulud.

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 3, 4 ja 9 tulenevalt menetluskulud on ekspertiisikulud,
määratud kaitsjale määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

                                                                                                  4
Kohus leiab, et arvestades süüdistatavate varalist seisundit tuleb menetluskulud jätta KrMS § 180
lg 1 ja 3 alusel osaliselt, nimelt sundraha osas riigi kanda, ja seda nii Igor Kolesniku kui ka Oleg
Ostrjakovi suhtes.
Ülejäänud osas, s.o kaitsjatasud ja ekspertiisikulud tuleb jätta süüdistatavate kanda, võimaldades
menetluskulude tasumist 12 kuu jooksul alates otsuse jõustumisest.

Asitõendid
4 CD-plaati - jätta kriminaalasja juurde

(allkirjastatud digitaalselt)
Deniss Minzatov
Kohtunik




                                                                                                  5
