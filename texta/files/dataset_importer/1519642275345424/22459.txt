                            KOHTUMÄÄRUS
Kohus                               Viru Maakohus

Määruse tegemise aeg ja koht        29. veebruar 2016 Jõhvi kohtumajas

Väärteoasja number                  4-16-735

Kohtunik                            Larissa Prokopenko

Kohtuistungisekretär                Ingrid Koddo

Kohtuasi                            Politsei- ja Piirivalveameti Ida Prefektuuri taotlus
                                    Eduard Kovalkov´ile asenduskaristuse määramiseks
Võlgnik                             Eduard Kovalkov, isikukood 38306222263xxx

                                    22.02.2016, 29.02.2016
Asja arutamise kuupäev

RESOLUTSIOON                        Juhindudes VTMS § 211 lg 3 ja KarS § 72, kohus


MÄÄRAS

Jätta rahuldamata Politsei- ja Piirivalveameti Ida Prefektuuri taotlus Ida Prefektuuri
21.01.2013 otsusega väärteoasjas nr 2440,13,000039 Eduard Kovalkov´ile määratud
rahatrahvi 100 euro asendamiseks arestiga.

Määruse ärakiri edastada Politsei- ja Piirivalveameti Ida Prefektuurile ja kohtutäitur
Kersti Vilbo´le.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Ida Prefektuuri 21.01.2013 otsusega väärteoasjas nr 2440,13,000039 määrati Eduard
Kovalkov´ile Karistusseadustik § 262 järgi karistuseks rahatrahv 25 trahviühiku ulatuses, s.o
summas 100 EUR.

Täitemenetlus nr 163/2013/937 on võlgniku Eduard Kovalkovi suhtes algatatud 05.08.2013
ning täitmisteade on avaldatud 07.09.2013 Ametlikes Teadaannetes. Võlgnik pole rahatrahvi



                                                                                        1 (3)
tasunud. Kohtutäitur on täitemenetluse jooksul teinud korduvad registripäringud vara ja
sissetulekute kohta. Võlgnikul puudub kinnisvara ja väärtuslik vallasvara. Kohtutäitur on
kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane, et katta vara realiseerimisega tekkivaid kulusid.
Eelnevalt kohtule esitatud asenduskaristuse taotlus jäeti rahuldamata, kuna isik lubas tasuda
võlgnevuse, mida pole senini teinud. Täitemenetluse seadustiku § 201 lõike 1 alusel palub
otsustada rahatrahvi jäägi asendamine.

Politsei- ja Piirivalveameti Ida Prefektuur esitas 03.02.2016 Viru Maakohtule avalduse
asenduskaristuse määramiseks.

Avalduse kohaselt ei tasunud menetlusalune isik Eduard Kovalkov rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2440,13,000039. 04.12.2015
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2440,13,000039 rahatrahvi summas 100 eurot arestiga.

22.02.2016 kohtuistungile Eduard Kovalkov ei ilmunud, kohtukutset ei õnnestunud kätte
toimetada, postkast täis.

22.02.2016 määrusega kohaldas Viru Maakohus Eduard Kovalkov suhtes sundtoomist
29.02.2016 kohtuistungile. Ida Prefektuur esitas 29.02.2016 kohtule ettekande kohtumääruse
täitmata jätmise kohta, kuna xxx ust keegi ei avanud ja politseile on Eduard Kovalkovi
asukoht teadmata.

Kohtu seisukoht

Kohus, tutvunud käesoleva asja materjalidega, leidis, et taotlus rahuldamisele ei kuulu.

Käesoleva asja materjalidest nähtub, et Politsei- ja Piirivalveameti Ida Prefektuuri
21.01.2013 otsusega väärteoasjas nr 2440,13,000039 määrati Eduard Kovalkovile KarS §
262 järgi karistuseks rahatrahv 25 trahviühiku ulatuses, s.o summas 100 EUR. Rahatrahv on
tasumata.
Rakvere kohtutäitur Kersti Vilbo 03.12.2015 teatest Ida Prefektuurile nähtub, et rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Väärteomenetluse seadustiku § 211 lg 3 kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.




                                                                                        2 (3)
Kohus edastas kohtukutse aadressile Kalevi 36-30, Kohtla-Järve, kuid kutset pole õnnestunud
kätte anda. Samuti ebaõnnestus sundtoomine.

Arvestades asjaolusid, et kohus kasutas kõiki võimalikke meetmeid isiku elukoha
kindlakstegemiseks, kuid see ei õnnestunud, siis leiab kohus, et käesoleval ajal ei ole võimalik
rahatrahvi asendamine aresti või üldkasuliku tööga võlgniku Eduard Kovalkov suhtes.

Tulenevalt VTMS § 211 lg 1¹ on asja sisuliseks arutamiseks menetlusaluse isiku osavõtt
kohtuistungist kohustustlik.

Kohus on seisukohal, et isiku puhul, kelle puhul ei ole tõsikindlalt võimalik veenduda tema
püsiva elukoha olemasolus ja seega tema elukohta kindlaks teha, tuleb järeldada, et see isik ei
ole kohtule kättesaadav. Ilma tema osavõtuta ei ole rahatrahvi asendamise sisuline arutamine
võimalik. Muid andmeid kohtule teada ei ole.

Lähtudes ülaltoodust kohus leiab, et Eduard Kovalkov´ile asenduskaristuse määramine
käesoleval ajal ei ole võimalik ning taotlus tuleb jätta rahuldamata.


/allkirjastatud digitaalselt/
Larissa Prokopenko
Kohtunik




                                                                                           3 (3)
