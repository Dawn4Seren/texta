                        KOHTUOTSUS
                                   Tagaseljaotsus

Kohus                       Harju Maakohus
Kohtunik                    Helina Luksepp

Otsuse tegemise aeg ja koht 08. detsember 2016 Tallinn, Kentmanni kohtumaja

Tsiviilasja number          2-16-115724

Tsiviilasi                  Osaühingu Aktiva Finants hagi XXXXvastu võlgnevuse nõudes
Tsiviilasja hind             202,31 eurot
Menetlusosalised ja nende Hageja: Osaühing Aktiva Finants (registrikood 10746479,
esindajad                 asukoht   A.Weizenbergi 20,   10150     Tallinn,  e-post
                          inkasso@julianus.ee);
                             Hageja lepinguline      esindaja:   Kadri   Timuska   (e-post
                             jurist@julianus.ee);


                             Kostja: XXXX(isikukood XXXX, registrijärgne elukoht XXXX,
                             tegelik elukoht teadmata).
Menetluse liik              Kirjalik menetlus

RESOLUTSIOON
  1. Rahuldada hagi tagaseljaotsusega kostja XXXXsuhtes, kuna kostja ei ole kohtu poolt
     määratud tähtaja jooksul hagile vastanud.
  2. Mõista kostjalt XXXX(isikukood XXXX) hageja osaühingu Aktiva Finants
     (registrikood 10746479) kasuks välja XXXX AS (registrikood XXXX) ja kostja vahel
     19.09.2013 sõlmitud liitumiselepingu nr XXXX ja liitumislepingu lisa nr XXXX alusel
     võlgnevus 116,43 eurot ja viivis 35,88 eurot.
  3. Menetluskulude jaotus ja kindlaksmääramine:
     3.1. Jätta menetluskulud kostja kanda.
     3.2. Mõista kostjalt XXXX hageja osaühingu Aktiva Finants kasuks välja
            menetluskulud summas 175 eurot (riigilõiv 75 eurot ja põhjendatud
            õigusabikulud 100 eurot).
     3.3. Kohustada kostjat tasuma menetluskuludelt (175 eurolt) hagejale viivist
            võlaõigusseaduse § 113 lõike 1 teises lauses sätestatud määras alates otsuse
            jõustumisest kuni menetluskulude tasumiseni.
  4. Tagaseljaotsus on tagatiseta viivitamata täidetav.
  5. Avaldada tagaseljaotsuse resolutsioon väljaandes Ametlikud Teadaanded.




                                            1
Edasikaebamise kord

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Ringkonnakohus võib apellatsioonkaebuse lahendada kirjalikus menetluses,
kui kaebaja ei taotle selle lahendamist istungil.
Kostja võib esitada tagaseljaotsuse peale kaja Harju Maakohtule 30 päeva jooksul tagaseljaotsuse
kättetoimetamisest juhul, kui tema tegevusetus, mis oli tagaseljaotsuse tegemise aluseks, oli tingitud
mõjuvast põhjusest. Kaja võib esitada sõltumata mõjuva põhjuse olemasolust, kui: 1) hagile
vastamata jätmise puhul oli hagi kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt; 2) kohtuistungile ilmumata jäämise puhul
oli kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega kohtuistungil või elektrooniliselt; 3) tagaseljaotsust ei võinud seaduse kohaselt teha.
Kui tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Kaja esitamisel
tuleb kostjal tasuda kautsjonina summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot.
Kohus selgitab, et menetlusabi taotlemise korral peab seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks menetlusabi taotletakse, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist. Kohus
selgitab, et menetlustoimingut, mille tegemiseks on kehtestatud tähtaeg, võib teha tähtaja viimasel
päeval kuni kella 24.00-ni (TsMS § 62 lg 2).
Kohtuotsuse selgitused
TsMS § 444 lg 3 järgi võib kohus teha tagaseljaotsuse kirjeldava ja põhjendava osata. Seetõttu
märgib kohus lühidalt vaid alljärgnevat:
1. Hageja esitas 25.07.2016 kostja vastu Pärnu Maakohtule maksekäsu kiirmenetluse avalduse.
Pärnu Maakohtu 09.08.2016 määrusega tehti kostjale makseettepanek, mida ei õnnestunud mõistliku
aja jooksul talle kätte toimetada. Pärnu Maakohus lõpetas maksekäsu kiirmenetluse ja andis
22.08.2016 määrusega hageja nõude üle Harju Maakohtule menetlemiseks üldises korras. Hageja
esitas 09.09.2016 Harju Maakohtule hagi kostja vastu ja 26.09.2016 ning 24.10.2016 hagi
täpsustused. Nõude aluseks on XXXXAS (registrikood XXXX) ja kostja vahel 19.09.2013 sõlmitud
liitumiseleping nr XXXX ja liitumislepingu lisa nr XXXX. XXXXAS loovutas 18.11.2015
kokkuleppega nõude hagejale. Harju Maakohus võttis hagi 28.10.2016 määrusega menetlusse.
Hageja nõuab kostjalt võlgnevust 166,43 eurot ja viivist 35,88 eurot. Hageja taotleb menetluskulude
hüvitamist summas 400 eurot (riigilõiv 75 eurot ja õigusabikulud 325 eurot) ja menetluskuludelt
viivise väljamõistmist.
2. Hagiavaldus toimetati kostjale kätte avalikult väljaande Ametlikud Teadaanded kaudu (teate
avaldamise kuupäev 28.10.2016). Kostja ei ole kohtu poolt määratud tähtajaks (28.11.2016) ega
käesoleva ajani hagile vastanud. Kohus leiab, et hagi on hagiavalduses märgitud asjaoludega
õiguslikult põhjendatud ja tuleb rahuldada. Eeldused otsuse kättetoimetamiseks avalikult TsMS
§ 317 alusel on täidetud.
3. Asja menetlenud kohus märgib kohtuotsuses ka menetluskulude jaotuse menetlusosaliste vahel
(TsMS § 173 lg 1). Menetluskulude rahalise suuruse määrab kohus menetluskulude jaotuse alusel



                                              2
 vajalikus ja põhjendatud ulatuses kindlaks sõltumata poolte sellekohasest taotlusest, võttes aluseks
 menetluskulude nimekirja või tsiviilasja materjalid (TsMS § 174 lg 1).
 4. TsMS § 162 lg 1 kohaselt hagimenetluse kulud kannab pool, kelle kahjuks otsus tehti. TsMS §
 138 lg 2, § 139, § 144 p 1 ja § 175 lg 1 alusel on riigilõiv ja ka õigusabikulu põhjendatud kulutused
 ja need tuleb kostjalt hageja kasuks põhjendatud ulatuses, s.o kokku summas 175 eurot (75 eurot
 riigilõiv ja põhjendatud õigusabikulud 100 eurot), välja mõista.
 5. TsMS § 178 lg-te 1,2 ja 4 kohaselt saab menetluskulude jaotust ja nende suurust vaidlustada
 üksnes selle kohtulahendi peale edasi kaevates, millega menetluskulude jaotus ja suurus kindlaks
 määrati. Menetluskulude kindlaksmääramise peale võib edasi kaevata menetluskulude hüvitamiseks
 õigustatud või menetluskulusid kandma kohustatud isik, kui vaidlustatav menetluskulude summa
 ületab 200 eurot. Menetluskulude kindlaksmääramise vaidlustamisel tekkinud kulusid ei hüvitata.

/allkirjastatud digitaalselt/
Helina Luksepp
kohtunik




                                              3
