                          KOHTUOTSUS
                          Eesti Vabariigi nimel
                                (lõpposa)

Kohus                           Tartu Maakohus

Lahendi tegemise aeg ja koht    26. september 2016.a Tartu, Tartu kohtumaja

Väärteoasja number              4-16-5537
                                2780,16,005370 kohtuvälises menetluses

Kohtunik                        Heli Sillaots
Kohtuistungisekretär            Jane Oidsalu

Väärteoasi                      18.06.2016.a     koostatud     väärteoprotokoll
                                menetlusaluse isiku Innar Teearu süüdistuses
                                liiklusseaduse (LS) § 224 lg 2 ja LS § 201 lg 1
                                järgi
                                väärteoprotokollis kajastatu kohaselt on väärtegu
                                toime pandud 18.06.2016.a Tartu maakonnas
                                Konguta vallas
Menetlusalune isik              INNAR TEEARU
                                elukoht XXXX; tel nr XXXX                       e-
                                post: XXXX
                                isikukood 37505032747
                                XXXX kodanik, emakeel XXXX
                                ei tööta, pensionär
                                mootorsõiduki juhtimisõigus puudub (lk 10)
                                karistatud 09.07.2015.a Lõuna prefektuuri
                                otsusega LS § 224 lg 2, LS § 201 lg 1 järgi
                                trahviga 300 trahviühikut, s.o 1200€, trahv tasuti
                                29.03.2016.a
Kaitsjata                       kohtuvälises menetluses kaitsjat ei ole olnud
                                väärteoasja toimikus puuduvad andmed kaitsja
                                kohustuslikkuse      kohta      väärteomenetluse
                                seadustiku (VTMS) § 19 lg 3 tähenduses

Kohtuvälise menetleja ametnik   Vallo Tõnuvere – 26.09.2016.a kohtuistungil
RESOLUTSIOON
                                         2


Süüdi tunnistada Innar Teearu 18.06.2016.a toimepandu eest liiklusseaduse (LS)
§ 201 lg 1 ja LS § 224 lg 2 järgi ning karistuseks karistusseadustiku § 63 lg 1
alusel mõista 20 (kakskümmend) päeva aresti.

VTMS § 44 lg 3, KarS § 68 lg 2 alusel arvata Innar Teearu ajavahemikul
18.06.2016 kell 19:00 kuni 20.06.2016 kell 19:00 kinnipidamine 2 (kaks) päeva
karistusaja hulka ja ära kandmisele kuuluvaks karistuseks jääb 18 (kaheksateist)
päeva aresti.

Innar Teearu kohtule 26.09.2016.a kohtuistungil avaldatud nõusolekul KarS § 69
lg 1 alusel asendada 18 päeva aresti 18 (kaheksateist) tunni üldkasuliku tööga, mis
tuleb ära teha hiljemalt 15.jaanuariks 2017.a. Üldkasuliku töö eest tasu ei maksta.

Üldkasuliku töö tegemata jätmisel tuleb süüdlasel arest reaalselt
kinnipidamisasutuses ära kanda. Kohtule teeb aresti uuesti täitmisele pööramise
taotluse politseiasutus.

Süüdlasel tuleb endal olla aktiivne ja pöörduda politseiasutuse poole, et teada
saada, millal ja kuskohas on tal võimalik üldkasulikku tööd teha.
Lõuna prefektuuris on väärteoasjades üldkasuliku töö koordineerija kontaktandmed:
       Anžela Murumägi – tel nr 730 8786, tel nr 5770 5922, Tartumaa, Tartu,
       Riia 132-A216 anzela.murumagi@politsei.ee

VTMS § 207¹ lg 1 alusel edastada jõustunud kohtuotsus üldkasuliku töö täitmisele
pööramiseks süüdlase elukohajärgsele perfektuurile – Politsei- ja Piirivalveametile
Lõuna prefektuuri.

Kohtuotsuse jõustumisel edastada andmed Innar Teearu karistamise kohta
karistusregistrile.

EDASIKAEBAMISE KORD
VTMS § 136 lg 1 alusel on kohtumenetluse pooltel õigus esitada kohtuotsuse peale
apellatsioon. VTMS § 137 lg 1 alusel               peab pool, juhul kui ta soovib
apellatsiooniõigust kasutada, sellest kirjalikult teatama maakohtule seitsme päeva
jooksul alates kohtuotsuse lõpposa kuulutamisest.
Kui üks kohtumenetluse pool on VTMS § 137 lõikes 1 nimetatud 7-päevase tähtaja
jooksul teatanud apellatsiooniõiguse kasutamise soovist ega ole sellest loobunud, on
VTMS § 137 lg 1¹ alusel ülejäänud kohtumenetluse pooltel apellatsiooniõigus
olenemata sellest, kas nad ise on apellatsiooniõiguse kasutamise soovist teatanud.
Kohtumenetluse poole soovist kasutada apellatsiooniõigust või teate esitamise järel
apellatsiooniõiguse kasutamisest loobuda teatab maakohus VTMS § 137 lg 2 alusel
teisele kohtumenetluse poolele kirjalikult.
VTMS § 137 lg 3 alusel esitatakse apellatsioon ringkonnakohtule 15 päeva jooksul
alates päevast, millal maakohtu otsus on kohtumenetluse pooltele kohtus tutvumiseks
kättesaadav.
Käesolevas väärteoasjas on kohtuotsus kohtumenetluse pooltele kohtus tutvumiseks
kättesaadav 11.oktoobril 2016.a, alates kella 16.00-st juhul, kui kohtumenetluse pool
on esitanud kohtule apellatsiooniteatise VTMS § 137 lg 1 mõttes.
                                            3


VTMS § 113 lg 6 alusel koostatakse väärteoasjas ainult kohtuotsuse sissejuhatus ja
lõpposa, kui apellatsiooniõigusest loobusid kõik kohtumenetluse pooled või ükski
pool ei teatanud kohtule apellatsiooniõiguse kasutamise soovist.

Kohtunik Heli Sillaots   /allkirjastatud digitaalselt/
