                                                                                2-16-14098




                            KOHTUMÄÄRUS
Kohus                               Pärnu Maakohus
Kohtunik                            Tambet Grauberg
Kohtujurist                         Eneli Kivi
Määruse tegemise aeg ja koht        11. oktoober 2016.a, Pärnu kohtumaja
Tsiviilasja number                  2-16-14098
Tsiviilasi                          V.R. hagi E.K. vastu võla nõudes
Menetlusosalised ja nende           Hageja: V.R., isikukood xxxxxxxxxx; elukoht: Xxxxxxxxxx
esindajad
                                    Kostja: E.K.; elukoht: Xxxxxxxxxx
Menetlustoiming                     Hagi menetlusse võtmise lahendamine, kirjalik menetlus
RESOLUTSIOON

1. Keelduda menetlusse võtmast V.R. hagi E.K. vastu võlgnevuse nõudes, kuna hageja ei
   kõrvaldanud tähtaegselt puuduseid hagiavalduses.
2. Edastada määrus hagejale.

Menetluskulude jaotus
Jätta menetluskulud hageja kanda.
Edasikaebamise kord

Hagiavalduse menetlusse võtmisest keeldumise määruse peale võib hageja esitada määruskaebuse
Tallinna Ringkonnakohtule Pärnu Maakohtu kaudu määruskaebuse 15 päeva jooksul arvates
määruse kättetoimetamisest.

Asjaolud, menetluse käik

V.R. esitas 19.09.2016.a Pärnu Maakohtule hagi E.K. vastu võlgnevuse nõudes. Hagiavalduse
kohaselt 27.07.2014.a laenas E.K. hagejalt 2000 eurot kohustusega laen tagastada hiljemalt
01.08.2015.a. Pärnu Maakohus kohustas 21.09.2016.a hagejat kõrvaldama puudused
hagiavalduses.

Kohtumääruse põhjendus

TsMS § 3401 lg 1 sätestab, et kui menetlusosalise esitatud avaldus ei vasta vorminõuetele või on
esitatud muude puudustega, mida saab kõrvaldada määrab kohus tähtaja puuduse kõrvaldamiseks
ja jätab menetlusdokumendi seniks käiguta. Sama paragrahvi lg 2 sätestab, et kui kohtu määratud
tähtpäevaks puudusi ei kõrvaldata, jäetakse avaldus menetlusse võtmata ja tagastatakse, juba
menetlusse võetud avaldus, taotlus või kaebus aga jäetakse läbi vaatamata.



                                                                                             1
                                                                                2-16-14098
21.09.2016.a määrusega kohustas kohus hagejat kõrvaldama hagiavalduses puudused 14 päeva
jooksul arvates kohtumääruse kättesaamisest. Hageja esindajale on 21.09.2016.a kohtumäärus
kätte toimetatud isiklikult aadressil Xxxxxxxxxx 23.09.2016.a. Eeltoodust tulenevalt oli hagejal
puuduste kõrvaldamise tähtajaks 07.10.2016.a. Hageja ei esitanud kohtule tähtaegselt
nõuetekohast hagiavaldust. Hageja teatas kohtule 26.09.2016.a, et soovib menetlust lõpetada.

Kohus asub tulenevalt eeltoodust seisukohale, et hagiavalduse menetlusse võtmisest tuleb
keelduda, kuna hageja ei kõrvaldanud hagiavalduses puuduseid.

Menetluskulud

TsMS § 173 lg 1 ja 2 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse. Menetluskulude jaotus tuleb kohtulahendis märkida ka siis, kui menetlusosalised seda
ei taotle.

TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. Eeltoodust tulenevalt jätab kohus menetluskulud hageja kanda.

TsMS § 372 lg 5 alusel võib hagiavalduse menetlusse võtmisest keeldumise määruse peale hageja
esitada määruskaebuse.

/allkirjastatud digitaalselt/
Tambet Grauberg
kohtunik




                                                                                              2
