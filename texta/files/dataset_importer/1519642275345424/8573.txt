                                                                                   4-16-2769




                            KOHTUOTSUS
                                EESTI VABARIIGI NIMEL

Kohus                             Harju Maakohus
Otsuse tegemise aeg ja koht       26. augustil 2016. a Tallinnas Liivalaia kohtumajas
Väärteoasja number                4-16-2769
Kohtukoosseis                     Kohtunik Velmar Brett
Kohtuistungi sekretär             Leili Merila
Tõlk                              Marianna Sidorok, Julia Zautina
Kaebuse sisu                      Dmitri XXXX kaebus vangla 23.03.2016. a otsuse
                                  peale väärteoasjas nr 650015000531
Kaebuse esitaja                   Dmitri XXXX (isikukood: XXXX)
(menetlusalune isik)              Kodakondsus: määratlemata
                                  Aadress: viibib kinnipeetavana Vanglas aadressil XXXX
                                  Karistatus: kehtivaid kriminaalkaristusi 2, kehtivaid
                                  väärteokaristusi ei ole
Kohtuväline menetleja             Vangla (registrikood: 70001113)
                                  Aadress: XXXX
                                  E-post: talv.info@just.ee
                                  Esindaja kohtus: jurist Kerli Lubja
RESOLUTSIOON                      Juhindudes VTMS § 132 p-st 3 ja § 30 lg 1 p-st 1 kohus
                                  otsustas:

   1. Rahuldada Dmitri XXXX kaebus vangla 23.03.2016. a otsuse peale väärteoasjas
      nr 650015000531.
   2. Tühistada täielikult XXXX vangla 23.03.2016. a otsus väärteoasjas nr
      650015000531.
   3. Lõpetada väärteoasjas nr 4-16-2769 (650015000531) väärteomenetlus Dmitri
      XXXX suhtes VTMS § 30 lg 1 p 1 alusel otstarbekuse kaalutlusel.

Edasikaebamise kord
Kohtuotsuse peale võib esitada kassatsiooni Riigikohtule 30 päeva jooksul alates päevast, mil
motiveeritud otsus on kohtumenetluse pooltele kohtus tutvumiseks kättesaadav. Kassatsiooni
esitamise õigus on menetlusaluse isikul advokaadist kaitsja vahendusel, kohtuvälisel
menetlejal või tema advokaadist esindajal.



1. KAEVATAV OTSUS
4-16-2769
23.03.2016. a koostas Vangla nimel teabe- ja uurimisosakonna spetsialist peaspetsialisti
ülesannetes üldmenetluse otsuse väärteoasjas nr 650015000531 Dmitri XXXX suhtes (KVM
tl 38-39). Otsusega karistati menetlusalust isikut karistusseadustiku (edaspidi: KarS) § 275 lg
1 järgi kvalifitseeritud väärteo toimepanemise eest 8 trahviühiku, s.o 32 euro suuruse
rahatrahviga.
Menetlusalust isikut karistati selle eest, et ta 16.11.2015. a ajavahemikul 06:08-06:14 vangla
meessoost kinnipeetavate eluosakonnas M2 sektsiooni II korruse koridoris ja valveruumi
juures solvas teenistusülesandeid täitvat valvur XXXX väljenditega „suka“, „bljät“, „fašist“.
Valvur XXXX teostas nimetatud ajavahemikul järelevalvet Vangla meessoost kinnipeetavate
eluosakonnas. Üldmenetluse otsuse kohaselt pani Dmitri XXXX sellise tegevusega toime
KarS § 275 lg 1 järgi kvalifitseeritava väärteo.

2. KAEBUS

Menetlusalune isik esitas 03.04.2016. a kaebuse, milles palus kohtuvälise menetleja otsus
väärteoasjas nr 650015000531 tühistada väärteo koosseisu puudumise tõttu või alternatiivselt
väärteomenetlus tema suhtes otstarbekusega lõpetada (kohtu tl 1-5).
Kaebaja leidis, et kohtuväline menetleja mõistis talle trahvi eelarvamuslikult arvestamata
toimunu asjaolusid. Valvur XXXXei valda vene keelt, seetõttu hindas ta olukorda valesti.
Murru vangla teisel korrusel, kus juhtunu toimus, on 80 inimese peale 4 tualetikabiini.
Menetlusalusel isikul on krooniline prostatiit aastast 1979 ja tal oli vaja pääseda tualetti.
Kuivõrd teise korruse tualett oli hõivatud, soovis ta et tal võimaldataks minna esimese korruse
tualetti, kuid seda talle ei võimaldatud. Tal ei olnud valvuriga konflikti, vaid ta needis omaette
jõuetusest kogu „maailma ebaõiglust“.

3. KOHTU PÕHJENDUSED

Kohus, tutvunud menetlusaluse isiku esitatud kaebusega, kohtuvälise menetleja ja kaebaja
istungil esitatud seisukohtadega ning väärteoasja materjalidega, leiab, et menetlusaluse isiku
kaebus tuleb rahuldada, kohtuvälise menetleja otsus täielikult tühistada ning väärteomenetlus
lõpetada otstarbekusega.
3.1.   Tõendid
Kohtuvälises menetluses on tunnistajatena üle kuulatud vangivalvur XXXX(KVM tl 2-3, 4-
5), kinnipeetavad XXXX(KVM tl 8-9), XXXX(KVM tl 10-11), XXXX(KVM tl 12-13),
XXXX(KVM tl 14-15), XXXX(KVM tl 16-17) ning menetlusalune isik Dmitri XXXX
(KVM tl 20-22). Eelnimetatud isikutest kutsus kohus kohtuistungile vaid tunnistajast
vangivalvuri XXXX, kinnipeetavatest tunnistajad XXXXja XXXXning menetlusaluse isiku
Dmitri XXXX. Kohtuvälises menetluses üle kuulatud teisi tunnistajaid kohus kohtuistungile
ei kutsunud põhjusel, et nende kohtuvälises menetluses antud ütluste kohaselt ei osanud nad
anda toimunud sündmuse kohta ütlusi, kuivõrd nad kas ei viibinud ise vahetult sündmuse
juures või ei mäletanud sündmust üldse. Samuti ei taotlenud ei kohtuvälise menetleja ega
kaebaja kohtuistungil mõne kutsumata jäetud tunnistaja kohtusse kutsumist ja ülekuulamist
(kohtu tl 55, 55 pöördel).
20.06.2016. a kuulas kohus kohtuistungil üle tunnistaja XXXX, tunnistaja XXXXning
menetlusaluse isiku Dmitri XXXX. 20.06.2016. a kohtuistungile ei ilmunud tunnistaja
XXXX, kes kohtuvälises menetluses oli üle kuulatud 21.12.2015. a ja kes vabanes
kinnipidamiselt 23.12.2015. a ning kes pidi peale vabanemist elama aadressil XXXX (KVM
tl 8; kohtu tl 55). Nimetatud aadressile saatis kohus isikule ka kohtukutse, kuid seda ei
õnnestunud tunnistajale kätte toimetada põhjusel, et isik ei ela antud aadressil ning seal elava
isiku sõnade kohaselt on XXXX talle tundmatu (kohtu tl 70-71). Kohus määras uueks
istungiajaks 23.08.2016. a kell 10:00 selleks, et proovida XXXX’ile kohtukutset kätte
2
                                                                                     4-16-2769
toimetada isiku rahvastikuregistris märgitud elukoha aadressil (Männi 3-6 Halliste alevik
Viljandimaa – kohtu tl 73-74). Nimetatud aadressil ei õnnestunud tunnistajale samuti
kohtukutset kätte toimetada põhjusel, et isik sellel aadressil ei ela (kohtu tl 76-77). Lisaks
püüdis kohus tunnistajat kätte saada ka kohtuinfosüsteemis märgitud mobiiltelefoni numbril
55546197 kahel korral – 07.07.2016. a ja 22.08.2016. a (kohtu tl 82). Mõlemal korral telefon
küll kutsus, aga keegi telefonile ei vastanud ega kohtule ka tagasi ei helistanud.
23.08.2016. a kohtuistungil olid pooled nõus tunnistaja XXXX’i kohtuvälises menetluses
antud ütluste avaldamisega, sest tunnistajat ei ole võimalik isiklikult kohtuistungile kutsuda
(kohtu tl 82). Kohus avaldas tunnistaja XXXX’i kohtuvälises menetluses antud ütlused.
Eeltoodut arvestades saab kohus kohtulahendi tegemisel tugineda kohtus üle kuulatud
menetlusaluse isiku Dmitri XXXX kohtus antud ütlustele (kohtu tl 55 pöördel-56), kohtus üle
kuulatud tunnistajate XXXXja XXXXkohtus antud ütlustele (kohtu tl 53 pöördel-55),
tunnistaja XXXX’i kohtuvälises menetluses antud ütlustele (KVM tl 9), mis kohtus avaldati
(kohtu tl 55, 82-82 pöördel), videosalvestusele, mida kohtus uuriti ja avaldati (kohtu tl 55-55
pöördel; videosalvetus asub eraldi ümbrikus kohtuvälise menetleja toimiku tagakaane vahel)
ning kohtunõude vastusele, mis istungil avaldati ja mida uuriti (kohtu tl 10-13, 55 pöördel).
Kohus ei saa kohtulahendi tegemisel arvestada nende tunnistajate ütlustega, keda ei ole
kohtumenetluses üle kuulatud või kelle kohtuvälises menetluses antud ütlusi ei ole kohtus
avaldatud ( XXXX, XXXX, XXXX– KVM tl 10-11, 14-17). Samuti ei saa kohus
kohtulahendi tegemiselt võtta aluseks kohtuvälise menetleja toimikus sisalduvaid
dokumentaalseid tõendeid (asitõendi vaatlusprotokoll – KVM tl 18-19 ja valvuri
XXXXametijuhend – KVM tl 23-26), mille avaldamist ei kohtuväline menetleja ega kaebaja
kohtuistungil ei taotlenud ning mida kohtuistungitel ka ei uuritud.
3.2.   Koosseisupärane, õigusvastane ja süüline tegu
3.2.1. Karistusseadustiku § 275 lg 1 (võimuesindaja solvamine) koosseis
Objektiivne koosseis
KarS § 275 lg 1 kohaselt on karistatav avalikku korda kaitsva võimuesindaja solvamine
seoses tema ametikohustuste täitmisega.
Nähtuvalt tunnistaja XXXXütlustest aga ka teiste tunnistajate ütlustest töötas XXXXväärteo
toimumise ajal Vangla valvurina (kohtu tl 53 pöördel-55, 55 pöördel-56; KVM 9). Samuti
nähtub tunnistajate ütlustest, et      XXXX täitis väärteoprotokollis kirjeldatud teo
toimepanemise ajal tööülesandeid (kohtu tl 53 pöördel-55, 55 pöördel-56; KVM 9).
Riigikohus on 13. aprilli 2016 otsuses 3-1-1-31-16 p-s 10 tuvastanud, et erinevalt KarS §-des
262 ja 263 sätestatud süütegudest ei eelda KarS § 275 lg 1 koosseis, et solvamine leiaks aset
avalikus kohas ja oleks tajutav ning häiriv ka asjassepuutumatutele kolmandatele isikutele.
Avaliku korra kaitse hõlmab laiemas tähenduses lisaks korrakaitseseadusele mh ka vangistuse
täideviimist, kui õiguskorra kaitse üht vormi (VangS § 6 lg 1). Seega saab vangivalvurit,
vangla inspektor-kontaktisikut jt vanglaametnikke, kes lähtuvalt tööülesannetest teostavad
avalikku võimu kinnipeetavate suhtes, pidada avalikku korda kaitsvaks võimuesindajaks
KarS § 275 lg 1 tähenduses.
Seega oli XXXXavalikku korda kaitsvaks võimuesindajaks, kellele laieneb KarS § 275 sätte
eesmärgiks olev kaitse.
Nähtuvalt tunnistaja Vangla valvur XXXXütlustest (kohtu tl 53 pöördel – 54 pöördel) oli
Vanglas hommikune äratus kell 6.00 koos loendusega. Kõik kinnipeetavad peavad loenduse
aeg püsti seisma, riides olema. Teisel korrusel oli ca 50 kinnipeetavat, seal oli WC, kus on
neli WC-kabiini. Kinnipeetav Dmitri XXXX ilmselt siis tahtis minna WC-sse, kuna seal
olevat järjekord olnud, soovis ta siis minna I korrusele, kuhu aga valvur ei tohi kinnipeetavaid
iseseisvalt lasta. Tunnistaja hakkas Dmitri XXXX esimesele korrusele lubamise
                                                                                              3
4-16-2769
kooskõlastamiseks helistama peakorrapidajale, kuid sellel ajal jõudis Dmitri XXXX ärrituda,
karjus seal koridori peal, ütles erinevaid solvavaid väljendeid („suka“, „bljät“, „fašist“).
Tunnistaja leidis, et Dmitri XXXX solvavad sõnad olid temale suunatud.
Ka tunnistaja XXXXandis ütlusi (KVM tl 9), et menetlusalune isik kasutas sõnavahetusest
XXXXga ebatsensuurseid väljendeid, leides siiski, et see oli pigem venelaste žargoon ja
venelased kasutavad mõningaid sõnu kui sidesõnu.
Kohus vaatas istungil kohtuvälise menetleja poolt esitatud videosalvestist, mis samuti toetas
tunnistaja ütlusi (kohtu tl 55-55 pöördel).
Tunnistaja XXXXandis ütlusi (kohtu tl 54 pöördel), et tema ei kuulnud solvamist.
Menetlusalune isik andis ütlusi (kohtu tl 55 pöördel), milles ta ei vaielnud vastu
väärteoprotokollis nimetatud sõnade kasutamisele, kuid sõnad, mis on kirjeldatud seal, need ei
olnud räägitud isiklikult valvuri vastu, vaid see oli üldine situatsioon. Sõna fašist rebiti
kontekstist välja. Viimane kord, kui ta läks valvuri juurde, ütles ta, et niimoodi käitusid
fašistid vangilaagris, see oli ainuke. Menetlusalune isik läks XXXXjuurde palvega, et teda
aitaks, kuna ta piinlesin, ei midagi rohkemat.
Seega on kohtu hinnangul kinnitust leidnud, et menetlusalune isik kasutas väärteoprotokollis
nimetatud ajal ja kohas eelpoolnimetatud sõnu.
Kohtu hinnangul on objektiivse koosseisu olemasolu eelduseks, et rünnatav tundis ennast
solvatuna ja selline solvatuna tundmine ei olnud alusetu.
Kohus leiab, et sõnad suka (сука - emane koer, lita), bljäd (блядь - lits, kergete
elukommetega naisterahvas) loetakse vene keeles solvava iseloomuga vandesõnadeks. Sõna
fašist on kohtu hinnangul samuti omandanud vene keeles solvava sõimusõna staatuse.
Järelikult on tegemist sõnadega, mille kasutamine võib olla suunatud inimese au ja väärikuse
alandamisele. Kohtu hinnangul on seega tegemist sõnadega, mille kasutamine konkreetse
isiku suhtes võib olla solvava iseloomuga.
Vastavalt tunnistaja XXXXütlustele (kohtu tl 53 pöördel – 54 pöördel) tundis ta, et Dmitri
XXXX sõnad olid temale suunatud. Seega saab tunnistaja ütlustest järeldada, et ta tundis
ennast solvatuna.
Eelnimetatud põhjustel leiab kohus, et Dmitri XXXX on pannud toime KarS § 275 lg-s 1
sätestatud väärteo tunnustele vastava teo ehk solvanud võimuesindajat (vanglaametnikku)
seoses tema ametikohustuste täitmisega.
Subjektiivne koosseis
Karistusseadustiku (edaspidi: KarS) § 15 lg 3 kohaselt on väärteona karistatav nii tahtlik kui
ettevaatamatu tegu. KarS § 16 lg 1 kohaselt on tahtluse vormideks kavatsetus, otsene ja
kaudne tahtlus ning KarS § 18 lg 1 kohaselt on ettevaatamatuse vormideks kergemeelsus ja
hooletus. Sealjuures on väärteo toimepanemise vormidest kõige kergem hooletus ning kõige
raskem kavatsetus. Subjektiivse koosseisu osas leiab kohus, et Dmitri XXXX pani väärteo
toime kergemeelsusest KarS § 18 lg 2 mõttes, mis sätestab, et isik paneb teo toime
kergemeelsusest, kui ta peab võimalikuks süüteokoosseisule vastava asjaolu saabumist, kuid
tähelepanematuse või kohusetundetuse tõttu loodab seda vältida.
Nähtuvalt menetlusaluse isiku Dmitri XXXX ütlustest ei soovinud ta vangivalvurit solvata
vaid, vaid ta vandus olukorra üle. Kohtul pole põhjust arvata, et menetlusalune isik soovis
tõepoolest vangivalvurit solvata. Ka tunnistaja XXXXleidis, et kasutatud sõnad olid pigem
venelaste žargoon ja venelased kasutavad mõningaid sõnu kui sidesõnu.
Siiski oleks Dmitri XXXX pidanud aru saama, et kasutades selliseid väljendeid
vangivalvuriga suhtlemisel, võis valvur tunda ennast solvatuna. Seda eriti olukorras, kus
Dmitri XXXX teadis, et XXXXvene keele mõistmine ei ole väga hea (kohtu tl 54, 55
4
                                                                                      4-16-2769
pöördel). Ühtlasi pidi Dmitri XXXX mõistma, et tema käitumist tajub XXXXenda vastu
suunatuna sellest, et ta oli toimunu ajal vaid meetri kaugusel valvurist, valvuri ees ning samuti
suhtles temaga (kohtu tl 54). Seega leiab kohus, et menetlusalune isik pani etteheidetava teo
toime kergemeelsusest, sest teades sõnade tähendusi, oleks ta pidanud aru saama, et tema
väljaütlemine võis solvata XXXX’d.
Eeltoodud põhjustel on kohus seisukohal, et Dmitri XXXX pani KarS § 275 lg 1 järgi
kvalifitseeritava väärteo toime kergemeelsusest.
Seega on Dmitri XXXX täitnud KarS § 275 lg-s 1 sätestatud väärteo koosseisu.
3.2.2. Õigusvastasus ja süü
Õigusvastasust ning süüd välistavaid asjaolusid Dmitri XXXX teos ei esine. Samuti on Dmitri
XXXX süüvõimeline, s.t ta oli väärteo toimepanemise ajal ja on ka käesoleval ajal süüdiv ja
vähemalt 14-aastane (sündinud 1956. aastal – KVM tl 7, 29).
Eeltoodud põhjustel nõustub kohus kohtuvälise menetlejaga selles, et Dmitri XXXX on
pannud toime koosseisulise, õigusvastase ning süülise väärteo, mis on kvalifitseeritav KarS §
275 lg 1 järgi.

3.3. Väärteomenetluse lõpetamine otstarbekusega

VTMS § 30 lg 1 p 1 alusel võib menetleja väärteomenetluse lõpetada, kui menetlusaluse isiku
süü ei ole suur ja väärteomenetluse jätkamiseks puudub avalik menetlushuvi.
Kuivõrd tegemist oli ühekordse juhtumiga, tegemist oli sõnadega, mis võivad, aga ei pruugi
alati ja igale inimesele suunatuna olla solvavad ja isik pani teo toime kergemeelsusega, ei ole
menetlusaluse isiku süü suur. Dmitri XXXX’l on küll kaks kehtivat kriminaalkaristust, kuid
mitte ükski nendest ei ole toime pandud võimuesindaja vastu (kohtu tl 26). Samuti ei ole
Dmitri XXXX’l mitte ühtegi väärteokaristust (kohtu tl 26).
Kohtu seisukohta süü suuruse kohta mõjutab ka asjaolu, et menetlusalusel isikul olid
terviseprobleemid – vastavalt kohtuvälise menetleja 12.04.2016. a vastusele on kinnipeetaval
Dmitri XXXX’l vangistuse ajal esinenud eesnäärme põletikuline haigus perioodilise
ägenemisega (kohtu tl 11). Nähtuvalt kohtuvälise menetleja vastusest, oli Vangla M2
sektsiooni II korrusel 4 tualetikohta ja väärteoprotokollis kirjeldatud teo toimepanemise ajal
viibis seal ca 65 isikut. Nii tunnistaja XXXX, XXXXkui XXXX’i ning menetlusaluse isiku
ütlustest nähtuvalt oli hommikuse äratuse järgselt järjekord tualetti suur. Seega oli
menetlusaluse isiku ligipääs tualetile hommikuse äratuse järgselt raskendatud, kusjuures öösel
pääses tualetti ainult signaalkella helistamise järgselt, kui valvur seda ka võimaldab. Kohtu
hinnangul võib situatsioon, kus isikul, kellel on diagnoositud haigus, millega kaasnevad
urineerimishäired, ja ligipääs tualetile on füüsiliselt piiratud, olla vastuolus põhiseaduse §-st
18 tulenevale keelule isikut kohelda väärikust alandavalt. Samuti võib olla rikutud PS §-s 28
sätestatud isiku õigust tervise kaitsele. Siiski on nimetatud rikkumise jätkumise võimalus
edaspidi välitatud, kuivõrd Vangla on kohtule teadaolevalt suletud.
Eeltoodud põhjustel lõpetab kohus Dmitri XXXX suhtes väärteomenetluse VTMS § 30 lg 1 p
1 alusel.




Velmar Brett
kohtunik
(allkirjastatud digitaalselt)

                                                                                               5
