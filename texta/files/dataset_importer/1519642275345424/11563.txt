                                                                                        2-16-5373




                           KOHTUOTSUS
                                EESTI VABARIIGI NIMEL
                                      Tagaseljaotsus
Kohus                               Pärnu Maakohus
Kohtunik                            Tambet Grauberg
Otsuse tegemise aeg ja koht         29. juuni 2016.a, Pärnu kohtumaja
Tsiviilasja number                  2-16-5373
Tsiviilasi                          Citadele Leasing & Factoring OÜ hagi Olmar NF OÜ ja
                                    I.M. vastu võla nõudes
Tsiviilasja hind                    17 264,29 eurot
Menetlusosalised ja nende           Hageja: Citadele Leasing & Factoring OÜ, registrikood
esindajad                           10925733; asukoht: Roosikrantsi 2, Tallinn 10119; e-post:
                                    liising@citadele.ee
                                    Hageja lepinguline esindaja: Aivar Jurs, Citadele Leasing &
                                    Factoring OÜ; asukoht: Roosikrantsi 2, Tallinn 10119; e-mail:
                                    aivar.jurs@citadele.ee
                                    Kostja I: Olmar NF OÜ, registrikood 10109264; asukoht:
                                    Xxxxxxxxxxx; e-post: olmarnf@hot.ee, ivar@olmanf.ee
                                    Kostja II: I.M., isikukood: xxxxxxxxxxx; elukoht:
                                    Xxxxxxxxxxx; e-post: xxxxxxxxxxx, xxxxxxxxxxx
Menetluse staatus                   Kirjalik menetlus
RESOLUTSIOON
1. Rahuldada Citadele Leasing & Factoring OÜ hagi Olmar NF OÜ ja I.M. vastu osaliselt.
2. Välja mõista kostjalt Olmar NF OÜ-lt ja I.M.lt solidaarselt hageja Citadele Leasing &
   Factoring OÜ kasuks, hageja ja Olmar NF OÜ vahel 15.01.2013.a sõlmitud
   liisingulepingust nr JER13-4334 ning hageja ja I.M. vahel 15.01.2013.a sõlmitud
   käenduslepingust tuleneva nõue alusel, 8461,26 (kaheksa tuhat nelisada kuuskümmend üks
   eurot ja 26 senti) eurot, millest jääkmaksumus 3473,36 eurot, jäägile arvestatud käibemaks
   694,67 eurot, liisingumaksete põhiosa tagasimaksete võlg 714,34 eurot, liisingumaksete
   käibemaksu võlg 335,85 eurot, võlgnevuse menetlustasu 12 eurot, võlgnevuse käsitlustasu 40
   eurot, rendimaksete võlg 116,61 eurot, viivitustrahv 38,02 eurot, võlgnevuse sissenõudmise
   kulu 50 eurot, viivis perioodil 31.03.2015.a kuni 05.04.2016.a 2336,74 eurot ning viivis
   perioodil 06.04.2016.a kuni 28.06.2016.a 649,67 eurot.
3. Välja mõista Olmar NF OÜ-lt ja I.M.lt Citadele Leasing & Factoring OÜ kasuks viivis
   põhinõudelt (5218,22 eurolt) alates 29.06.2016.a kuni põhinõude täitmiseni viivist 0,15 %
   päevas.
4. Jätta hagi viivis mitterahalise kohustuse täitmisega viivitamise eest ning alternatiivselt kahju
    hüvitamise nõudes summas 6595,72 eurot rahuldamata.
5. Tunnistada otsus tagatiseta viivitamata täidetavaks.
6. Saata otsus menetlusosalistele.
                                                                                                1
                                                                                            2-16-5373



Menetluskulude jaotus ja rahalise suuruse kindlaksmääramine

1. Jätta menetluskulud hageja kanda 43,8% ulatuses ja kostjate kanda 56,2% ulatuses.
2. Välja mõista kostjatelt Olmar NF OÜ-lt ja I.M.lt Citadele Leasing & Factoring OÜ kasuks
menetluskulu summas 393,40 eurot, s.o 56,2% hagiavalduselt tasutud riigilõivust.
3. Menetluskuludelt tuleb kostjal Olmar NF OÜ-l ja I.M.l tasuda menetluskulude suurust
kindlakstegeva lahendi jõustumisest alates kuni täitmiseni viivist võlaõigusseaduse § 113
lõikes 1 ettenähtud ulatuses (s.o Euroopa Keskpanga põhirefinantseerimisoperatsioonidele
kohaldatav viimane intressimäär enne iga aasta 1. jaanuari ja 1. juulit, millele lisandub kaheksa
protsenti aastas; enne 1. jaanuarit 2016 oli see 0,05%, millele lisandub 8% aastas).

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Kohus, olles tutvunud kohtule esitatud hagiavaldusega, leiab, et hageja hagiavaldus tuleb osaliselt
rahuldada.
Tulenevalt tsiviilkohtumenetluse seadustiku (TsMS) § 407 lg-st 1, kui kohus võib hageja
nõusolekul hagi tagaseljaotsusega rahuldada hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole tähtaegselt
vastanud, isegi kui hagi toimetati kostjale kätte välisriigis või kui see toimetati kätte avalikult. Sel
juhul loetakse hageja esitatud faktilised väited kostja poolt omaksvõetuks. TsMS § 407 lg 6
sätestab, et kui hageja on nõus tagaseljaotsuse tegemisega, kuid hagi ei ole hagiavalduses märgitud
ulatuses ja asjaoludega õiguslikult põhjendatud, teeb kohus otsuse, millega jätab hagi rahuldamata.
Pärnu Maakohus võttis 28.04.2016.a menetlusse Citadele Leasing & Factoring OÜ hagi Olmar NF
OÜ ja I.M. vastu ning kohustas kostjaid esitama vastuse hagiavaldusele 14 päeva jooksul
hagiavalduse kättesaamisest. I.M. kinnitas 10.06.2016.a e-posti teel menetlusdokumentide
kättesaamist e-posti aadressilt xxxxxxxxxxx. Kostjad kohustusid vastama hagiavaldusele hiljemalt
                                                                                                     2
                                                                                          2-16-5373


27.06.2016.a. Kostjad hagiavaldusele tähtaegselt ei vastanud. Hageja on hagiavalduses taotlenud
tagaseljaotsuse tegemist juhul kui kostja ei vasta kohtu poolt määratud tähtaja jooksul hagile.
Kohus leiab, et hagi ei ole täies ulatuses õiguslikult põhjendatud ning tuleb rahuldada osaliselt.
Osas, milles hagi ei ole õiguslikult põhjendatud, teeb kohus vastavalt TsMS § 407 lõikele 6 otsuse,
millega jätab hagi rahuldamata.
Hageja leiab, et kostjad on saanud kasutuseelist ühe aasta kestel 16 727, 95 eurot, mille välja
mõistmist hageja taotleb summas 5513,67 eurot. Hageja nõuab kasutuseelise hüvitamist seoses
sellega, et pärast liisingulepingu ülesütlemist jäid liisitud seadmed kostjate valdusse. Hageja viitab
nõude alusena kahju hüvitamise sätetele – võlaõigusseaduse (VÕS) § 115 lg 1 ja § 128 lg 4. Hageja
märgib, et hageja oleks saanud pärast vara tagastamist selle turuväärtusega ise omandada ja edasi
välja rentida ning et kostjad oleksid pidanud sama vara asuma ise rentima ja maksma selle eest
tasu. Hageja on nõude esitamisel lähtunud sellest, et Cura 2500 pumba pikaajalise rentimisel oleks
päeva hind on 20,83 eurot + käibemaks ning Cura HV55 kompressori rentimisel oleks seadme
päeva hind on 25,00 eurot + käibemaks. Hageja hinnangul Cura 2500 pumba tagastamata jätmisest
saadud kasutuseelis kostjatel on aastas 7602,95 eurot ja samavõrra on kostjad tekitanud hagejale
kahju (20,83 x 365 päeva) ning Cura HV55 kompressori tagastamata jätmisest saadud kasutuseelis
kostjatel on aastas 9125,00 eurot ja samavõrra on kostjad tekitanud hagejale kahju (25,00 x 365
päeva).
Hageja on ka välja toonud, et kui hageja oleks pärast ülesütlemist vara müünud, siis oleks hageja
saanud müügist laekunud raha ka uuesti välja laenata ja teeninud sellega intressi. Milline on aga
liisinguandjale kasulikum, kas vara turuväärtusega endale jätta ja see edasi rentida või vara
turuväärtusega müüa ja see raha välja laenata, on majanduslik küsimus ja sõltub alati asjaoludest.
VÕS § 128 lg-te 1 ja 2 järgi võib hüvitamisele kuuluv kahju seisneda muu hulgas saamata jäänud
tulus. VÕS § 128 lg 4 kohaselt on saamata jäänud tulu kasu, mida isik oleks vastavalt asjaoludele,
eelkõige tema poolt tehtud ettevalmistuse tõttu, tõenäoliselt saanud, kui kahju hüvitamise aluseks
olevat asjaolu ei oleks esinenud. Saamata jäänud tulu võib seisneda ka kasu saamise võimaluse
kaotamises.
Kohus leiab, et saamata jäänud tulu nõude eeldused ei ole täidetud. Kuivõrd saamata jäänud tulu
puhul on tegemist tulevikus tekkiva kahjuga, tuleb saamata jäänud tulu nõude puhul hinnata tulu
saamise tõenäosust kohustuse nõuetekohase täitmise korral. Tulenevalt Riigikohtu praktikast peab
hageja saamata jäänud tulu eest hüvitise saamiseks tõendama, et tal oli kavatsus ja võimalus tulu
saada (vt Riigikohtu 19. novembri 2008. a otsus tsiviilasjas nr 3-2-1-94-08 p 12). Et saamata jäänud
tulu nõue oleks õiguslikult põhjendatud, peab hagiavaldusest nähtuma, et hagejal oli kavatsus ja
võimalus nõutavas ulatuses tulu saada. Hageja väljatoodud asjaoludest ei nähtu, et hageja kavatses
kostjate valdusse jäänud seadmed ise välja rentida, hageja on märkinud, et ta oleks võinud asjad
kas rentida või müüa ning saada tulu kas rendist või müügist laekunud raha uuesti välja laenates.
Asjade müügi korral ei oleks saamata jäänud tulu saanud seisneda tulus, mida oleks võimalik saada
seadmete rentimise korral, mida hageja nõuab. Seega ei nähtu hagiavaldusest, et hagejal oli
kavatsus ja võimalus saada tulu nõutavas ulatuses.
Hagiavalduse kohaselt väljendub kostjate kasutuseelis kas rendimaksete kokkuhoidmises, mida
kostjad peaks tasuma mõnele rendileandjale siis, kui nad oleksid analoogse asja endale peale
liisingulepingu ülesütlemist rentinud, siis väljendub kostjate kasutuseelis juba hageja vara
kasutamisest saadud tulus.
VÕS § 1037 lg 1 kohaselt õigustatud isiku nõusolekuta tema omandit mh käsutamise või
kasutamisega rikkunud isik peab õigustatud isikule hüvitama rikkumise teel saadu hariliku
väärtuse. Nõude eelduseks VÕS § 1037 lg 1 alusel on kostja rikastumine. Hageja ei ole väitnud, et
kostjad oleksid asja edasi kasutanud, et see oleks müüdud, välja renditud. Hageja ei ole väitnud, et
kostjad on rikastunud, vaid neil oli võimalus rikastuda (kulusid kokku hoida, tulu teenida). Seega
ei saa nõue ka sellel alusel rahuldamisele kuuluda.


                                                                                                  3
                                                                                        2-16-5373


TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.
Menetluskulude jaotus ja kindlaksmääramine
Arvestades hagi osalist rahuldamist jätab kohus menetluskulud TsMS § 163 lg 1 alusel hageja kanda
43,8% ulatuses ja kostjate kanda 56,2% ulatuses. Hageja menetluskuluks on riigilõiv 700 eurot.
TsMS § 174 lg-st 2 ja menetluskulude jaotusest lähtudes määrab kohus kostjate poolt hagejale
hüvitavate menetluskulude rahaliseks suuruseks mõistab kostjatelt solidaarselt hageja kasuks välja
393,40 eurot. Vastavalt TsMS § 177 lg-le 4 märgib kohus hageja taotlusel, et hüvitamisele
kuuluvatelt menetluskuludelt tuleb tasuda menetluskulude suurust kindlaks tegeva lahendi
jõustumisest alates kuni täitmiseni viivist võlaõigusseaduse § 113 lõike 1 teises lauses ettenähtud
ulatuses.

/allkirjastatud digitaalselt/
Tambet Grauberg
kohtunik




                                                                                               4
