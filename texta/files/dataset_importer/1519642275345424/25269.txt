                                                                  Kriminaalasi nr 1-16-52




                        KOHTUOTSUS
                              EESTI VABARIIGI NIMEL


Kohus                           Tartu Maakohus

Otsuse tegemise aeg ja koht     26. jaanuar 2016. a, Jõgeva kohtumaja

Kriminaalasja number            1-16-52 (15249000280)

Kohtunik                        Raina Pärn

Kohtuistungi sekretär           Jana Kaaver

Kriminaalasi                    Ülar Vaino kriminaalasi          KarS     §    424    järgi
                                kokkuleppemenetluses
Prokurör                        Abiprokurör Liane Peets

Süüdistatav                     ÜLAR VAINO
                                Isikukood                38208172723,              elukoht:
                                xxxxxxxxxxxxxxxxxxxxxxxxxxxxxxxxxxxxxxxxxxxxxxx
                                xxxxxxxxxxbib Tartu Vanglas, Eesti Vabariigi kodanik,
                                põhiharidus,       emakeel:      eesti    keel,   80     %
                                töövõimetuspensionär.
                                Kriminaalkorras 4 kehtivat karistust, viimased karistused:
                                - Viru Maakohtu 15.07.2013. a otsusega KarS § 424 järgi
                                vangistusega 9 kuud, millest kandmata karistuseks loeti 8
                                kuud 27 päeva vangistust. KarS § 69 alusel asendati
                                karistus 534 tundi üldkasuliku tööga, tähtajaga 18 kuud.
                                Tartu Maakohtu 25.11.2014. a määrusega pöörati KarS §
                                69 lg 6 alusel täitmisele vangistuse ärakandmata osa 4 kuud
                                24 päeva vangistust (karistuse kandmise algus 05.11.2014).
                                Tartu Maakohtu 19.01.2015. a määrusega loeti karistus
                                kantuks ja vabastati karistuse kandmisest KarS § 5 lg 2
                                alusel;
                                - Tartu Maakohtu 17.04.2015. a otsusega KarS § 121 järgi
                                karistatud 10-kuulise vangistusega, mis jäeti KarS § 74 lg
                                1,3 alusel täitmisele pööramata 2-aastase katseajaga. Tartu
                                Maakohtu 10.12.2015. a määrusega pööratud karistus
                                täitmisele, karistuse kandmise algus 07.10.2015. a.
                                Väärteokorras 3 kehtivat karistust;
                                Tõkend: puudub.
RESOLUTSIOON

Süüdi tunnistada Ülar Vaino KarS § 424 järgi ja mõista karistuseks 1 (üks) aasta
vangistust.

KarS § 65 lg 2 alusel suurendada Ülar Vainole mõistetud karistust Tartu Maakohtu
17.04.2015. a otsusega kriminaalasjas nr 1-15-1717 mõistetud ja Tartu Maakohtu
10.12.2015. a määrusega täitmisele pööratud karistuse ärakandmata osa, s.o 6 (kuus)
kuud 11 (üksteist) päeva vangistust, võrra ning mõista Ülar Vainole liitkaristuseks
kohtuotsuste kogumis 1 (üks) aasta 6 (kuus) kuud 11 (üksteist) päeva vangistust.

KarS § 68 lg 1 alusel lugeda karistuse kandmise aja alguseks kohtuotsuse kuulutamise
päev, s.o 26.01.2016. a.

KrMS § 180 lg 1 alusel Ülar Vainolt välja mõista riigituludesse menetluskuludena
sundraha 645 (kuussada nelikümmend viis) eurot ja riigi õigusabi kulu 102 (ükssada kaks)
eurot 72 senti.

Riigi kasuks välja mõistetud menetluskulud kogusummas 747,72 eurot tuleb tasuda 1
(ühe) kuu jooksul kohtuotsuse jõustumisele järgnevast kuust arvates Maksu- ja
Tolliameti     arveldusarvele  EE351010052031000004   (AS    SEB     Pank)    või
EE502200221014193355 (AS Swedbank) või EE873300333499990003 (Danske Bank AS
Eesti filiaal) või EE401700017002872300 (Nordea Bank Finland PLC Eesti filiaal).
Viitenumber menetluskulude tasumisel on 99916700006674. Selgitusse tuleb märkida
„1-16-52, menetluskulud, Ülar Vaino“.

Tähtajaks menetluskulude tasumata jätmise korral pööratakse kohtuotsus sundtäitmisele
täitemenetluse seadustikus sätestatud korras.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui on oluliselt
rikutud kriminaalmenetlusõigust KrMS § 339 lg 1 järgi. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada kirjalikult Tartu
Ringkonnakohtule Tartu Maakohtu Jõgeva kohtumaja kaudu 15 päeva jooksul alates päevast,
mil isik sai vaidlustatavast lahendist teada või pidi teada saama.


KOHTUOTSUSE PÕHIOSA
I Kokkuleppe sisu
Ülar Vainole on esitatud süüdistus KarS § 424 järgi selles, et tema juhtis 01.08.2015. a kell
04.08 Jõgeva maakonnas Puurmani vallas Saarevälja – Kurukse – Saduküla tee 4. kilomeetril
                                            2
mootorsõidukit Mercedes Benz Vito riikliku reg märgiga xxxxxxxx omamata sõiduki juhtimise
õigust ning olles alkoholijoobes, kus väljahingatavas õhus oli alkoholisisaldus 1,09 mg/l kohta,
millega rikkus Liiklusseaduse § 69 lg 1 nõuet, mille kohaselt juht ei tohi olla joobeseisundis ja
Liiklusseaduse § 69 lg 2 p 1 nõuet, mille kohaselt alkoholijoobes olevaks loetakse
mootorsõidukijuhti, kelle ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem.
KarS § 424 järgi toimepandud kuriteo eest taotleb prokurör süüdistatavale kohtus karistuseks 1
aasta vangistust. KarS § 65 lg 2 alusel suurendada Ülar Vainole mõistetud karistust Tartu
Maakohtu Jõgeva kohtumaja 17.04.2015. a otsusega mõistetud karistuse ärakandmata osa 7
kuu vangistuse võrra ning mõista liitkaristuseks kohtuotsuste kogumis 1 aasta 7 kuud
vangistust. Karistuse kandmise algust lugeda 06.01.2016. a.

II Kohtu seisukoht
Kriminaaltoimiku materjalidest nähtub, et süüdistatav on teinud kaitsjast loobumise taotluse.
Taotluse kohaselt loobub Ülar Vaino kaitsja osalemisest kriminaalasja kohtulikul arutamisel
kokkuleppemenetluses ja kohtuotsuse kuulutamisel.
KrMS § 45 lg 4 sätestab, et kaitsja osavõtt kohtumenetlusest on kohustuslik, v. a juhul, kui
süüdistatav ei soovi kaitsjat, ta on kohtu hinnangul võimeline enda huve ise esindama ning
soovib loobuda kaitsja osalemisest teise astme kuriteo kohtulikul arutamisel
kokkuleppemenetluses.
Kriminaalmenetluse esemeks on teise astme kuritegu KarS § 4 lg 3 ja § 424 järgi. Kohtu
hinnangul on Ülar Vaino võimeline kriminaalasja kohtulikul arutamisel ise enda huve
esindama. Kohtul ei tekkinud selles kahtlusi ka Ülar Vaino küsitlemise käigus. Ülar Vaino on
loobunud kaitsja osavõtust kohtulikul arutamisel ja kohtuotsuse kuulutamisel.
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde.
Prokurör jäi sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Ülar Vaino süüdi KarS § 424
järgi ja mõista talle karistuse vastavalt sõlmitud kokkuleppele.


III Kriminaalmenetluse kulud
Käesolevas kriminaalasjas on menetluskuludeks KrMS § 175 lg 1 p 4 alusel määratud kaitsjale
kohtueelses menetluses makstud tasu 102,72 eurot (tl 41).
Samuti on KrMS § 175 lg 1 p 9 alusel menetluskuluks süüdimõistva kohtuotsusega kaasnev
sundraha, milleks on teise astme kuriteo toimepanemises süüdimõistmise korral 1,5 kuupalga
alammäär, s.o 645 eurot (kuupalga alammäär on alates 1. jaanuarist 2016. a 430 eurot).
Seega on menetluskulud kokku 747,72 eurot.
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. Seega tuleb menetluskulud välja mõista Ülar Vainolt.


/allkirjastatud digitaalselt/

                                               3
Raina Pärn
Kohtunik




             4
