                                                                                 3-16-823




                               KOHTUMÄÄRUS
Kohus                                Tallinna Halduskohus
Kohtunik                             Kristjan Siigur
Määruse tegemise aeg ja koht         17. juuni 2016, Tallinn
Haldusasja number                    3-16-823
Haldusasi                            AS Maardu Terminal kaebus Maksu- ja Tolliameti
                                     9. veebruari 2016 maksuotsuse nr 12.2-
                                     3/034977-6 tühistamise nõudes.

Menetlusosalised ja nende            Kaebaja: AS Maardu Terminal
esindajad                               Esindaja: v.adv. Meelis Masso
                                     Vastustaja: Maksu- ja Tolliamet
                                        Esindaja: Miiko Vainer
RESOLUTSIOON
   1. Lõpetada haldusasja nr 3-16-823 menetlus.
   2. Tagastada AS-le Maardu Terminal riigilõiv 45 (nelikümmend viis) eurot ja 75
      senti.
   3. Mõista Maksu- ja Tolliametilt AS-i Maardu Terminal kasuks välja menetluskulu
      642 (kuussada nelikümmend kaks) eurot.
   4. Saata määrus poolte esindajatele.

Edasikaebamise kord                 Käesoleva määruse peale saab esitada määruskaebuse
                                    Tallinna Ringkonnakohtule Tallinna Halduskohtu kaudu
                                    15 päeva jooksul määruse saamisest arvates (HkMS §
                                    155 lg 5, § 204 lg 1 ja 2).
ASJAOLUD JA PÕHJENDUSED
1. Tallinna Halduskohtu menetluses on AS Maardu Terminal kaebus Maksu- ja Tolliameti 9.
veebruari 2016 maksuotsuse nr 12.2-3/034977-6 tühistamise nõudes (haldusasi nr 3-16-
823). Maksu- ja Tolliamet esitas 30. mail 2016 taotluse menetluse lõpetamiseks seoses
sellega, et vaidlustatud haldusakt on Maksu- ja Tolliameti sama päeva otsusega nr 12.2-
3/034977-8 kehtetuks tunnistatud. AS Maardu Terminal teatas 15. juunil 2016, et nõustub
menetluse lõpetamisega ning taotles 1319,92 euro suuruse menetluskulu välja mõistmist.
2. Halduskohtumenetluse seadustiku (HkMS) § 152 lg 1 punktist 4 ja sama paragrahvi
lõikest 2 tuleneb, et kohus lõpetab haldusasja menetluse kui vaidlustatud haldusakt on
kehtetuks tunnistatud, välja arvatud juhul, kui menetluse jätkamine haldusakti
õigusvastasuse tuvastamiseks on vajalik kaebaja õiguste kaitseks ja kaebaja seda taotleb.
Käesoleval juhul on Maksu- ja Tolliamet vaidlusaluse otsuse kehtetuks tunnistanud ning
kaebaja on teatanud nõustumisest menetluse lõpetamisega. Seega tuleb haldusasja
menetlus lõpetada.
3. HkMS § 104 lg 5 p 4 alusel tagastatakse tasutud riigilõiv, kui menetlus lõpetatakse põhjusel,
et kaevatav haldusakt on kehtetuks tunnistatud. Kaebaja tasus käesoleva kaebuse esitamisel
riigilõivu 45,75 eurot (tl. 15, 18). Riigilõiv tuleb kaebajale tagastada.

4. HkMS § 108 lõikest 6 tulenevalt kannab vastustaja menetluskulud, kui kohus lõpetab
menetluse HkMS § 152 lõike 1 punkti 4 alusel. HkMS § 109 lõigetest 1 ja 6 tulenevalt
mõistab kohus teise poolt kasuks välja põhjendatud ja vajalikud menetluskulud vastavalt
menetluskulude nimekirjale ja kuludokumentidele. Kaebaja on taotlenud vastustajalt
menetluskulu välja mõistmist ning esitanud kuludokumendid kokku 1319,92 suuruse
õigusabikulu välja mõistmist. See taotlus tuleb rahuldada osaliselt. Menetluskulude
taotluses nimetatud riigilõivusumma (45,75 eurot) tuleb kaebajale tagastada ning seda
vastustajalt välja ei mõisteta. Taotlusele lisatud arvete spetsifikatsioonidelt on arve nr
4160206 täielikult ja arve nr 4160303 osaliselt seotud vaidemenetluses õigusabi
osutamisega. Kohtusse pöördumisele eelnenud vaidemenetluse kulud ei ole käsitatavad
kohtumenetlusega seotud menetluskuludena ning nende välja mõistmine HkMS § 108 ja
109 sätete järgi pole võimalik. Küll on aga asjassepuutuvateks kuludeks need, mis on tehtud
pärast asjas vaideotsuse tegemist, st. arvel 4160303 kajastatud nõupidamine (1 h 30 min)
ning arvetel 4160410 (3 h 20 min) ja 4160505 (1 h 15 min) kajastatud tööd ning nendega
seotud kulu 165+366,67+137,50=669,17. Põhjendamatuks saab sellest pidada arvel
4160505 nimetatud kulu kaebuses esinenud puuduse kõrvaldamisega seoses (15 minutit,
ca 27,5 eurot). Muus osas on õigusabikulu suurus kooskõlas vaidluse keerukuse ja
mahukusega. Seetõttu tuleb vastustajalt kaebaja kasuks välja mõista menetluskulu 669,17-
27,5≈642 eurot.


/allkirjastatud digitaalallkirjaga/
Kristjan Siigur
kohtunik




                                                2
