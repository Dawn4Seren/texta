                                                                               2-15-12980




                       KOHTUMÄÄRUS
Kohus                          Harju Maakohus

Kohtunik                       Kristiina Kruusel

Kohtujurist                    Gerli Võimre

Määruse tegemise aeg ja koht   25. aprill 2016, Tallinn, Tartu mnt kohtumaja

Tsiviilasja number             2-15-12980

Tsiviilasi                     XXXOÜ hagi OÜ XXX vastu tahtavalduste andmise
                               kohustuse tuvastamiseks ja tahteavalduste asendamiseks
                               kohtuotsusega

Tsiviilasja hind               7000 eurot

Menetlustoiming                Kompromissi kinnitamine, asjas menetluse lõpetamine ja
                               riigilõivu osaline tagastamine

Menetlusosalised ja nende      Hageja XXXOÜ (registrikood XXX, asukoht XXX, e-post
esindajad                      XXX)
                               Hageja seaduslik esindaja juhatuse liige XXX (e-post XXX)
                               Hageja lepinguline esindaja vandeadvokaat Janek Valdma
                               (Advokaadibüroo     Valdma      &    Partnerid,  e-post
                               janek@lawpartner.ee)
                               Kostja OÜ XXX(registrikood XXX, asukoht XXX)
                               Kostja seaduslik esindaja juhatuse liige XXX (e-post XXX)
                               Kostja lepingulised esindajad vandeadvokaat Eerik Entsik ja
                               advokaat Mari-Liis Mets (Advokaadibüroo Entsik &
                               Partnerid, e-post eerik.entsik@entsik.ee)

Asja läbivaatamine             Kirjalik menetlus




RESOLUTSIOON
    1. Kinnitada XXXOÜ (hageja) ja OÜ XXX(kostja) (koos pooled) vahel sõlmitud
       kompromiss alljärgnevas:

                                                                                       1
                                                                   2-15-12980

1.1. Pooled lõpetavad kompromissiga tsiviilasja nr 2-15-12980 menetluse
     hageja hagiavalduses kostja vastu alates kohtuliku kompromissi
     kinnitava kohtumääruse jõustumise päevast tahteavalduse andmise
     kohustuse tuvastamise ja tahteavalduse kohtuotsusega asendamise
     nõudes.
1.2. Pooled on kokku leppinud, et nad lõpetavad poolte kokkuleppel alates
     kohtuliku kompromissi kinnitava kohtumääruse jõustumise päevast
     nende vahel 13. jaanuaril 2015 sõlmitud notariaalse lepingu „leping, mille
     alusel müüja kohustub püstitama Tallinnas XXX asuvale kinnistule
     hoone ja jagama kinnistu korteriomanditeks ning kinnistu jagamisel
     tekkiva korteriomandi ja korteriomandi mõttelise osa võlaõiguslik
     müügileping“ (koostatud ja tõestatud Tallinna notar Gunnar Savisaar
     poolt, notari ametitegevuse raamatu number 110).
1.3. Pooled on kokku leppinud, et nad lõpetavad poolte kokkuleppel alates
     kohtuliku kompromissi kinnitava kohtumääruse jõustumise päevast
     nende ja XXX OÜ (registrikood XXX) vahel 13. jaanuaril 2015 sõlmitud
     notariaalse lepingu „leping, mille alusel müüja kohustub püstitama
     Tallinnas XXX asuvale kinnistule hoone ja jagama kinnistu
     korteriomanditeks ning korteriomandi mõttelise osa tasuta üleandmise
     leping“ (koostatud ja tõestatud Tallinna notar Gunnar Savisaar poolt,
     notari ametitegevuse raamatu number 112) hagejat puudutavas osas.
1.4. Pooled on kokku leppinud, et seoses käesolevas kompromissis märgitud
     notariaalsete lepingute lõpetamisega kohustub kostja tasuma hagejale
     hüvitisena 15 500 eurot.
1.5. Pooled on kokku leppinud, et kostja tasub hüvitise summas 15 500 eurot
     käesoleva kompromissi allkirjastamise päeval kohtu deposiitarvele
     (Rahandusministeeriumi arvelduskontole nr EE513300333522160001,
     selgitusega „Tsiviilasi nr 2-15-12980“). Nimetatud summa kuulub kohtu
     deposiitarvelt      ülekandmisele     hageja     arvelduskontole    nr
     XXXXXXXXXXXX Danske Bank pärast käesoleva kompromissi
     kinnitava kohtumääruse jõustumist.
1.6. Pooled on kokku leppinud, et peale käesoleva kompromissi täitmist
     puuduvad hagejal mistahes muud otsesed või kaudsed rahalised või
     mitterahalised nõuded või pretensioonid kostja ja/või selle ühingu
     juhatuse liikmete või osanike vastu.
1.7. Pooled on kokku leppinud, et peale käesoleva kompromissi täitmist
     puuduvad kostjal mistahes muud otsesed või kaudsed rahalised või
     mitterahalised nõuded või pretensioonid hageja ja/või selle ühingu
     juhatuse liikmete või osanike vastu.
1.8. Pooled on kokku leppinud, et käesoleva kohtumenetluse lõpetamisel
     jäävad poolte menetluskulud (sh kohtuvälised kulud) poolte endi kanda
     ning pooled kinnitavad, et neil puuduvad mistahes otsesed või kaudsed
     rahalised või mitterahalised nõuded või pretensioonid üksteise suhtes
     seoses käesolevas asjas kantud menetluskuludega.
1.9. Pooled lepivad kokku, et lühendavad kompromissi kinnitamise ja
     menetluse lõpetamise määruse peale määruskaebuse esitamise tähtaega 1
     (ühe) kalendripäevani, arvates määruse kättetoimetamise päevast.

                                                                             2
                                                                                   2-15-12980

   2. Lõpetada seoses kompromissi kinnitamisega tsiviilasjas nr 2-15-12980 menetlus.
   3. Tagastada XXXOÜ-le ja XXX OÜ-le riigilõiv summas 300 eurot selliselt, et 150
      eurot kantakse XXX OÜ arvelduskontole nr XXXXXXXXXXXXXX LHV pank
      ja 150 eurot kantakse XXXOÜ arvelduskontole nr XXXXXXXXXXXX Danske
      Bank.
   4. Toimetada kohtumäärus menetlusosalistele kätte ning edastada riigilõivu osalist
      tagastamist puudutavas osas teadmiseks XXX OÜ-le (seaduslik esindaja juhatuse
      liige XXX , e-post XXX).

Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
kaudu ühe (1) kalendripäeva jooksul alates määruse kättetoimetamisest.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus sellisel
juhul mõistliku tähtaja pärast menetlusabi andmise taotluse lahendamist, kui nimetatud taotlus
ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD JA MENETLUSE KÄIK
1. XXXOÜ (hageja) ja XXX OÜ esitasid 31.08.2015 Harju Maakohtule hagiavalduse (sh
täiendavalt 02.09.2015), mida täpsustasid 08.09.2015, OÜ XXX(kostja) vastu tahtavalduste
andmise kohustuse tuvastamiseks ja tahteavalduste asendamiseks kohtuotsusega. Hagiavalduse
kohaselt on kostjal 13.01.2015 sõlmitud lepingutest (notari ametitegevuse raamatu nr 110, 111
ja 112) tulenev kohustus kanda kinnistusraamatusse XXX , Tallinn kinnisasja koormavad
eelmärked hageja ja XXX OÜ kasuks.

2. Kohus võttis 10.09.2015 määrusega hagiavalduse menetlusse.

3. 11.12.2015 määrusega kinnitas kohus XXX OÜ ja kostja poolt kohtule (01.12.2015) esitatud
kompromissi ja lõpetas tsiviilasja menetluse XXX OÜ osas. Kohus selgitas mh pooltele, et
kuivõrd hagiavalduses esitasid hageja ja XXX OÜ kostja vastu eraldi ühe mittevaralise nõude,
siis tuli antud nõuetelt tasuda kummalgi kohtule 300 eurot, ning kuna kolmas mittevaraline
nõue oli esitatud ühiselt, siis tuli antud nõudelt tasuda koos 300 eurot. Kuivõrd pärast
kompromissi kinnitamist jäid kohtu menetlusse endiselt hageja nõuded kostja vastu, sh ka
mittevaraline nõue, mis esitati hageja ja XXX OÜ poolt ühiselt, siis ei kuulunud kohtu
hinnangul vastavalt nõudelt tasutud riigilõivust (s.o 300 eurost) pool XXX OÜ-le tagastamisele.
Eeltoodust tulenevalt kuulus seega XXX OÜ-le tagastamisele üksnes riigilõiv summas 150
eurot. Nimetatud kohtumäärus jõustus 15.12.2015.

4. 19.04.2016 esitasid hageja ja kostja kohtule kompromissi, mille palusid kohtul kinnitada ja
menetluse käesolevas asjas lõpetada. Pooled palusid kohtul kompromissi ja poolte taotlused
läbi vaadata ning need lahendada kirjalikus menetluses. Seejuures kinnitasid pooled, et nad on
teadlikud menetluse lõpetamise tagajärgedest TsMS § 432 järgi. Ühtlasi avaldasid ja kinnitasid
pooled, et käesolev kompromiss jõustub üksnes juhul, kui Harju Maakohtu deposiitarvele
(Rahandusministeeriumi arvelduskontole nr EE513300333522160001) on kostja poolt tasutud
18.04.2016 kompromissi täitmiseks 15 500 eurot selgitusega „Tsiviilasi nr 2-15-12980“.

                                                                                             3
                                                                                         2-15-12980

Pooled palusid kohtul enne kompromissi kinnitamist kontrollida ülaltoodud summa 15 500
eurot laekumise kohtu deposiitarvele ning mitte kinnitada käesolevat kompromissi enne, kui
eeltoodud summa on deposiitarvele laekunud. Lisaks taotlesid pooled XXX OÜ poolt
hagiavalduse esitamisel tasutud riigilõivust poole, s.o summas 300 eurot, tagastamist selliselt,
et 150 eurot kantakse XXX OÜ arvelduskontole nr XXXXXXXXXXXXXX LHV pank ja 150
eurot kantakse hageja arvelduskontole nr XXXXXXXXXXXX Danske Bank.

5. Kohus tuvastas 19.04.2016, et kohtu deposiitarvele on 18.04.2016 laekunud kostja poolt
15 500 eurot selgitusega „Tsiviilasi nr 2-15-12980“.

KOHTUMÄÄRUSE PÕHJENDUSED
6. Kohus leiab, et esitatud kompromiss tuleb kinnitada ja seetõttu asjas menetlus lõpetada.

7. TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Võlaõigusseaduse § 578 lg-st 1 tulenevalt muudetakse
kompromissilepingu sõlmimisega õiguslikult vaieldav või ebaselge õigussuhe vaieldamatuks
poolte vastastikuste järeleandmiste teel. Ebaselguseks loetakse muu hulgas ka ebakindlust
nõude sissenõutavuse suhtes. Sama paragrahvi teise lõike kohaselt eeldatakse, et
kompromissilepingu tagajärjel loobuvad lepingupooled oma nõuetest ning omandavad
kompromissilepingu alusel uued õigused.

8. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. Vastavalt TsMS § 430 lg-le 3 ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita. Kohus ei ole kompromissiga seotud ega pea
seda kinnitama perekonnaasjas. TsMS § 430 lg 7 kohaselt võib kompromiss olla tingimuslik.

9. Kohtu arvates ei ole kompromiss esitatud asjaolude järgi vastuolus heade kommete ega
seadusega ning ei riku olulist avalikku huvi, samuti on seda võimalik täita. Kohtul ei ole alust
jätta kompromiss TsMS § 430 lg 3 järgi kinnitamata. Pooled kinnitavad, et on teadlikud
kompromissi kinnitamise ja tsiviilasja menetluse lõpetamise tagajärgedest.

10. TsMS § 168 lg-st 3 tulenevalt kannavad pooled kompromissi sõlmimise korral
menetluskulud ise, kui nad ei ole kokku leppinud teisiti. Käesoleval juhul on pooled kokku
leppinud, et käesoleva kohtumenetluse lõpetamisel jäävad poolte menetluskulud (sh
kohtuvälised kulud) poolte endi kanda. Ühtlasi kinnitasid pooled, et neil puuduvad mistahes
otsesed või kaudsed rahalised või mitterahalised nõuded või pretensioonid üksteise suhtes
seoses antud asjas kantud menetluskuludega.

11. Järgnevalt lahendab kohus hageja taotluse riigilõivu tagastamiseks. Kohus leiab, et taotlus
riigilõivu summas 300 eurot tagastamiseks kuulub rahuldamisele. TsMS § 150 lg 2 p 1 sätestab,
et pool menetluses tasutud riigilõivust tagastatakse, kui pooled sõlmivad kompromissi. Sama
paragrahvi neljanda lõike järgi tagastab kohus, kelle menetluses asi viimati oli, riigilõivu üksnes
selle menetlusosalise avalduse alusel, kes riigilõivu tasus või kelle eest riigilõiv tasuti. Riigilõiv
tagastatakse menetlusosalisele, kes selle pidi tasuma, või tema korraldusel muule isikule.

Hageja ja XXX OÜ poolt on kohtule (31.08.2015 ja 04.09.2015) tasutud riigilõivu kokku
summas 900 eurot (vt ka 11.12.2015 määrus käesolevas tsiviilasjas, p 12). Kuivõrd kohtule
esitatud hagiavalduses esitasid hageja ja XXX OÜ kostja vastu kumbki eraldi ühe mittevaralise
nõude, siis tuli antud nõuetelt kummalgi tasuda kohtule 300 eurot, ning kuna kolmas

                                                                                                    4
                                                                                    2-15-12980

mittevaraline nõue oli esitatud ühiselt, siis tuli hagejal ja XXX OÜ-l antud nõudelt tasuda koos
300 eurot. Kuna pärast 11.12.2015 kompromissi kinnitamise määruse jõustumist (15.12.2015)
jäid kohtu menetlusse endiselt hageja nõuded kostja vastu, sh ka mittevaraline nõue, mis esitati
hageja ja XXX OÜ poolt hagiga kohtule ühiselt, siis ei kuulunud vastavalt nõudelt tasutud
riigilõivust (s.o 300 eurost) pool XXX OÜ-le tagastamisele ning kohus tagastas XXX OÜ-le
riigilõivu vaid summas 150 eurot. Nimetatust tulenevalt kuulub seega kohtu hinnangul (TsMS
§ 150 lg 2 p 1 alusel) hagejale ja XXX OÜ-le tagastamisele veel riigilõiv summas 300 eurot.
Vastavalt (19.04.2016) esitatud taotlusele tuleb riigilõiv hagejale ja XXX OÜ-le tagastada
selliselt, et 150 eurot kantakse XXX OÜ arvelduskontole nr XXXXXXXXXXXXXX LHV
pank ja 150 eurot kantakse hageja arvelduskontole nr XXXXXXXXXXXX Danske Bank.

12. TsMS § 661 lg 4 järgi võib poolte kokkuleppel määruskaebuse esitamise tähtaega
hagimenetluses lühendada. Kohus lühendab poolte soovil edasikaebetähtaega.



/allkirjastatud digitaalselt/
Kristiina Kruusel
kohtunik




                                                                                              5
