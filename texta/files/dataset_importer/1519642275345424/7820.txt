                            HARJU MAAKOHUS
                            LIIVALAIA KOHTUMAJA



                        KOHTUMÄÄRUS
 Kohus                             Harju Maakohus

 Määruse tegemise aeg ja koht      06.09.2016.a. Tallinn (Liivalaia kohtumaja)

 Väärteoasja number                4-16-4015

 Kohtukoosseis                     Kohtunik Merle Parts

 Väärteoasi                        Viktor Dubovik’u (isikukood: 37502230256) kaebus Politsei- ja
                                   Piirivalveameti      Põhja     prefektuuri      korrakaitsebüroo
                                   liiklusjärelevalvekeskuse liiklusmenetlustalituse 06.05.2016.a.
                                   otsusele väärteoasjas nr 2302,15,020082

 RESOLUTSIOON                      Jätta kaebus läbi vaatamata ja tagastada kaebus Viktor
                                   Dubovik’ule.

 Edasikaebamise kord               Määrusele saab esitada kaebuse määruskaebe korras 15 päeva
                                   jooksul, alates päevast, mil ta sai vaidlustatavast kohtumäärusest
                                   teada või pidi teada saama. Määruskaebus esitatakse Harju
                                   Maakohtule.


Määruse motiivid:

Harju Maakohtule 17.05.2016.a. Viktor Dubovik’u poolt esitatud kaebuses vaidlustatakse
Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse 06.05.2016.a. otsust väärteoasjas nr 2302,15,020082.


Harju Maakohtu 03.06.2016.a. määrusega jäeti Viktor Dubovik’u kaebus käiguta, kuivõrd see
ei vastanud VTMS § 115 nõuetele ega olnud eestikeelne. Nimetatud määrusega määrati
puuduste kõrvaldamise tähtajaks 17.06.2016.a. 13.06.2016.a. esitas Viktor Dubovik parandatud
kaebuse, esitades selle eestikeelsena. Kuivõrd ka nimetatud kaebuses esinesid puudused,
määras kohus 30.06.2016.a. määrusega uueks puuduste kõrvaldamise tähtajaks 25.07.2016.a.
Nimetatud kohtumäärus saadeti kaebuses märgitud aadressile ja see tehti kättesaadavaks
avaliku e-toimiku vahendusel. Kuivõrd puudus info selle kohta, et kaebuse esitaja oleks
30.06.2016.a. kohtumääruse paberkandjal või elektrooniliselt kätte saanud, pikendas kohus
15.08.2016.a. määrusega puuduste kõrvaldamise tähtaega kuni 30.08.2016.a. Ka nimetatud
määrus saadeti kaebuses märgitud postiaadressile ja tehti kättesaadavaks avaliku e-toimiku
kaudu. Käesolevaks ajaks on kohtule tagasi saabunud väljastusteade, mille kohaselt on määruse
18.08.2016.a. kaebuse esitaja elukohas vastu võtnud tema abikaasa (tl 20). Seetõttu, kuna
kaebuse esitaja, teatades kohtule oma elukoha aadressi, kus tema abikaasa on
menetlusdokumendi vastu võtnud, tuleb eeldada, et kaebuse esitaja pidi olema teadlik määratud
puuduste kõrvaldamise tähtajast. Kohtumääruses nimetatud kuupäevaks (30.08.2016.a.) ega ka
käesoleva määruse tegemise ajaks (s.o. 06.09.2016.a.) Viktor Dubovik kaebuses esinenud
puudusi ei kõrvaldanud.

Tulenevalt eeltoodust peab kohus vajalikuks kohaldada VTMS § 118 lg 2 p 3 ja jätta kaebus
läbi vaatamata ja tagastada see kaebuse esitajale.



Merle Parts
Kohtunik
