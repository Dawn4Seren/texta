                              KOHTUOTSUS
                              EESTI VABARIIGI NIMEL


                                Tartu Maakohus
 Kohus
                                2. septembril 2016 Tartu kohtumajas
 Otsuse tegemise aeg, koht
                                1-16-5450
 Kriminaalasja number
                                kohtunik Ingeri Tamm
 Kohtukoosseis
                                Kristi Suvi
 Kohtuistungi sekretär
                                Aleksei Mihhailovi süüdistuses KarS § 424 järgi
 Kriminaalasi                   lühimenetluses

                                abiprokurör Jüri Vissak
 Prokurör
                                Aleksei Mihhailov
 Süüdistatav
                                elukoht: XXX; isikukood: XXX; kodakondsus: Eesti
                                Vabariigi kodanik; emakeel: vene keel, valdab eesti keelt;
                                haridus: põhiharidus; töökoht: XXX
                                varasem karistatus: kriminaalkorras karistatud korduvalt,
                                viimati Tartu Maakohtu 11.08.2015. a otsusega KarS § 424
                                järgi 1 aasta vangistusega, liitkaristus KarS § 65 lg 2 alusel
                                kogumis Tartu Maakohtu 11.05.2015. a otsusega 1 aasta 11
                                kuud 25 päeva vangistust, mis asendati 720 tunni
                                üldkasuliku tööga tähtajaga 2 aastat;
                                Tartu Maakohtu 11.05.2015. a otsusega KarS § 424 järgi 1
                                aasta vangistusega tingimisi KarS § 74 alusel 2-aastase
                                katseajaga ja juhtimisõiguse äravõtmisega 1 aastaks 4 kuuks
                                tõkend: ei ole kohaldatud
                                kahtlustatavana kinni peetud 09.04-11.04.2016

 Kaitsja                        advokaat Heiki Kuningas

 RESOLUTSIOON                   Juhindudes kriminaalmenetluse seadustiku (KrMS) §
                                238 lg 1 p 4 ja lg 2, kohus otsustas:

Süüdi tunnistada Aleksei Mihhailov KarS § 424 järgi ning mõista karistuseks 1 (üks) aasta
vangistust.


                                              1
KrMS § 238 lg 2 alusel vähendada süüdistatavale mõistetavat vangistust 1/3 võrra ja
karistada Aleksei Mihhailovit 8 (kaheksa) kuu pikkuse vangistusega.

KarS § 68 lg 1 alusel lugeda mõistetud karistusest kantuks kahtlustatavana kinnipidamise
aeg 09.04-11.04.2016, s.o 3 (kolm) päeva, Aleksei Mihhailovi poolt ärakandmisele kuuluv
karistus on 7 (seitse) kuud ja 27 (kakskümmend seitse) päeva vangistust.

KarS § 65 lg 2 ja § 69 lg 7 alusel suurendada mõistetud 7 kuu 27 päeva pikkust vangistust
Tartu Maakohtu 11.08.2015. a otsusega mõistetud karistuse ärakandmata osa, 8 kuu 10
päeva vangistuse võrra, ja mõista Aleksei Mihhailovile liitkaristuseks kohtuotsuste
kogumis 1 (üks) aasta 4 (neli) kuud ja 7 (seitse) päeva vangistust.

KrMS § 414 lg 1 kohaselt saata kohtuotsuse jõustumisel Aleksei Mihhailovile teatis selle kohta,
mis ajaks ja millisesse vanglasse ta peab karistuse kandmiseks ilmuma. Määratud ajaks
vanglasse mitteilmumisel kohaldatakse sundtoomist vastavalt KrMS § 414 lg-le 3.

Lugeda Aleksei Mihhailovi karistuse kandmise algusajaks tema vanglasse ilmumise
kuupäev.

KrMS § 180 lg 1 alusel välja mõista Aleksei Mihhailovilt riigituludesse menetluskuludena
sundraha 645 (kuussada nelikümmend viis) eurot ja muud menetluskulud 192 (ükssada
üheksakümmend kaks) eurot.

Määrata KrMS § 180 lg 3 alusel, Aleksei Mihhailovil on õigus menetluskulud summas 837
(kaheksasada kolmkümmend seitse) eurot tasuda ühe aasta jooksul alates kohtuotsuse
jõustumisest. Juhul kui menetlusosalised apellatsiooniteadet ei esita, jõustub kohtuotsus
10.09.2016 ja menetluskulude tasumise lõpptähtaeg on 10.09.2017.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).

Menetluskulude tasumisel tuleb märkida viitenumber 99916700026641.

Riigituludesse välja mõistetud rahaliste kohustuste tasumisel tuleb märkida maksekorraldusele
kohtulahendi number ning nõude liik, mida tasutakse. Kui makse teostatakse kolmanda isiku
poolt, siis tuleb märkida maksekorraldusele veel isiku ees- ja perekonnanimi, kelle eest makse
teostatakse.

Edasikaebamise kord

Kohtuotsuse peale võib kohtumenetluse pool, välja arvatud prokuratuur, esitada
apellatsioonkaebuse.


                                               2
Apellatsiooniõiguse kasutamise soovist teatatakse otsuse teinud kohtule kirjalikult 7 päeva
jooksul, alates kohtuotsuse resolutiivosa kuulutamisest. Kui üks kohtumenetluse pool on
nimetatud tähtaja jooksul teatanud apellatsiooniõiguse kasutamise soovist ega ole sellest
loobunud, on ülejäänud kohtumenetluse pooltel apellatsiooniõigus olenemata sellest, kas nad
ise on apellatsiooniõiguse kasutamise soovist teatanud.

Apellatsioon esitatakse Tartu Ringkonnakohtu kirjalikult 15 päeva jooksul alates kohtuotsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.

Apellatsiooniteate esitamisel on kohtuotsus kättesaadav Tartu Maakohtu kantseleis 26.
septembril 2016.


KOHTUOTSUSE PÕHIOSA
I Süüdistus

Aleksei Mihhailovit süüdistatakse KarS § 424 järgi selles, et tema, juhtis 09.04.2016 kella 18.25
paiku Tartus, Teguri ja Tähe tänava ristmikul mootorsõidukit Volkswagen Sharan reg nr XXX,
olles alkoholijoobes (alkoholisisaldus väljahingatavas õhus oli 0,93 mg/l kohta).

II Kohtu seisukoht süüdistuse osas

KarS § 424 näeb ette vastutuse mootorsõiduki, maastikusõiduki või trammi juhtimise eest
joobeseisundis.

Politseiametnikust tunnistaja K.M. ütlused (tl 1) tõendavad, et tööl olles 09.04.2016 kella 18.25
ajal Tartu linnas Teguri ja Tähe tänava ristmikul, nägi ta, kuidas Teguri tänava suunas pööras
Volkswagen Sharan registreerimisnumbriga XXX. Juht eiras vanemliikluspolitseinik V.D.i
peatumismärguannet, sõitis temast paarkümmend meetrit mööda ja jäi alles siis seisma. Isikut
kontrollima minnes said nad aru, et ta on alkoholijoobes. K.M. tõi indikaatorvahendi ja lasi
juhil sellesse puhuda. Tulemuseks oli 1,25 mg/l kohta. Isiku tuvastamiseks pandi ta autosse
tagaistmele istuma, kuid siis oli isik uksest välja ja pani parki jooksu. Nad pidasid ta kinni ja
tuvastasid politseiandmebaasi järgi, et tegemist on Aleksei Mihhailoviga. Viimane puhus
tõenduslikku alkomeetrisse, tulemuseks oli 0,91 mg/l kohta.

Aleksei Mihhailov peeti kahtlustatavana kinni 09.04.2016 kell 19.53 ja vabastati 11.04.2016
kell 16.30 (tl 11).

11.04.2016 kuulati Aleksei Mihhailov kahtlustatavana üle (tl 14-15). Ta tunnistab, et alustas
09.04.2016 alkoholi tarvitamisega kella kolme paiku päeval koos sõbra XXX. Nad istusid
Tartus Anne Maxima juures sõiduautos Volkswagen Sharan ja tarvitasid viina. Nad istusid seal
umbes kolm tundi, kui tuli AS-st Bambona kõne, et hoone põleb ja sõber peab kiiresti sinna
minema. Aleksei Mihhailov otsustas ise sõita, kuna kedagi teist ei olnud rooli panna, sõber oli
samas seisundis. Kui nad jõudsid Tähe ja Teguri tänavate nurgale, pidas politsei nad kinni.
Temalt küsiti juhilube, mille peale ta ütles, et tal neid ei ole. Seejärel kutsuti ta politseiautosse
ja mõõdeti alkomeetriga alkoholijoovet. Esimene näit oli 0,25, teine 0,91. Pärast puhumist öeldi

                                                 3
talle, et on kriminaalne joove ja ta viidi arestimajja. Sõiduk teisaldati parklasse. Juhiload on tal
ära võetud alkoholijoobes sõitmise eest 2015. aasta mais.

Mootorsõiduki juhtimist Aleksei Mihhailovi poolt tõendab 09.04.2016 sõiduki juhtimiselt
kõrvaldamise otsus (tl 6), mille järgi on Aleksei Mihhailov 09.04.2016 kell 18.25 Tartu linnas
Tähe ja Teguri tänavate ristmikul kõrvaldatud mootorsõiduki Volkswagen Sharan reg nr-ga
XXX juhtimiselt, kuna oli alust arvata, et tema veres või väljahingatavas õhus oli alkoholi üle
lubatud piirmäära või et ta oli alkoholijoobes ning tal puudub vastava kategooria mootorsõiduki
juhtimise õigus.

Seda, et Aleksei Mihhailov oli mootorsõidukit juhtides alkoholijoobes, tõendab 09.04.2016
tõendusliku alkomeetri kasutamise protokoll koos väljatrükiga (tl 3-4). Vanemliikluspolitseinik
K.S. mõõtis Tähe ja Teguri tänava ristmikul kella 18.41 ja 18.48 vahel Aleksei Mihhailovil
alkoholijoovet tõendusliku alkomeetriga Dräger Alcotest 7110 Tyo MKIII EST nr JLY3,
seerianumbriga XXX, saades tulemuseks 1,00 mg/l kohta laiendmääramatusega 0,09 mg/l
kohta, lõplikuks tulemuseks on 0,91 mg/l kohta. Väljatrükil on mõõtmise kohta samad andmed.
Alkoholijoobe mõõtmiseks kasutati taadeldud mõõtevahendit. Mõõtevahendi taatlustunnistuse
nr TTRC-15/00167 järgi on tõenduslik alkomeeter Dräger Alcotest 7110 Tyo MKIII EST nr
ARBK-0035 taadeldud 06.11.2015 (tl 5).

Kohus loeb süüdistatava Aleksei Mihhailovi ja tunnistaja K.M. ütlustega, samuti sõiduki
juhtimiselt kõrvaldamise otsusega ja tõendusliku alkomeetri kasutamise protokolli ja selle
väljatrükiga tõendatuks, et Aleksei Mihhailov juhtis 09.04.2016 kella 18.25 ajal Tartu linnas
Tähe ja Teguri tänavate ristmikul mootorsõidukit Volkswagen Sharan reg nr-ga XXX,
seisundis, mil tema väljahingatavas õhus oli alkoholisisaldus 0,91 mg/l kohta.

KarS § 424 on joobeseisundi kui tunnuse osas blanketne norm ning selle sisustamiseks tuleb
pöörduda liiklusseaduse (edaspidi LS) poole. LS § 69 lg 2 p 1 järgi loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem

Aleksei Mihhailov juhtis mootorsõidukit seisundis, kui tema väljahingatavas õhus oli
alkoholisisaldus 0,91 mg/l kohta, s.o alkoholijoobes. Seega on täidetud KarS § 424 objektiivne
koosseis.

Aleksei Mihhailov pani kuriteo toime otsese tahtlusega KarS § 16 lg 3 mõttes. Aleksei
Mihhailovi sõnul läks ta ise rooli, kuna kedagi teist ei olnud rooli panna ja väga kiire oli. Ta oli
eelnevalt tarvitanud 3 tunni jooksul viina. Seega oli ta teadlik, et juhib mootorsõidukit
alkoholijoobes olles.

Aleksei Mihhailovi teo õigusvastasust ega süüd välistavaid asjaolusid ei ole.

III Kohtu seisukoht karistuse osas

KarS § 424 ettenähtud kuriteo toimepanemise eest on võimalik karistuseks mõista rahaline
karistus või kuni kolmeaastane vangistus.

KarS § 56 lg 1 kohaselt on isiku karistamise aluseks tema süü. Karistuse mõistmisel arvestab
kohus kergendavaid ja raskendavaid asjaolusid, samuti võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid. KarS § 56 lg 2 kohaselt

                                                 4
võib vangistust mõista ainult siis, kui karistuse eesmärke ei ole võimalik saavutada kergema
karistusega.

Karistusregistri andmetel on Aleksei Mihhailovil seitse kehtivat kriminaalkaristust ja üks kehtiv
väärteokaristus (tl 22-29). Viimased neli kriminaalkaristust on kõik talle mõistetud
mootorsõiduki juhtimise eest alkoholijoobe seisundis. Tartu Maakohus karistas teda
17.01.2008. a otsusega 4 kuu vangistusega tingimisi 1 aasta 6 kuu pikkuse katseajaga. Seejärel
karistas Tartu Maakohus Aleksei Mihhailovit 17.02.2011. a otsusega KarS § 424 järgi 6 kuu
vangistusega, lliitkaristus on 8 kuud vangistust, lisakaristusena võeti ära juhtimisõigus üheks
aastaks. 01.04.2014. a määrusega vabastati Aleksei Mihhailov karistuse kandmiselt tingimisi
enne tähtaega. Tartu Maakohus karistas teda taas 11.05.2015. a otsusega KarS § 424 järgi 1
aasta vangistusega tingimisi 2 aasta pikkuse katseajaga. Samu võeti Aleksi Mihhailovilt ära
mootorsõiduki juhtimise õigus 1 aastaks ja 4 kuuks. Katseajal pani Aleksei Mihhailov toime
uue kuriteo. Tartu Maakohus karistas teda 11.08.2015. a otsusega KarS § 424 järgi 1 aasta
vangistusega ja mõistis KarS § 65 lg 2 alusel liitkaristuseks kogumis varasema otsusega 1 aasta
11 kuud 25 päeva vangistust. Vangistus asendati 720 tunni üldkasuliku tööga tegemise
tähtajaga 2 aastat (tl 30-33).

Üldkasuliku töö näol on tegemist viimase võimalusega vältida reaalse vangistuse kohaldamist.
Kohus leiab, et kuna Aleksei Mihhailov pani uue samalaadse kuriteo toime ajal, mil ta tegi
eelmise kohtuotsuse alusel üldkasulikku tööd, on tema suhtes võimalik kohaldada ainult
vangistust. Olukorras, kus ükski karistus, ka reaalne vangistus ei ole mõjutanud süüdistatavat
oma käitumist muutma, ei ole kergemaliigilisema, s.o rahalise karistuse mõistmine enam
põhjendatud.

Kohus leiab, et vaatamata Aleksei Mihhailovi poolt varasematelt samaliigiliste kuritegude
toimepanemisele, on käesoleva kuriteo eest põhjendatud KarS § 424 järgi mõista talle
sanktsiooni keskmisest määrast väiksem karistus. KarS §-s 58 sätestatud karistust raskendavaid
asjaolusid Aleksei Mihhailovi puhul ei ole. Kergendava asjaoluna arvestab kohus KarS § 57 lg
1 p 3 alusel Aleksei Mihhailovi kahetsust. Samuti võtab kohus positiivse asjaoluna arvesse seda,
et Aleksei Mihhailov tegi eelmise otsusega mõistetud üldkasuliku töö tunde korralikult. Seega
on põhjendatud mõista talle karistus 1/3 sanktsiooni ülemmäärast, s.o 1 aasta vangistust.

Kriminaalasja arutamine toimus lühimenetluses, mistõttu tuleb mõistetud 1 aasta pikkusest
vangistusest KrMS § 238 lg 2 alusel maha arvata 1/3, ärakandmisele kuulub 8 kuud vangistust.
KarS § 68 lg 1 alusel loeb kohus mõistetud karistusest kantuks Aleksei Mihhailovi poolt
kahtlustatavana kinnipidamise aja 09.04. – 11.04.2016, s.o 3 päeva. Seega jääb Aleksei
Mihhailovi poolt ärakandmisele kuuluvaks karistuseks 7 kuud 27 päeva vangistust.

KarS § 69 lg 7 näeb ette, et juhul kui süüdlane paneb üldkasuliku töö tegemise ajal toime uue
kuriteo, mille eest teda karistatakse vangistusega, asendatakse tegemata üldkasuliku töö tunnid
vangistusega ja mõistetakse liitkaristus KarS § 65 lg 2 alusel. See tähendab, et kohtul puudub
materiaalõiguslik alus kaaluda süüdistatava tingimuslikku karistuse kandmisest vabastamist või
vangistuse taaskordset asendamist üldkasuliku tööga. Tegemata üldkasuliku töö tunnid tuleb
ümber arvestada vangistuseks ja kandmata karistuse osa tuleb täies ulatuses liita uue otsusega
mõistetavale vangistusele.

Kuna Aleksei Mihhailov pani kuriteod toime ajal, mil ta tegi üldkasulikku tööd, tuleb KarS §
65 lg 2 ja § 69 lg 7 alusel liita mõistetavale 7 kuu 27 päeva pikkusele vangistusele Tartu
Maakohtu 11.08.2015. a otsusega mõistetud ärakandmata karistus. Aleksei Mihhailovil on

                                               5
viimati mõistetud karistusest tegemata 250 tundi üldkasulikku tööd (tl 82), millele vastab KarS
§ 69 lg 1 alusel 8 kuud 10 päeva vangistust. Seega kujuneb Aleksei Mihhailovi liitkaristuseks
kohtuotsuste kogumis 1 aasta 4 kuud 7 päeva vangistust.

V Menetluskulud

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu.

Aleksei Mihhailovi menetluskuludeks on määratud kaitsja tasu kohtueelses menetluses 96 eurot
(tl 16-18, 40-41, 47) ja määratud kaitsja tasu kohtumenetluses 96 eurot (tl 87-88), kokku 192
eurot. Sellele lisandub sundraha, milleks teise astme kuriteo toimepanemises süüdimõistmise
korral on 1,5 kuupalga alammäära, s.o 645 eurot (palga alammäär on alates 1. jaanuarist 2016
430 eurot). Kokku on menetluskulude summa seega 837 eurot.

KrMS § 180 lg 3 alusel võib kohus määrata, et kriminaalmenetluse kulud hüvitab süüdimõistetu
ositi.

Aleksei Mihhailovil puudub kindel töökoht. Tema sissetulekuks on juhutöödest (ehitustööd)
saadav tasu, muud sissetulekud puuduvad. Kuna kohus mõistis Aleksei Mihhailovile reaalse
vangistuse, on tal karistuse kandmise ajal sissetulekute saamine veelgi raskendatud. Arvestades
menetluskulude suurust, käib kohtu hinnangul nende korraga tasumine Aleksei Mihhailovile
ilmselgelt üle jõu, mistõttu tuleb anda talle võimalus tasuda need ühe aasta jooksul osade kaupa.

/allkirjastatud digitaalselt/

Ingeri Tamm
kohtunik




                                               6
