                           KOHTUMÄÄRUS
Kohus                           Viru Maakohus
Määruse tegemise aeg            14. juuli 2016 Jõhvi kohtumaja
Kohtuasja number                1-15-8249
Kohtunik                        Deniss Minzatov
Kohtuistungi sekretär           Piret Juuse
Tõlk                            Valentina Michelson-Ipbüker
Asja läbivaatamise kuupäev      14.07.2016 avalikul kohtuistungil
Kohtuasi                        Viru Vangla esitatud materjalid Aleksey Bokhani tingimisi enne
                                tähtaega vangistusest vabastamiseks
Süüdimõistetu                   Aleksey Bokhan isikukood 38407162227 xxx
Kaitsja                         Arvo Suuban
Juhindudes KarS § 76 ja KrMS § 426, § 432, § 383, § 384 kohus
                                         MÄÄRAS:

Vabastada Aleksey Bokhan karistuse kandmisest tingimisi enne tähtaega katseajaga kuni
31.01.2017, millest esimeseks 2-ks (kaheks) kuuks kohaldada tema suhtes elektroonilist
järelevalvet ja määrata ta Viru Vangla kriminaalhooldusosakonna juhataja poolt nimetatud
kriminaalhooldusametniku järelevalve alla ning kohustada Aleksey Bokhan järgima KarS § 75 lg
1 p 1-6 sätestatud kontrollnõudeid:
1) elama kohtu määratud alalises elukohas aadressil xxx
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Kohaldada Aleksey Bokhan suhtes vastavalt KarS § 75 lg 2 järgmised kohustused:
1) mitte tarvitada alkoholi
2) mitte omama või tarvitama narkootilisi või psühhotroopseid aineid;
3) asuma tööle või võtma arvele Töötukassas kahe nädala jooksul peale vabanemist;
4) mitte suhelda ilma kriminaalhooldaja eelneva nõusolekuta kriminaalkorras karistatud
isikutega
5) ilmuda kriminaalhooldusosakonda kriminaalhooldaja juurde 3 (kolme) tööpäeva jooksul
ennetähtaegselt vanglast vabanemise päevast arvates;
6) alluma elektroonilisele valvele 2 (kahe) kuu kestel alates elektroonilise valveseadmete
paigaldamisest.
                                                                                             1
Aleksey Bokhan vabastada tingimisi elektroonilise järelevalve alla alates käesoleva
kohtumääruse jõustumise tähtajast.

Rahuldada kaitsja Arvo Suubani taotlus Aleksey Bokhanile riigi õigusabi osutamise eest tasu
määramiseks summas 72 eurot.

Välja mõista Aleksey Bokhan´ilt menetluskulud 72 eurot kaitsjatasu.

Aleksey Bokhan´il tasuda kaitsjatasu 12-kuulise tähtaja alates kohtumääruse jõustumise tähtajast
Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99915700082330
ning selgitus „Aleksey Bokhan 1-15-8249 menetluskulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.


ASJAOLUD

Viru Vangla esitas Viru Maakohtule materjalid kinnipeetava Aleksey Bokhani tingimisi enne
tähtaega vangistusest vabastamiseks.

Aleksey Bokhan tunnistati süüdi Viru Maakohtu 10.07.2013 kohtuotsusega KarS § 424 järgi ja
karistati KrMS § 238 lg 2 ja KarS § 65 lg 2 kohaldamisega 1 aasta 1 kuu 27 päevase
vangistusega, Karistuse kandmise algus 04.12.2015 ja lõpp 31.01.2017.

Kinnipidamisasutuses Aleksey Bokhani kohta koostatud iseloomustusest nähtub, et tal ei ole
distsiplinaarkaristusi. Vabanemise korral asub elama aadressile xxx.
Kinnipeetaval on keskeriharidus ehitaja erialal. Enda sõnul hariduse täiendamist vajalikuks ei
pea ning eesti keelt ei ole motiveeritud õppima, kuna selleks puudub aeg ja tahe
On enamasti oma elu jooksul ametlikult töötanud. Enne vangistust töötas ehitusfirmades xxx.
Sissetulekuks oli isiklik töötasu.
Vabanedes tingimisi ennetähtaegselt soovib kinnipeetav tööle asuda xxx Vangistuses perioodil
xxx. Alates 01.04.2016 xxx. Töötab kohusetundlikult.
Isiku sõnul ta praegu ei tarvita alkoholi üldse. Varem samuti tarvitas alkoholi vähe.
Tunnistab, et enne vangistust oli episoodiline kanepi ja amfetamiini tarvitaja. Amfetamiini
tarvitas süstimise teel 1- 2 korda nädalas. Kanepit suitsetas sama sagedusega. Karistatud
kriminaalkorras mootorsõiduki juhtimise eest narkojoobes. Narkootikume tarvitamist alustas 18
aastasena. Viru Vanglas diagnoositud sõltuvus. Perioodil 08.04.2016-27.05.2016 läbis
sotsiaalprogrammi xxx. Osales aktiivselt, tegi kohusetundlikult ettenähtud kodutööd, kõik tabelid
olid täidetud põhjalikult. On motiveeritud muutusi ellu viima, soovib loobuda narkootikumide
tarvitamisest. Teadvustab, kus ta praegu on ja millised probleemid tal on. Loodab, et kasutab
saadud teadmisi ka vabanemisjärgselt.


                                                                                               2
Kinnipeetav on kriminaalkorras karistatud kaks korda. Vanglakaristust kannab esimest korda.
Käesolevat karistust kannab mootorsõiduki juhtimise eest joobeseisundis (tuvastatud
narkojoove). Varasemalt on teda karistatud varavastase kuriteo eest, mis oli toime pandud grupis.
Uue kuriteo toimepanemise tõenäosus järgmise 2 aasta jooksul on 23 %.
Arvestades kinnipeetava ohtlikkuse taset ning uue kuriteo toimepanemise tõenäosust vangla
toetab kinnipeetava tingimisi ennetähtaega vabastamist.

Kriminaalhooldusametniku andmetel võimaliku ennetähtaegse vabanemise korral on Aleksey
Bokhani xxx. Tegu on kahetoalise korteriga, mis kuulub Sxxx Bxxxe. Elektroonilise valve
seadmete paigaldamiseks on antud korteris olemas kõik vajalikud tingimused. Korteris elavad
kinnipeetava vanemad Sxxxx ja Nxxx Bxxx, kes andsid kirjaliku nõusoleku ning elektroonilise
valve kohaldamist. Kinnipeetava sugulased on valmis teda igati toetama. Vabanedes tingimisi
ennetähtaegselt soovib kinnipeetav tööle asuda xxx. Telefonivestlusest võimaliku tööandja
selgus, et ta on nõus võtma tööle oma firmasse Aleksey Bokhani ehitajana.

Prokurör, kirjalikult esitatud seisukohana toetab Aleksey Bokhani ennetähtaegset vabastamist.

Aleksey Bokhan taotleb ennetähtaegset           vabastamist.   On nõus      elektroonilise valve
kohaldamisega tema suhtes.

Kaitsja palus Aleksey Bokhan vabastada ennetähtaegselt. Isik kannab karistust 2 astme kuriteo
eest, kahetseb ja valmis muutuma, omab vabaduses elu- ja töökohta. Käitumine vangistuses
laitmatu. Tal puuduvad kuritegelikud hoiakud ja ta pole varem olnud kriminaalhooldusel.


KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
süüdimõistetu selgitused, leiab, et Aleksey Bokhani vabastamine vangistuse kandmisest tingimisi
enne tähtaega elektroonilise järelevalve alla on käesoleval ajal põhjendatud.

KarS § 76 lg 4 alusel, katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed - tema käitumise nii
kuriteole eelnenud ajal, kuriteo toimepanemisele ajal ning sellele järgnenud perioodil.

Aleksey Bokhani karistuse eesmärgid on sisuliselt täidetud - tal on ära kandnud             poole
vangistusest ja ta on aru saanud millised tagajärjed on õigusvastasel käitumisel.

Vangla iseloomustusest nähtuvalt on süüdimõistetu poolt uue kuriteo toimepanemise tõenäosus
kahe aasta jooksul 23 %, mis on väga madal näitaja.

Vanglast iseloomustatakse kinnipeetavat positiivselt. Vanglas olles oli isik hõivatud tööga, läbis
sotsiaalprogrammi. Aleksey Bokhanil puuduvad distsiplinaarkaristused. Vangla ja prokuratuur
toetavad Aleksey Bokhani ennetähtaegset vabastamist.

Kriminaalhooldusametniku teatel võib süüdimõistetu, peale võimalikku vabanemist, elada
aadressil xxx. Kriminaalhooldaja hinnangul korter vastab elektroonilise valve nõuetele.
Vabanemisel on isikule garanteeritud xxx.


                                                                                                3
Kohus leiab, et edaspidised võimalused vabaduses (elu- ja töökoha olemasolu, lähedaste toetus ja
kriminaalhooldaja järelevalve) võimaldavad tema varasemast elukäigust tulenevaid riske ära
hoida ja käituda õiguskuuleka eluviisiga kodanikuna.

Ennetähtaegne vabastamine kriminaalhoolduse alla annaks võimaluse jälgida Aleksey Bokhani
võimekust vabaduses toime tulla ning vajadusel tegeleda tema riskivaldkondadega. Kohus leiab,
et Aleksey Bokhani tingimisi ennetähtaegne vabastamine on kinnipeetavale antud võimalus
tõestada, et ta on võimeline edaspidi vabaduses järgima seaduskuulekat eluviisi.

Katseajal on võimalik hinnata Aleksey Bokhan püüdlusi oma elu korraldamisel ning kehtivate
tavade ja reeglite järgimisel. Kuigi Viru vangla ega prokurör ei taotlenud A. Bokhan suhtes
elektroonilise valve kohaldamist, kohtu arvates võib selline meede tõsta kriminaalhoolduse
efektiivsust ning kaheks kuuks tuleb süüdimõistetu suhtes kohaldada elektroonilist valvet.

Eeltoodust lähtudes nõustub kohus süüdimõistetu Aleksey Bokhani vabastamisega temale
mõistetud vangistuse kandmisest enne tähtaega elektroonilise valve alla.


(allkirjastatud digitaalselt)
Kohtunik
Deniss Minzatov




                                                                                              4
