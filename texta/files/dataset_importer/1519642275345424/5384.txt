                      KOHTUMÄÄRUS

Kohus                            Viru Maakohus
Määruse tegemise aeg ja koht 10.10.2016 Jõhvi kohtumaja
Kriminaalasja number             1-15-2753
Kohtunik                         Anne PALMISTE
Erakorraline ettekanne           Viru Vangla kriminaalhooldusosakonna Jõhvi esinduse
                                 kriminaalhooldusametniku Karoliina SILLA 04.10.2016
                                 erakorraline ettekanne Ilya KOZINILE Viru Maakohtu
                                 06.04.2015 otsusega määratud katseaja pikendamiseks ja
                                 katseajaks täiendava kohustuse määramiseks
Süüdimõistetu                    Ilya KOZIN
                                 isikukood 36912152210, xxx
RESOLUTSIOON                     Viru Vangla kriminaalhooldusosakonna Jõhvi esinduse
                                 kriminaalhooldusametnik Karoliina SILLA 04.10.2016
                                 erakorraline ettekanne rahuldada.
                                 Pikendada Ilya KOZINILE Viru Maakohtu 06.04.2015
                                 otsusega määratud katseaega nelja kuu võrra ehk kuni
                                 05.02.2017 ning määrata talle katseajaks täiendav
                                 kohustus vastavalt KarS §74 lg.4 ja KarS §75 lg.2 p.5
                                      läbida alkoholivastane ravi hiljemalt 30.11.2016.
                                 Kohtumäärusele on kohtumenetluse poolel õigus esitada
                                 määruskaebus Viru Maakohtule 15 päeva jooksul alates
                                 päevast, mil ta sai kohtumäärusest teada või pidi teada
                                 saama.



Asjaolud

Ilya Kozin tunnistati süüdi Viru Maakohtu 06.04.2015 otsusega KarS § 424 järgi. Talle mõisteti
karistuseks 7 kuud vangistust. KarS §68 lg.1 alusel arvati karistusaja hulka eelvangistuses
viibitud aeg 05.04.201506.04.2015, s.o 2 päeva, ning lõplikuks karistuseks mõisteti vangistus
6 kuud 28 päeva. Lähtudes KarS §74 lg. 1 ja 3 otsustati jätta vangistus tingimisi Ilya Kozini
suhtes kohaldamata ning täitmisele pööramata, kui Ilya Kozin ei pane katseaja kestel toime uut
kuritegu ja täidab KarS §75 lg.1 p.16 ettenähtud kontrollnõudeid ja KarS §75 lg.2 p.2
sätestatud kohustust. Katseajaks määrata 18 kuud. Katseaja algus alates 06.04.2015. KarS §75
lg.1 p.16 tulenevalt kohustati Ilya Kozinit käitumiskontrolli ajal järgima järgmisi
kontrollnõudeid:
    1) elama kohtu määratud alalises elukohas xxx;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks kauemaks kui
      viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS §75 lg.2 p.2 tulenevalt kohustati Ilya Kozinit käitumiskontrolli ajal mitte tarvitama
alkoholi. Ilya Kozin määrati katseajaks Viru Vangla kriminaalhooldusosakonna juhataja
määratava kriminaalhooldusametniku järelevalve alla. KarS §50 lg.1 p.1 alusel mõisteti Ilya
Kozinile lisakaristuseks mootorsõiduki juhtimisõiguse äravõtmine 6 kuuks. Lisakaristuse
kandmise algus – kohtuotsuse jõustumise kuupäevast. Kohtuotsus jõustus 22.04.2015.



Erakorraline ettekanne

Kriminaalhooldusametnik Karoliina Sild esitas 04.10.2016 maakohtule erakorralise ettekande,
milles palub pikendada Ilya Kozini katseaega nelja kuu võrra ehk kuni 05.02.2017 ning määrata
talle katseajaks lisakohustus  läbida alkoholivastane ravi hiljemalt 30.11.2016.
Ilya Kozin ei allu kohustusele mitte tarvitada alkoholi.
Esmakohtumine Ilya Koziniga toimus 07.05.2015, mil tutvustati ja tõlgiti talle
kriminaalhooldusaluse õigused ja kohustused. Selgitati kohtu poolt määratud täiendavat
kohustust mitte tarvitada alkoholi. Samuti selgitati kriminaalhooldusalusele kohustuste
mittetäitmise tagajärgi ja mõistetud vabadusekaotuslikku tagajärge. Ilya Kozin kinnitas
õigustest ja kohustustest arusaamist allkirjaga. 05.08.2016 viisid Viru Vangla
kriminaalhooldusosakonna Jõhvi esinduse kriminaalhooldusametnikud läbi alkoreidi, mille
käigus kontrolliti, kas Ilya Kozin täidab kohustust mitte tarvitada alkoholi. Kohustuse täitmise
kontroll viidi läbi isiku elukohas. Kontrolli käigus tuvastati Ilya Kozinil Alcovisor Mark X2
SN:113937 alkomeetriga alkoholijoove 0,688 mg/l. Kriminaalhooldusametnik koostas
erakorralise ettekande, milles tegi ettepaneku määrata Ilya Kozinile lisakohustus KarS §75 lg.2
p.8 alusel – läbida sotsiaalabiprogramm „xxx“. Viru Maakohtu Jõhvi kohtumaja 15.09.2016
määrusega rahuldati kriminaalhooldusametniku taotlus. 26.09.2016 kriminaalhooldusosakonda
ilmudes kontrolliti Ilya Kozinil alkoholijoobe esinemist indikaatorivahendiga Alcovisor Mark
x2 SN: 113937, indikaatorvahendi näit oli 0,240 mg/l. 26.09.2016 antud kirjalikus seletuses
väidab Ilya Kozin, et käis klassikaaslase matustel ning seal tarvitas 300 g viina. Ilya Kozin saab
aru, et tegemist on rikkumisega ning on nõus läbima alkoholivastase ravi. Vastavalt katseajaks
planeeritud tegevustele on Ilya Koziniga läbi viidud motiveerivad vestlused alkoholi
tarvitamisest loobumiseks ning võimalike alternatiivide leidmiseks. Ilya Kozini poolt sooritatud
õigusrikkumine on seotud alkoholiga, mis näitab asjaolu, et hooldusalune vajab täiendavat
sekkumist sõltuvusprobleemiga tegelemisel. Ilya Kozini katseaja pikendamine ja lisakohustus
annab talle võimaluse elustiili muutmiseks ning rikkumise tõsiduse teadvustamiseks,
distsiplineerides tõsiselt suhtuma kohtu poolt määratud kohustuse täitmisesse.
Lähtudes ülaltoodust ja tuginedes KarS §74 lg.4 ja KrHS §31 lg.1, tegi
kriminaalhooldusametnik ettepaneku pikendada Ilya Kozini katseaega nelja kuu võrra ehk kuni
05.02.2017 ja määrata Ilya Kozinile lisakohustus KarS §75 lg.2 p.5 alusel – läbida
alkoholivastane ravi hiljemalt 30.11.2016.

                                                2
Maakohtu määruse põhjendused

KarS §74 lg.4 sätestab, et kui süüdimõistetu katseajal ei järgi kontrollnõudeid või ei täida talle
pandud kohustusi, võib kohus kriminaalhooldusametniku ettekande alusel määrata täiendavaid
kohustusi vastavalt KarS §75 lg.2 sätestatule, pikendada katseaega kuni ühe aasta võrra või
pöörata karistus täitmisele.

KrMS §427 lg.1 kohaselt otsustab KarS §74 lg.4 või §75 lg.3 alusel süüdimõistetule täiendavate
kohustuste määramise või kohustuste kergendamise või tühistamise süüdimõistetu
elukohajärgse maakohtu täitmiskohtunik oma määrusega.

KrMS §432 lg.1 kohaselt lahendab kohtulahendi täitmisega seonduvad küsimused, mis ei
käsitle vabaduse võtmist, täitmiskohtunik määrusega kirjalikus menetluses kohtumenetluse
pooli kohtusse kutsumata.

Maakohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu on rikkunud kohustust mitte tarvitada alkoholi.

Ilya Kozini katseaeg ja kriminaalhooldus pidi lõppema 05.10.2016. Maakohus leiab, et Ilya
Kozini rikkumise iseloom on selline, et see tingib vajaduse katseaja ja kriminaalhoolduse
pikendamiseks. Kriminaalhoolduse mõte on suunata isik õiguskuulekale käitumisele ja
distsiplineerida teda ühiskonnas kehtivatest reeglitest kinni pidama. Ilya Kozini rikkumine
näitab, et eelmainitud kriminaalhoolduse eesmärki ei ole veel saavutatud. Kriminaalhoolduse
pikendamine on vajalik Ilya Kozini taasühiskonnastamiseks ja õiguskuulekale teele
suunamiseks. Vajalik ja piisav on katseaja pikendamine nelja kuu võrra. Samuti on vaja
katseajal rakendada tõhusamat meedet selleks, et kriminaalhooldus oleks tulemuslik  vajalik
on, et Ilya Kozin läbiks alkoholivastase ravi. Ilya Kozin on 26.09.2016 kirjalikus seletus
väljendanud nõusolekut ravi läbimiseks.

Maakohus leiab, et katseaja pikendamine ja täiendava kohustuse määramine aitab Ilya Kozinil
endale teadvustada rikkumise tõsidust ja distsiplineerida teda tõsiselt suhtuma kohtu poolt
määratud lisakohustuse täitmisesse ning annab talle võimaluse elukorralduse ja harjumuste
muutmiseks positiivses suunas.

Seoses eeltooduga peab kohus võimalikuks edaspidiste rikkumiste vältimiseks ning
hoolduskavas püstitatud eesmärkide elluviimiseks pikendada Ilya Kozini katseaega nelja kuu
võrra ehk kuni 05.02.2017 ja määrata talle katseajaks täiendav kohustus – läbida
alkoholivastane ravi hiljemalt 30.11.2016.

Maakohus lähtus määruse tegemisel eeltoodust ja juhindus KarS §74 lg.4 ning KrMS
§387 lg.1, §427, §432 lg.1.




(allkirjastatud digitaalselt)
Anne PALMISTE
kohtunik



                                                3
