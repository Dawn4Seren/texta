                              TARTU HALDUSKOHUS
                                 Tartu Kohtumaja
                        KOHTUMÄÄRUS
Kohtuasja number         3-15-1092
Määruse kuupäev          3. veebruar 2016
Kohtunik                 Roby Koik
Kohtuasi                 Tartu valla kaebus Haridus- ja Teadusministeeriumi vastu aastatel
                         2011-2014 erakooliseaduse (EraKS) § 222 alusel tehtud kulutuste
                         tasumiseks kohustamiseks summas 86 565,10 eurot ja viivitusintressi
                         tasumiseks kohustamiseks summas 10 175,21 eurot või
                         alternatiivselt tekkinud kahju hüvitamiseks samas summas.
Menetlusosalised         Kaebaja – Tartu vald, esindaja vandeadvokaat Villy Lopman
                         Vastustaja – Haridus- ja Teadusministeerium
Resolutsioon
1. Kinnitada alljärgnev Tartu valla ning Haridus- ja Teadusministeeriumi vaheline
   kompromiss:
1.1. Haridus-ja Teadusministeerium hüvitab Tartu vallale punktis 2 kirjeldatud
põhimõtete alusel eraüldhariduskoolide tegevuskulude katmises osalemisel aastatel 2011–
2014 kantud kulud summas 86 565,10 eurot (kaheksakümmend kuus tuhat viissada
kuuskümmend viis eurot ja kümme senti) lähtudes Riigikohtu lahendist haldusasjas
nr 3-3-1-41-15.
1.2. Põhisumma tasumine:
1) kulud hüvitatakse kuni Vabariigi Valitsuse kehtestatud õppekoha tegevuskulu
piirmääras ühe kuu kohta vastaval aastal ja kohalike omavalitsuste tasutud arvete alusel
(aluseks on erakoolidele tehtud väljamakseid tõendavad dokumendid või
koondväljavõtted tehtud väljamaksetest, mille alusel on võimalik tõendada, et
väljamaksed erakoolidele on tehtud);
2) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes
nimetatud hariduslike erivajadustega õpilaste puhul Vabariigi Valitsuse kehtestatud
õppekoha tegevuskulu piirmäärast ühe kuu kohta, vaid kulud hüvitatakse kohalike
omavalitsuste tasutud arvete alusel (s.t kulud hüvitatakse tegelikult tehtud kulude alusel,
sealhulgas Vabariigi Valitsuse kehtestatud piirmäära ületavas osas);
3) eraõigusliku juriidilise isiku, mille üheks asutajaks, osanikuks, aktsionäriks või
liikmeks on kohalik omavalitsus, peetava erakooli kulusid alates 01.09.2013 ei hüvitata
(siis jõustus erakooliseaduse § 1 lõige 22, mille kohaselt kohaliku omavalitsuse loodud era-
kooli rahastatakse samadel alustel munitsipaalkooliga, s.t et ka tegevuskulude katmises
osalemisel käsitletakse kohaliku omavalitsuse loodud erakooli munitsipaalkoolina);
4) kulud hüvitatakse kohalikule omavalitsusele ühekorraga 90 päeva jooksul alates
kompromissi kinnitava määruse jõustumisest haldusasjas nr 3-15-1092.
1.3. Viivitusintressi tasumine: kompromissi korral viiviseid ei maksta.
 1.4. Menetluskulude jagamine: Haridus-ja Teadusministeerium hüvitab Tartu vallale
 pool asjas tasutud riigilõivust, s.o 375 (kolmsada seitsekümmend viis) eurot, 14 päeva
 jooksul arvates kompromissi kinnitava määruse jõustumisest haldusasjas nr 3-15-1092.
 Ülejäänud riigilõiv tagastatakse kaebajale vastavalt seadusele. Muud menetluskulud
 jäävad menetlusosaliste endi kanda.
 2. Lõpetada menetlus haldusasjas 3-15-1092.
 3. Tagastada Tartu vallale pool asjas tasutud riigilõivust, s.o 375 (kolmsada
    seitsekümmend viis) eurot.
 Edasikaebamise kord
 Kohtumäärusele võib esitada määruskaebuse Tartu Ringkonnakohtule Tartu Halduskohtu
 kaudu 15 päeva jooksul arvates määruse kättesaamisest.

Asjaolud
1. Tartu vald esitas 27.04.2015 Tartu Halduskohtule kaebuse Haridus- ja
Teadusministeeriumi vastu aastatel 2011-2014 EraKS § 222 alusel tehtud kulutuste tasumiseks
kohustamiseks summas 86 565,10 eurot ja viivitusintressi tasumiseks kohustamiseks summas
10 175,21 eurot või alternatiivselt tekkinud kahju hüvitamiseks samas summas. Kui vastustaja
27.03.2015. a kiri, milles keelduti kaebajale erakoolide tegevuskulude katteks raha
eraldamisest, on haldusakt, siis soovib kaebaja vastustaja kirja tühistamist.
2. Riigikohtu halduskolleegiumi 12.01.2016. a otsusega asjas nr 3-3-1-41-15 kohustati
Haridus- ja Teadusministeeriumi tasuma Tallinna linnale ajavahemikul 01.01.2013 kuni
17.11.2014 EraKS § 222 rakendamisel kantud kulud 618 720 eurot. Ühtlasi jäeti muutmata
Tartu Ringkonnakohtu otsus haldusasjas nr 3-13-1329 selles osas, millega jäeti läbi vaatamata
viivitusintressi väljamõistmise nõue ning kohustati Haridus- ja Teadusministeeriumi tasuma
Tallinna linnale ajavahemikul 01.09.2011 kuni 31.12.2012 EraKS § 222 rakendamisest
tulenevad kulud 1 375 879,93 eurot.
3. Tartu Halduskohus tegi menetlusosalistele ettepaneku kompromissi sõlmimiseks
järgnevatel tingimustel:
1) Haridus-ja Teadusministeerium hüvitab Tartu vallale punktis 2 kirjeldatud põhimõtete alusel
eraüldhariduskoolide tegevuskulude katmises osalemisel aastatel 2011–2014 kantud kulud
summas 86 565,10 eurot lähtudes Riigikohtu lahendist haldusasjas nr 3-3-1-41-15.
2) Põhisumma tasumine:
a) kulud hüvitatakse kuni Vabariigi Valitsuse kehtestatud õppekoha tegevuskulu piirmääras ühe
kuu kohta vastaval aastal ja kohalike omavalitsuste tasutud arvete alusel (aluseks on
erakoolidele tehtud väljamakseid tõendavad dokumendid või koondväljavõtted tehtud
väljamaksetest, mille alusel on võimalik tõendada, et väljamaksed erakoolidele on tehtud);
b) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes nimetatud
hariduslike erivajadustega õpilaste puhul Vabariigi Valitsuse kehtestatud õppekoha
tegevuskulu piirmäärast ühe kuu kohta, vaid kulud hüvitatakse kohalike omavalitsuste tasutud
arvete alusel (s.t kulud hüvitatakse tegelikult tehtud kulude alusel, sealhulgas Vabariigi
Valitsuse kehtestatud piirmäära ületavas osas);
c) eraõigusliku juriidilise isiku, mille üheks asutajaks, osanikuks, aktsionäriks või liikmeks on
kohalik omavalitsus, peetava erakooli kulusid alates 01.09.2013 ei hüvitata (siis jõustus
erakooliseaduse § 1 lõige 22, mille kohaselt kohaliku omavalitsuse loodud erakooli rahastatakse
samadel alustel munitsipaalkooliga, s.t et ka tegevuskulude katmises osalemisel käsitletakse
kohaliku omavalitsuse loodud erakooli munitsipaalkoolina);


                                               2
d) kulud hüvitatakse kohalikule omavalitsusele ühekorraga 90 päeva jooksul alates
kompromissi kinnitava määruse jõustumisest haldusasjas nr 3-15-1092.
3) Viivitusintressi tasumine: kompromissi korral viiviseid ei maksta.
4) Menetluskulude jagamine: Haridus-ja Teadusministeerium hüvitab Tartu vallale pool asjas
tasutud riigilõivust, s.o 375 eurot, 14 päeva jooksul arvates kompromissi kinnitava määruse
jõustumisest haldusasjas nr 3-15-1092. Ülejäänud riigilõiv jagatakse vastavalt seadusele. Muud
menetluskulud jäävad menetlusosaliste endi kanda.
4. Tartu vald esitas 25.01.2016 kohtule seisukoha, milles nõustus kompromissi sõlmimisega
kohtu poolt esitatud tingimustel. Kaebaja märkis, et nõustub õigusrahu huvides õigusabikulude
enda kanda jätmisega, samas on ilmne, et kulud on selgelt põhjustatud vastustaja poolsest
tegevusest. Kaebaja tegi ettepaneku täpsustada kompromissi ettepaneku sõnastust riigilõivu
puudutavas osas.
5. Haridus-ja Teadusministeerium esitas 02.02.2016 kohtule seisukoha, milles kinnitas, et on
Tartu valla nõuded üle vaadanud ja kompromissis fikseeritud hüvitamisele kuuluva summa
86 565,10 euro osas vastuväited puuduvad.
Kohtu seisukoht
6. Vastavalt HKMS § 154 lg-le 1 võivad pooled kuni kaebuse kohta tehtud lõpliku lahendi
jõustumiseni lõpetada menetluse kompromissiga. Kui kompromiss piirab kolmanda isiku
õigusi, peab kompromissiga nõustuma ka kolmas isik. Kohus ei kinnita kompromissi, kui see
on õigusvastane, riivab menetlusse kaasamata isiku õigusi või kui kompromissi ei ole võimalik
täita.
Kohus leiab, et puuduvad poolte sõlmitud kompromissi kinnitamist takistavad asjaolud.
Käesolevas asjas ei ole jõustunud kohtulahendit ning kompromissi on võimalik täita.
7. HKMS § 152 lg 1 p 3 kohaselt lõpetab kohus määrusega menetluse, kui kohus võtab vastu
kaebusest loobumise või kinnitab kompromissi. HKMS § 155 lg 4 kohaselt kohus võtab vastu
kaebusest loobumise ja kinnitab kompromissi määrusega, millega ta ühtlasi lõpetab asja
menetluse.
Eeltoodust tulenevalt kinnitab kohus poolte vahel sõlmitud kompromissi ja lõpetab haldusasja
nr 3-15-1092 menetluse.
8. Tartu vald tasus kaebuse esitamisel riigilõivu 750 eurot (kd I tl 8). HKMS § 104 lg 6 p-st 1
tulenevalt tagastatakse pool asjas tasutud riigilõivust, kui tasutud riigilõivu suurus ületab
31,94 eurot ning kui pooled sõlmivad kompromissi.
Seega kuulub kaebajale tagastamisele riigilõiv 375 eurot. Ühtlasi täpsustas kohus kompromissi
sõnastust, kinnitades ülejäänud riigilõivu tagastamist kaebajale vastavalt seadusele. Kohus
märgib, et tegemist on üksnes kosmeetilise sõnastuse täpsustusega, mis ei muuda
menetluskulude jagamise piire võrreldes esialgse kohtu poolt pakutud sõnastusega.
9. Kohus selgitab, et vastavalt HKMS § 43 lg 1 p-le 2 ei ole menetluse lõpetamise korral samas
asjas halduskohtule kaebuse esitamine lubatud.


/allkirjastatud digitaalselt/

Roby Koik
kohtunik




                                              3
