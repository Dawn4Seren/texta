                        TARTU MAAKOHUS
                               KOHTUOTSUS
                                 EESTI VABARIIGI NIMEL

Otsuse tegemise koht ja aeg         Viljandi kohtumaja                      01. juuni 2016
Kriminaalasi                        nr 1-16-3478 (kohtueelses menetluses nr 16284000141)
(number ja menetlus)                kokkuleppemenetlus
Menetlus kohtus                     kohtuistung
Kohtukoosseis                       kohtunik Aivar Hint
Kohtuistungi sekretär               Marita Kalamees
Prokurör                            Triin Tumala
Süüdistatav                         Aivar Telve (isikukood 36102096029; elukoht xxxxx
                                    xxxx xxxx xxxx xxxxxx xxxx xxxxxxxxxxx; omab
                                    kriminaalkaristatust)
Süüdistus                           KarS § 424 järgi

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Aivar Telve süüdi karistusseadustiku (KarS) § 424 järgi ja mõista talle
    karistusena vangistus 7 (seitse) kuud; KarS § 68 lg 1 alusel arvata eelvangistuse aeg 09.-
    11.04.2016, s.o 3 (kolm) päeva mõistetud karistusaja hulka ja lugeda Aivar Telvel kandmata
    karistuseks vangistus 6 (kuus) kuud 27 (kakskümmend seitse) päeva; KarS § 74 lg 1 ja 3
    alusel määrata, et mõistetud vangistus jääb täielikult tingimisi kohaldamata; määrata Aivar
    Telvele katseaeg 18 (kaheksateist) kuud ning mõistetud vangistust 6 (kuus) kuud 27
    (kakskümmend seitse) päeva ei pöörata täitmisele, kui Aivar Telve ei pane katseajal toime
    uut kuritegu ja täidab KarS § 75 lg-s 1 sätestatud käitumiskontrolli nõudeid; määrata Aivar
    Telvele käitumiskontrolli ajaks alaliseks elukohaks xxxxx xxxx xxxx xxxx xxxxxxxx xxxx
    xxxxxxxxxxxx; KarS § 50 lg 1 p 1 alusel võtta Aivar Telvelt lisakaristusena ära
    mootorsõiduki juhtimisõigus 3 (kolmeks) kuuks; tühistada Aivar Telvele tõkendina kohal-
    datud elukohast lahkumise keeld.
Muud otsustused
2. Kriminaalmenetluse kulude ja kriminaalmenetluses kohaldatavate muude abinõude osas:
2.1 välja mõista Aivar Telvelt sundraha 645 (kuussada nelikümmend viis) eurot, riigi õigusabi
    tasu 48 (nelikümmend kaheksa) eurot ja muu kriminaalmenetluse kulu 4 (neli) eurot riigi
    kasuks; määrata kriminaalmenetluse kulud 697 (kuussada üheksakümmend seitse) eurot
    tasumisele ositi aasta jooksul järgmiselt: 1) alates 2016. a juulikuust igakuise menetluskulu
    osa 58 (viiskümmend kaheksa) eurot 09 senti tasumine, kuni menetluskulude täieliku
    tasumiseni; 2) igas kuus tasutava menetluskulu osa tasumistähtaeg kuu 30-s kuupäev; 3)
    tähtaegselt kohtu määratud menetluskulu osa tasumata jätmisel või kokkuvõttes tasumise
    graafikujärgse võlgnevuse korral, lugeda tähtaeg saabunuks menetluskulu tasumisele
    tervikuna;
2.2 Aivar Telvele õigusabi osutamisega seonduv advokaadi sõidukulu 57,60 eurot (s.h
    käibemaks) jätta riigi kanda;
2.3 lisakaristuse täitmisele pööramiseks saata kohtuotsuse jõustumisel käesoleva otsuse koopia
    liiklusregistrile.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
    vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 kui isiku suhtes on jõustunud mootorsõiduki juhtimisõiguse peatamise, äravõtmise või
    kehtetuks tunnistamise otsus, on isik kohustatud viie tööpäeva jooksul otsuse jõustumisest
    arvates loovutama oma juhiloa Maanteeametile (LS § 127); kui isik ei ole LS §-s 127
    kehtestatud tähtaja jooksul juhiluba loovutanud, koostab Maanteeamet isikule ettekirjutuse
    juhiloa loovutamiseks, andes isikule juhiloa loovutamiseks tähtaja, mis ei ole lühem kui viis
    tööpäeva ega pikem kui 14 päeva ning ettekirjutus jõustub selle kättetoimetamisest (LS § 128
    lg 1); ettekirjutuse täitmata jätmise korral võib Maanteeamet rakendada sunniraha
    asendustäitmise ja sunniraha seaduses sätestatud korras ning sunniraha ülemmäär on 640
    eurot (LS § 128 lg 2);
3.5 käitumiskontrollile allutatud süüdimõistetule nimetab kriminaalhooldaja kriminaalhooldus-
    osakonna juhataja ning kui süüdimõistetu katseajal ei järgi kontrollnõudeid või ei täida talle
    pandud kohustusi, võib kohus kriminaalhooldusametniku sellekohase ettekande alusel
    määrata täiendavaid kohustusi, pikendada katseaega kuni ühe aasta võrra või pöörata karistus
    täitmisele;
3.6 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.7 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk.

ASJAOLUDE KIRJELDUS JA OTSUSE PÕHJENDUSED

1. Süüdistus
Süüdistusest nähtuvalt on Aivar Telve toime pannud kuriteona mootorsõiduki juhtimise
joobeseisundis KarS § 424 järgi, mis seisnes selles, et tema juhtis 09.04.2016.a. kella 21.38 ajal
Viljandimaal Viljandi vallas Pirmastu külas Vasila-Lolu tee 1. kilomeetril mootorsõidukit
Renault Megan Scenic registreerimismärgiga XXX XXX alkoholi joobe seisundis. Aivar Telve
kontrollimisel tõendusliku alkomeetriga Dräger Alcotest 7110 EST nr ARDM-0074 mõõdeti
tema poolt ühes liitris välja hingatavas õhus alkoholi sisalduse lõplikuks tulemuseks 0,90 mg/l,
seega rikkus Aivar Telve oma tahtliku tegevusega LS § 69 lg 1 ja lg 2 p 1 sätteid.

2. Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 424 järgi ja karistamiseks vangistusega 7 kuud. KarS § 68 lg 1 alusel
arvata Aivar Telvel 09.04.2016 kuni 11.04.2016. a eelvangistuses viibitud aeg, s.o. 3 päeva
karistusaja hulka ning lugeda temal veel kandmisele kuuluvaks karistuseks 6 kuud ja 27 päeva
                                              2
vangistust. KarS § 74 lg 1, 3 alusel jätta mõistetud karistus 6 kuud ja 27 päeva vangistus
tingimisi täielikult täitmisele pööramata, kui süüdlane ei pane 18 kuulise katseaja jooksul toime
uut kuritegu ja täidab talle pandud käitumiskontrolli nõudeid KarS § 75 lg 1 järgi:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 50 lg 1 p 1 kohaselt võtta lisakaristusena ära sõiduki juhtimise õigus 3 kuuks.

3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses. Kohtuistungil
süüdistatav kinnitas, et on kokkuleppest aru saanud ja nõustus vastavalt kokkuleppele
süüdimõistmises ning karistamises. Kriminaaltoimiku materjalide alusel ja kohtuliku arutamise
põhjal tegi kohus järeldused, et kokkuleppe sõlmimine on olnud süüdistatava tõeliste tahte
avaldus ja kriminaalasja menetlemisel on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õiguslike kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.
3.2. Põhjendused karistuse mõistmisel
KarS § 424 näeb ette süüdlase karistamise rahalise karistuse või kuni kolmeaastase vangistusega.
Kohus ei tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.

4. Kohtu põhjendused kriminaalmenetluse kulude hüvitamiseks
4.1. Menetluskulude arvestus kululiikide järgi
Menetluskulud on sätestatud KrMS §-s 175.
4.1.1. Sundraha
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 lg 1 kohaselt on teise astme kuriteo puhul 1,5 palgamäära, s.o 645 eurot.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus.
4.1.2. Riigi õigusabi
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 lg 2, 3 kaitsja nimetab
uurimisasutuse, prokuratuuri või kohtu määramisel Eesti Advokatuur, kui süüdistatav ei ole
endale kaitsjat valinud, kuid on taotlenud kaitsja määramist või kui süüdistatav ei ole endale
kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt riigi õigusabi
seaduse (RÕS) § 4 lg 3 p-le 1 on riigi õigusabiks määratud kaitse kriminaalmenetluses. RÕS §
21 lg 3 kohaselt riigi õigusabi osutamise eest makstava tasu arvestamise alused, maksmise korra
ja tasumäärad ning riigi õigusabi osutamisega kaasnevate kulude hüvitamise ulatuse ja korra
kehtestab advokatuuri juhatus. Eesti Advokatuuri juhatuse 15. septembri 2015 otsusega on
kinnitatud Riigi õigusabi osutamise eest makstava tasu arvestamise alused, maksmise kord ja

                                               3
tasumäärad ning riigi õigusabi osutamisega kaasnevate kulude hüvitamise ulatus ja kord
(edaspidi kord). Korras on kehtestatud tasu arvestamise alused, maksmise kord ja tasumäärad.
4.1.2.1. Riigi õigusabi kohtueelsel uurimisel
Süüdistatava Aivar Telve kaitsja esinemise eest kohtueelsel uurimisel on määratud hüvitamisele
kuuluvaks summaks riigi õigusabi tasuna 105,60 eurot.
4.1.3. Muu menetluskulu
KrMS § 175 lg 1 p 10 kohaselt on menetluskuluks muu menetlejal tekkinud kulu, milleks on
kriminaalasjas postikulu – 4 eurot.
4.2. Menetluskulud kokku
Kriminaalmenetluses on süüdistatavale Aivar Telve arvestuslikult menetluskuludeks kokku:
sundraha 645 eurot, riigi õigusabi tasu 105,60 eurot ja muu kriminaalmenetluse kulu 4 eurot.
4.3. Menetluskulude hüvitamine
KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.
KrMS § 175 lg 1 p 4 sätestatu kohaselt peab kohus Aivar Telvelt väljamõistetavaks
menetluskuluks osutatud õigusabi eest põhjendatud ja vajalikus ulatuses 48 eurot (s.h
käibemaks). Aivar Telvele õigusabi osutamisega seonduv advokaadi sõidukulu 57,60 eurot (s.h
käibemaks) tuleb jätta riigi kanda. Kohtu hinnangul riigi õigusabi andva advokaadi määramine
selliselt, et advokaadi sõiduga seonduvad kulutused, millised lisanduvad sisulisele õigusabi
osutamise kuludele, on süüdistatavat ülemääraselt ja asjakohatult koormav ning õigusabi saajale
ei ole selline õigusabi andmise korraldamine mõistlik.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.
Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetul üle jõu käivaks kohustuseks. Arvestatud menetluskulud tulevad KrMS § 180
alusel välja mõista süüdistatavalt. Arvestades süüdimõistetu majanduslikku olukorda määrata tal
menetluskulude tasumine ositi aasta jooksul, igakuiste võrdsete osade kaupa.
Arvestades kohtu põhjendusi menetluskuludes ja seoses süüdimõistva kohtuotsusega tuleb Aivar
Telvelt riigi kasuks välja mõista kriminaalmenetluse kuluna sundraha 645 eurot, riigi õigusabi
tasu 48 eurot ja muu kriminaalmenetluse kulu 4 eurot.

5. Kohtu muud põhjendused ja eelvangistusaja arvestus
Süüdistatavale tõkendina kohaldatud elukohast lahkumise keeld tuleb tühistada.
Aivar Telve on kahtlustatavana kinni peetud 09.-11.04.2016, seega on Aivar Telve viibinud eel-
vangistuses 3 päeva. KarS § 68 kohaselt arvatakse eelvangistus karistusaja hulka, kusjuures ühele
eelvangistuspäevale vastab üks vangistuspäev.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.

(allkirjastatud digitaalselt)

Aivar Hint
Kohtunik




                                               4
