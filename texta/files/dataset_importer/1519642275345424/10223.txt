                   KOHTUMÄÄRUS
Kohus                          Viru Maakohus

Määruse tegemise aeg ja        27.07.2015
koht                           Jõhvi kohtumaja

Kohtuasja number               4-16-1365

Kohtunik                       Anne PALMISTE

Taotlus                        Edvin MASSALINI taotlus karistuse kandmise
                               tähtaja edasilükkamiseks
                               Edvin MASSALIN
Taotluse esitaja
                               sünd. 27.03.1992, isikukood 39203272521, xxx
                               Jätta Edvin MASSALINI taotlus rahuldamata.
                               Käesolevale     määrusele on    õigus    esitada
RESOLUTSIOON                   määruskaebus Viru Maakohtule viieteistkümne
                               päeva jooksul, alates päevast, mil ta sai
                               vaidlustatavast kohtumäärusest teada või pidi
                               teada saama.
Edvin Massalin on Viru Maakohtu 09.03.2016 kohtuotsusega väärteoasjas nr.4-16-
1365 süüdi tunnistatud ning karistatud arestiga 25 päeva. Karistuse kandmisele
asumise tähtaega pikendati Viru Maakohtu 19.04.2016 määrusega ning vastavalt Viru
Maakohtu 28.06.2016 teatisele oli Edvin Massalin kohustatud ilmuma Jõhvi
arestikambrisse karistust kandma hiljemalt 25.07.2016.

16.07.2016 esitas Edvin Massalin kohtule taotluse pikendada karistuse kandmisele
asumise tähtaega kuni 01.10.2016 põhjendusega, et ta xxx

Kohus tuvastas, et taotlusel puudus allkiri ning lisamata olid tõendid, mis
kinnitaksid esitatud asjaolusid. Edvin Massalinile anti tähtaeg puuduste
kõrvaldamiseks kuni 22.07.2016.

Edvin Massalin esitas kohtule 25.07.2016 uue taotluse, mis oli allkirjastatud
originaalallkirjaga. Taotlusele olid lisatud koopiad laevapiletitest ning soomekeelsest
töölepingust.

Kohus, tutvunud Edvin Massalini taotlusega, leidis, et see ei kuulu rahuldamisele.

VTMS §212 lg.1 kohaselt lahendab muud kohtuvälise menetleja lahendi või
kohtulahendi täitmisel ilmnevad kahtlused ja ebaselgused lahendi teinud kohus või
kohtuväline menetleja või maakohtu kohtunik oma määrusega menetlusosalisi
kohtusse kutsumata kirjalikus menetluses.

                                                                                     1
Kohus leiab, et karistuse täitmisele asumise tähtaja edasilükkamiseks puudub alus.

Esitatud koopiad laevapiletitest tõendavad xxx viibimist ajavahemikul xxx Nimetatud
tõendist saab kohus teha järelduse, et Edvin Massalin xxx ning saab asuda temale
mõistetud karistust kandma 25.07.2016.

Kohus ei saa tõendina aktsepteerida koopiat töölepingust, kuna kohtul puudub
võimalus võrrelda seda originaaldokumendiga. Pealegi on tööleping soomekeelne,
tõlget pole kohtule esitatud ning sellel puudub Edvin Massalini allkiri.

Tähtsust omab asjaolu, et Viru Maakohus on 19.04.2016 määrusega karistuse
kandmisele asumise tähtaega pikendanud ning Edvin Massalin pidi arvestama
sellega, et karistuse kandmisele asumise hiliseim tähtaeg on 25.07.2016. Seetõttu ei
saa xxx olla mõjuvaks põhjuseks karistuse kandmisele asumise tähtaja
edasilükkamisel.

Eeltoodut aluseks võttes jätab kohus taotluse rahuldamata.

Maakohus juhindus määruse tegemisel eeltoodust ja Väärteomenetluse seadustiku
§189, §190, §192, §193, §212 lg.1,




(allkirjastatud digitaalselt)
Anne PALMISTE
kohtunik




                                                                                     2
