                            KOHTUMÄÄRUS
                            Rahatrahvi asendamine arestiga


Kohus                            Tartu Maakohus
Määruse tegemise aeg ja koht     23. august 2016, Viljandi kohtumaja
Väärteoasi                        nr 2840,13,001878; kohtuasi nr 4-16-105
(number)                          täiteasi nr 193/2013/2231
Lahend väärteoasjas              kohtuvälise menetleja Politsei- ja Piirivalveameti Lõuna
                                 prefektuuri 19. oktoobri 2013 otsus Randar Roosipuu
                                 karistamises LS § 224 lg 1 järgi rahatrahviga 30
                                 trahviühikut, s.o 120 eurot
Menetlus ja menetluse ese        väärteoasjas tehtud otsuse täitmine
                                 asenduskaristuse kohaldamine
Kohtunik                         Aivar Hint
Sissenõudja avalduse esitajana   Politsei- ja Piirivalveameti Lõuna prefektuur
Süüdlane                         Randar Roosipuu (isikukood 36303016028; elukoht
                                 xxxxxxxx xx-x xxxxxxxxxxx )
Kohtutäitur                      Sirje Tael


RESOLUTSIOON

Juhindudes karistusseadustiku (KarS) § 69 lg 1, § 72 lg 2, väärteomenetluse seadustiku
(VTMS) § 211, kohus

määras:

1. Rahuldada PPA Lõuna Prefektuuri avaldus rahatrahvi asendamiseks.
2. Asendada Randar Roosipuule kohtuvälise menetleja Politsei- ja Piirivalveameti Lõuna
   prefektuuri 19. oktoobri 2013 otsusega mõistetud tasumata rahatrahv 30 trahviühikut
   arestiga 3 (kolm) päeva.
3. Määrata, et aresti 3 päeva kandmisele tuleb Randar Roosipuul asuda 08. septembril
   2016. Arest kuulub kandmisele Politsei- ja Piirivalveameti Lõuna prefektuuri Viljandi
   Arestikambris. Randar Roosipuu aresti kandmisele mitteilmumisel lugeda aresti
   kandmise alguseks tema kinnipidamise kuupäev.
4. Edastada määruse koopia avaldajale, süüdlasele ja kohtutäiturile. Saata jõustunud
   kohtumäärus Politsei- ja Piirivalveameti Lõuna Prefektuuri Viljandi Arestikambrile.

Edasikaebamise kord

Kohtumäärust võib vaidlustada 15 päeva jooksul määruskaebuse esitamisega Tartu
Maakohtule.
I Asjaolud
Kohaldatud rahatrahvi täitemenetluses on sissenõudja esitanud 07.01.2016 Tartu Maakohtule
Viljandi kohtumaja kaudu avalduse süüdlasele mõistetud tasumata rahatrahvi asendamise
otsustamiseks arestiga. Süüdlase kohta on jõustunud otsus karistamises rahatrahviga. Sissenõudja
on saatnud rahatrahvi täitmiseks kohtutäiturile ning täitemenetlust on alustatud 27.11.2013.
Kohtutäitur on TMS § 201 lg 1 kohaselt 13.11.2015 sissenõudjat teavitanud täitmise
võimatusest. Kohtutäituri väitel võlgnikul puudub vara, millele sissenõuet pöörata. Kohtutäituri
teatisest nähtub tasumata rahatrahv 30 trahviühikut s.o 120 eurot.
Sissenõudja on võlgniku kohtusse kutsumiseks avaldanud võlgniku elukoha aadressi. Süüdlane
kaitsja osalemist asenduskaristuse kohaldamise menetluses ei taotlenud. Süüdlane avaldas, et
rahatrahv on tasumata. Süüdlane nõustus asuma aresti kandma.

II Kohtu põhjendused
Kohtul tuleb lahendada sissenõudja avaldus süüdlasele väärteos määratud rahatrahvis
asenduskaristuse kohaldamine. Süüdlasel vara puudumise on täitemenetluses kindlaks teinud
kohtutäitur.

Täitemenetluse seadustiku (TMS) § 201 lg 1 kohaselt kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile. VTMS § 211 lg 1 kohaselt maakohus teeb sissenõudja avalduse alusel määruse
rahatrahvi asendamise kohta arestiga või üldkasuliku tööga vastavalt karistusseadustiku §-le 72,
kui süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

KarS § 72 lg 1 kohaselt kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. KarS § 72 lg 2 kohaselt rahatrahvi kümnele trahviühikule vastab üks päev
aresti. Kui süüdlasele määratud või mõistetud rahatrahv on kolm kuni üheksa trahviühikut,
arvestatakse rahatrahv üldkasuliku tööga asendamisel vastavaks ühele päevale arestile.
KarS § 72 lg 3 kohaselt rahatrahvi arestiga asendamise korral on aresti alammäär üks päev.

Kohus leiab, et avaldus on põhjendatud ja kuulub rahuldamisele. Avaldaja on sissenõudjana
usaldusväärselt esitanud kohtule asjaolud, et süüdlane ei ole tähtaegselt rahatrahvi tasunud.
Esinevad TMS §-s 201 sätestatud asjaolud. Täitemenetluses on osutunud rahatrahvi täitmine
võimatuks. See nähtub täitemenetlusest ja süüdlase enda kohtus avaldatust. Süüdlasel on
tasumata rahatrahv 30 trahviühikut, mis tuleb juhindudes VTMS § 211 lg-st 1 ja KarS § 72 alusel
asendada asenduskaristusena arestiga 3 päeva.

(allkirjastatud digitaalselt)

Aivar Hint
Kohtunik




                                                2
