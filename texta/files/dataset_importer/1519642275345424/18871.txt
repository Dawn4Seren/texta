                            KOHTUOTSUS
                                  EESTI VABARIIGI NIMEL
                                         Tagaseljaotsus

Kohus                            Harju Maakohus
Kohtunik                         Nele Seping
Otsuse tegemise aeg ja koht      08. aprill 2016, Tallinn, Kentmanni kohtumaja
Tsiviilasja number               2-15-125222
Tsiviilasi                       Aktsiaselts XXX hagi XXXvastu võla saamiseks
Tsiviilasja hind                 477,25 eurot
Menetlusosalised ja nende        Hageja Aktsiaselts XXX (registrikood XXX, asukoht XXX),
                                 lepinguline esindaja Kadri Timuska (OÜ Julianuse
esindajad
                                 Õigusbüroo, A. Weizenbergi 20, 10150 Tallinn, e-post
                                 jurist@julianus.ee)
                                 Kostja XXX(isikukood XXX, elukoht XXX)


Asja läbivaatamine               Kirjalikus menetluses

Resolutsioon
1. Rahuldada hagi tagaseljaotsusega.
2. Välja mõista kostjalt XXX hageja Aktsiaselts XXX kasuks põhivõlgnevus 274,90 eurot,
viivis 152,18 eurot.
3. Välja mõista kostjalt XXX hageja Aktsiaselts XXX kasuks alates 27.02.2016 viivis 0,05%
päevas põhivõlgnevuselt kuni põhivõlgnevuse täieliku tasumiseni.
4. Menetluskulud jätta kostja kanda.
5. Välja mõista kostjalt XXX hageja Aktsiaselts XXX kasuks menetluskulud summas 291,73
eurot (sh riigilõiv 150 eurot ja õigusabikulu 191,73 eurot).
6. Hüvitamisele kuuluvatelt menetluskuludelt tuleb kostjal XXX tasuda hageja Aktsiaselts XXX
kasuks menetluskulude suurust kindlaks tegeva lahendi jõustumisest alates kuni täitmiseni
viivist võlaõigusseaduse § 113 lõike 1 teises lauses ettenähtud ulatuses
7. Tagaseljaotsus on tagatiseta viivitamata täidetav (TsMS § 468 lg 1 p 2).
Asjaolud
Hagi nõude aluseks on hageja ja kostja vahel sõlmitud XXX liitumise- ja teenuseosutamise
leping nr XXX, mille alusel osutas hageja kostjale teenuseid ning rentis seadmed ja kostja
kohustus teenuste eest tasuma vastavalt arvetele ja tagastama vara lepingu lõppemisel. Kostja
endale võetud kohustusi ei täitnud.
Edasikaebamise kord
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
kättetoimetamisest alates 30 päeva jooksul. Kajale tuleb lisada kõik asja ettevalmistamise
lõpuleviimiseks vajalik. Kui tagaseljaotsus toimetatakse kätte avalikult, võib kaja esitada 30
päeva jooksul alates päevast, kui kostja sai tagaseljaotsusest või selle täitmiseks algatatud
täitemenetlusest teada.
Kajalt tuleb tasuda kautsjonina summa, mis vastab riigilõivule poolelt hagihinnalt, kuid mitte
vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele nr EE062200221059223099 Swedbankis, arveldusarvele
nr EE571010220229377229 SEB Pangas, arveldusarvele nr EE513300333522160001 Danske
Bank AS Eesti filiaalis või arveldusarvele nr EE221700017003510302 Nordea Bank Finland
PLC Eesti filiaalis. Maksekorralduse selgituse reale tuleb märkida selgelt ja arusaadavalt: Harju
Maakohtu Kentmanni kohtumaja, tsiviilasja number, milles kautsjoni tasutakse ja isiku nimi,
kelle eest kautsjon tasuti. Maksedokument kautsjoni tasumise kohta või maksedokumendil
olevad kõik andmed selle elektrooniliseks kontrollimiseks tuleb esitada kohtule.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

/allkirjastatud digitaalselt/
Nele Seping
Kohtunik




                                                                                                2
