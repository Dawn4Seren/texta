                                                                                    4-16-985




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              10.03.2016. a, Tartu Kohtumaja, Kalevi 1, Tartu

Väärteoasja number                        4-16-985 (2316,14,003546)

Täitmiskohtunik                           Madis Kägu

Taotlus                                   Põhja Prefektuuri taotlus        asenduskaristuse
                                          kohaldamiseks Marek Kesale
Kohtutäitur                               Toomas Saarma

Süüdlane                                  Marek Kesa
                                          (ik 37806092715)
RESOLUTSIOON                              Juhindudes VTMS § 211 lg 3 kohus
                                          määras:

jätta rahuldamata Põhja Prefektuuri taotlus Marek Kesale 05.05.2014. a otsusega nr
2316,14,003564 määratud tasumata rahatrahvi 240.- eurot asendamiseks arestiga.
Menetlus lõpetada.



Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.



Kohtus tuvastatud asjaolud

Kohtutäitur Toomas Saarma menetluses on Põhja Prefektuuri 05.05.2014. a otsuse täitmine
väärteoasjas nr 2316,14,003546, millega on Marek Kesale määratud rahatrahv 240.- eurot
(täiteasi nr 194/2014/1867).
Põhja Prefektuur esitas 10.02.2016. a kohtutäituri ettekande alusel taotluse Marek Kesa suhtes
asenduskaristuse kohaldamiseks, kuna trahv on täielikult tasumata.

Kohus määras taotluse arutamise ajaks 10.03.2016. a kell 11.30.
Kuivõrd kohtul ei õnnestunud Marek Kesale tähtkirjana kohtukutset edastada, palus kohus
Lõuna Prefektuurilt kaasabi kohtukutse edastamisel.
09.03.2016. a teatas Lõuna Prefektuur, et Marek Kesa tegutseb aadressil XXXX elavate isikute
sõnul Harjumaal ning ei ole ammu enda endist eluukohta külastanud. Politseil täpsemad
andmed Marek Kesa asukoha kohta puuduvad.


Kohtu seisukoht

VTMS § 211 lg 3 sätestab, et kui rahatrahvi asendamine arestiga või üldkasuliku tööga ei ole
mingil põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Marel Kesa ei ilmunud Põhja Prefektuuri taotluse menetlemiseks määratud istungile, kuna talle
ei ole olnud võimalik hoolimata jõupingutustest kohtukutset edastada. Tema reaalne elu- ja
asukoht ning kontaktandmed on nii kohtule kui ka politseile teadmata.

Eeltoodu alusel tegi kohus kindlaks, et Põhja Prefektuuri taotlus rahatrahvi asendamiseks
arestiga Marek Kesa suhtes tuleb jätta rahuldamata, kuivõrd taotlust ei ole võimalik Marek Kesa
osavõtul menetleda. Menetlus käesolevas asjas tuleb lõpetada.



Madis Kägu
kohtunik
/allkirjastatud digitaalselt/




                                            2(2)
