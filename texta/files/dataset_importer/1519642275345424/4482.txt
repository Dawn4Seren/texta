                           KOHTUOTSUS
                                EESTI VABARIIGI NIMEL

Kohus                      Harju Maakohus (Liivalaia kohtumaja)

Otsuse tegemise aeg ja      21.10.2016 Tallinn

koht

Kriminaalasja number        1-16-7993 (15230201044)

Kohtukoosseis               kohtunik Janika Kallin

Kohtuistungi sekretär       Marju Vilt

Kriminaalasi                Markus Kelnik süüdistuses Karistusseadustiku (KarS) § 4231 järgi
                            lühimenetluses.

Abiprokurör                 Paul Pikma

Süüdistatav                 Markus Kelnik
                            isikukood: 39404224715; kodakondsus: EV; emakeel: eesti keel;
                            elukoht: XXXX; algharidus; töökoht: XXXXOÜ, ehitaja; varem
                            kriminaalkorras karistatud korduvalt, viimati:
                                   - Harju Maakohtu 16.06.2015 otsusega KarS § 4231 ja § 424
                                      järgi karistusega 1a 5k ja 28 päeva vangistust asendatud
                                      üldkasuliku tööga, mille tegemise tähtajaks määrati 24 kuud:
                            Tõkendit ei ole kohaldatud. Kahtlustatavana kinni peetud 07.11-
                            08.11.2015.a., so kokku 2 (kaks) päeva.
Kaitsja                     Andres Alas

RESOLUTSIOON
Juhindudes Kriminaalmenetluse seadustiku (KrMS) § 238 lg 1 p 4 ja lg 2, 175 lg 1 p 4, 9, § 179 lg
1 p 2, § 180 lg 1, § 306, § 309 lg 3 kohus o t s u s t a s:

   1. Süüdi mõista Markus Kelnik KarS § 423 1 järgi (06.04.2015.a episoodi eest) ja karistada
      vangistusega 6 (kuus) kuud.
   2. Vähendada mõistetud karistust 1/3 võrra. Markus Kelnikul tuleb ära kanda 4 (nelja) kuu
      pikkune vangistus.
   3. KarS § 65 lg 1, § 64 lg 1 järgi lugeda Markus Kelnikule Harju Maakohtu 16.06.2015.a
      otsuse alusel mõistetud raskem karistus - 1 (ühe) aasta, 5 (viie) kuu ja 28 (kahekümne
      kaheksa) päeva pikkune vangistus - kaetuks käesoleva otsuse alusel mõistetud kergema
      karistusega, so 4 (nelja) kuu pikkuse vangistusega. Mõista Markus Kelnikule liitkaristus
      - 1 (ühe) aasta, 5 (viie) kuu ja 28 (kahekümne kaheksa) päeva pikkune vangistus, mis
      asendati KarS § 69 alusel 543 (viiesaja neljakümne kolme) tunni üldkasuliku tööga.
                                                2


     4. Süüdi mõista Markus Kelnik KarS § 4231 järgi (07.11.2015 episoodi eest) ja karistada
        vangistusega 9 (üheksa) kuud.
     5. Vähendada mõistetud karistust 1/3 võrra. Markus Kelnikul tuleb ära kanda 6 (kuue) kuu
        pikkune vangistus.
     6. KarS § 68 lg 1 alusel lugeda Markus Kelniku poolt eelvangistuses viibitud aeg 2 (kaks)
        päeva (s.o 07.11.2015-08.11.2015) karistusaja hulka. Markus Kelnik peab ära kandma 5
        (viie) kuu ja 28 (kahekümne kaheksa) päeva pikkuse vangistuse.
     7. KarS § 69 lg 6, 7 alusel asendada Markus Kelnikule Harju Maakohtu 16.06.2015 otsuse
        alusel mõistetud, kuid tegemata üldkasuliku töö osa 407 tundi 407 päeva vangistusega (so.
        1 aasta, 1 kuu ja 17 päeva). KarS § 65 lg 2, § 64 lg 1 alusel suurendada käesoleva
        kohtuotsuse alusel mõistetud karistust - 5 (viie) kuu ja 28 (kahekümne kaheksa) päeva
        pikkust vangistust Markus Kelnikule Harju Maakohtu 16.06.2015.a otsuse alusel
        mõistetud ja kandmata karistuse võrra. Markus Kelnikul tuleb lõplikult ära kanda 1
        (ühe) aasta, 7 (seitsme) kuu ja 15 (viieteistkümne) päeva pikkune vangistus.

     8. KrMS § 175 lg 1 p-de 4, 9 ning § 180 lg 1 alusel välja mõista Markus Kelnikult riigieelarve
        tuludesse menetluskulud: sundraha 645,00 eurot ning kaitsjatasu 192,00 eurot.
        Kriminaalmenetluse kulud tasuda kohtuotsuse jõustumisest arvates 12 (kaheteistkümne)
        kuu jooksul. Väljamõistetud menetluskulud tasuda Maksu- ja Tolliameti arveldusarvele
        EE351010052031000004         SEB      pangas,     EE502200221014193355       Swedbankis,
        EE873300333499990003 Danske Bankis või EE401700017002872300 Nordea pangas,
        märkides selgitusena „Markus Kelnik, 1-16-7993, menetluskulud“. Menetluskulude
        tasumiseks vajaminev viitenumber edastatakse makseinfona süüdimõistetu
        postiaadressile. Samuti on makseinfo koos kohtuotsusega kättesaadav e-toimiku süsteemi
        kaudu. Kui rahalised nõuded ei ole täies ulatuses tähtaegselt tasutud, suunatakse nõuded
        täitemenetluse läbiviimiseks kohtutäiturile täitemenetluse seadustikus sätestatud korras
        ning süüdimõistetul tuleb kanda ka kohtuotsuse täitmisega seonduvad kulud.

 Edasikaebamise kord
 Kohtuotsuse peale saab kaevata.
 Kohtuotsuse peale võivad süüdistatav, kaitsja ja kannatanu esitada apellatsiooni.
 Apellatsiooniõiguse kasutamise soovist tuleb kohtule teatada kirjalikult Harju Maakohtu
 Liivalaia kohtumajale 7 (seitsme) päeva jooksul, alates kohtuotsuse resolutiivosa kuulutamisest.
 Kirjalik apellatsioonkaebus esitatakse otsuse teinud kohtule kirjalikult 15 (viieteistkümne)
 päeva jooksul alates päevast, mil kohtuotsus on kohtumenetluse pooltele kohtus tutvumiseks
 kättesaadav. Vahistatud süüdistatav või tema kaitsja võivad esitada apellatsiooni süüdistatavale
 kohtuotsuse koopia kätteandmisele järgnevast päevast 15 (viieteistkümne) päeva jooksul.

 Kohtu selgitus:
 Selgitada, et kaebetähtaja mööda laskmise korral jäetakse kohtumääruse alusel apellatsioon läbi
 vaatamata ja tagastatakse.


Esitatud süüdistus:
Markus Kelnik’ut süüdistatakse KarS § 4231 järgi mootorsõiduki süstemaatilise juhtimise
toimepanemises juhtimisõiguseta isiku poolt, mis seisneb selles, et tema olles karistatud
16.06.2015 Harju Maakohtu poolt KarS § 4231 ja § 424 järgi, juhtis tahtlikult uuesti, s.o
süstemaatiliselt 06.04.2015 kell 02.05 Harjumaal, Kernu vallas, Ääsmäe-Haapsalu-Rohuküla mnt 3.
km-l, liikudes Ääsmäe suunas mootorsõidukit VW Golf registreerimismärgiga XXXXning
07.11.2015 kell 03:05 Harjumaal, Tallinn-Pärnu-Ikla mnt 14. km-l, Seljaku 4B vastas suunaga linnast
                                                   3

välja mootorsõidukit BMW 520i registreerimismärgiga XXXXomamata vastava kategooria
mootorsõiduki juhtimisõigust. Markus Kelnik rikkus süstemaatiliselt LS § 94 lg 1 nõuet
/Mootorsõidukit võib juhtida isik, kellel on vastava kategooria mootorsõiduki juhtimisõigus ning
kelle juhtimisõigust ei ole peatatud, ära võetud või kehtetuks tunnistatud või keda ei ole juhtimiselt
kõrvaldatud/.
Seega Markus Kelnik pani toime süstemaatilise mootorsõiduki juhtimise vastava kategooria
juhtimisõiguseta isiku poolt, s.o kuriteo, mis on kvalifitseeritav KarS § 423 1 järgi.

Kohtuistungil esitatud ja uuritud tõendid:
- XXXXütlused (tlk 29);
- Müügileping (tlk 34);
- Markus Kelnik kahtlustatavana antud ütlused (tlk 41; 79-80);
- Karistusregistri teatis (tlk 104-109);
- Harju Maakohtu 27.10.2014 otsus (tlk 45-48);
- Harju Maakohtu 16.06.2015 otsus (tlk 49-54);
- Tunnistaja ütlused (tlk 76);
- Kahtlustatavana kinnipidamise protokoll (tlk 63-65);
- Harju Maakohtu 16.04.2013 otsus (tlk 90);
- Pärnu Maakohtu 29.05.2012 otsus (tlk 91-92);
- Pärnu Maakohtu 09.03.2012 otsus (tlk 95-96);
- Harju Maakohtu 25.07.2011 otsus (tlk 99);
- Lühimenetluse taotlus (tlk 114);

Prokuröri seisukoht ja taotlus:
Prokuröri hinnangul on Markus Kelnikule süüksarvatud teod tõendatud ja õigesti kvalifitseeritud. Isik
tunnistab oma süüd. Kuna varasemalt on kohus kokkuleppe kergema karistusliigiga juba tagastanud,
siis tuleb Markus Kelnikut karistada üksnes reaalse vangistusega.

Prokurör taotles Markus Kelniku süüdi tunnistamist KarS § 423 1 järgi ja karistamist 16.06.2015.a
episoodi eest vangistusega 6 kuud. KarS § 65 lg 1 alusel lugeda Markus Kelniku karistus kaetuks
Harju Maakohtu 16.06.2016.a otsusega mõistetud karistusega, so 1 aasta ja 6 kuu pikkuse
vangistusega ning mõista talle liitkaristuseks 1 aasta ja 6 kuud vangistus, millest tuleb KarS § 68 lg
1 alusel arvata maha eelvangistuses viibitud aeg, so 2 päeva ning KarS § 69 alusel tehtud ÜKT tunnid,
so 4 kuud ja 15 päeva vangistust ning mõista talle liitkaristuseks 1 aasta, 1 kuu ja 12 päeva vangistust.
Süüdi tunnistada Markus Kelnik 06.04.2015.a episoodi eest ning karistada teda 9 kuu pikkuse
vangistusega. KarS § 65 lg 2 alusel suurendada Markus Kelnikule eelmise kohtuotsuse alusel ära
kandmata osa võrra, so 1 aasta, 1 kuu ja 12 päeva pikkuse vangistuse võrra ning mõista Markus
Kelnikule liitkaristuseks 1 aasta, 10 kuud ja 12 päeva vangistust. KarS § 68 lg 1 alusel arvata
karistusest maha eelvangistuses viibitud aeg, so 2 päeva ning mõista lõplikuks karistuseks 1 aasta, 10
kuud ja 10 päeva vangistust. Samuti mõista Markus Kelnikult välja menetluskulu.

Prokurör palus repliigi korras võtta taotletud karistusest maha 1/3.

Süüdistatava seisukoht:
Markus Kelnik tunnistas kohtuistungil oma süüd ning kahetses oma tegu. Seletas, et tal on olemas
töökoht ning enam autorooli ei istu. Varasemalt tegi seda tõenäoliselt alkoholi tarvitamise tõttu.

Viimases sõnas ei soovinud Markus Kelnik midagi öelda.

Kaitsja seisukoht ja taotlus:
Kaitsja leidis kohtuistungil, et süüdistus on põhjendatud, õigesti kvalifitseeritud ning tõendid
lubatavad. Palus karistusliigi valikul arvesse võtta seda, et isik hoiab nüüdseks autoroolist eemale,
                                                    4

samuti ka alkoholist. Kuigi Markus Kelnikul on olemas varasemad karistused ees, on ta käesoleval
ajal näidanud muutusi oma elus. Palub seda uskuda ning leida peale vangistuse mõni teine
karistusliik.

Kohtu seisukoht:
KrMS § 60 lg 1 järgi tugineb kohus kriminaalasja lahendades asjaoludele, mida ta on tunnistanud
tõendatuks või üldtuntuks; KrMS § 61 lg 2 järgi hindab kohus tõendeid nende kogumis ja oma
siseveendumuse kohaselt.

Kohus ära kuulanud poolte seisukohad ja kontrollinud kriminaalasjas toodud tõendeid asub
seisukohale, et Markus Kelniku süü on tõendatud ja tema tegu on õigesti kvalifitseeritud KarS § 423
1
  järgi.

06.04.2015a. episood
Süüdistatav Markus Kenik on kohtueelses menetluses andnud 06.04.2015.a episoodi kohta
kahtlustatavana ütlusi (tlk 41) selle kohta, et ta juhtis 06.04.2015.a kella 02:05 ajal Harju maakonnas,
Kernu vallas, Ääsmäe-Haapsalu-Rohuküla mnt. 3,1 kilomeetril, liikudes Ääsmäe suunas,
mootorsõidukit VW Golf, r/n XXXX, omamata vastava kategooria mootorsõiduki juhtimisõigust.
Tehtut kahetseb puhtsüdamlikult. Kriminaalasjas on üle kuulatud XXXX, kes on menetlusaluse
isikuna andnud 14.07.2015.a ütlusi (tlk.29) selle kohta, et ostis omale küll sõiduauto VW Golf 3, kuid
müüs selle 04.11.2014.a, so paar päeva peale ostu, juba edasi. Tõendid, kellele oma sõduki müüs,
esitab menetlejale hiljem. Kriminaalasjas materjalide juures on müügileping (tlk 34), millest nähtub,
et XXXXmüüs mootorsõiduki VW Golf r/n XXXX, Markus Kelnikule (ik 39404224715).
Karistusregistri teatisest nähtub (tlk.104-109), et Markus Kelnikut on varem korduvalt liiklusalaste
rikkumiste eest karistatud nii väärteo-kui ka kriminaalkorras, sh. korduvalt mootorsõiduki juhtimise
eest juhtimisõiguseta isiku poolt. Kohtu hinnangul esitatud tõendid riimuvad, vastuolusid ei ole.
Kohtu arvates Markus Kelnik teadis, et tal puudub vastava kategooria juhtimisõigus, kuid sellest
hoolimata asus ta järjekordselt mootorsõidukit juhtima.

07.11.2015a. episood
Süüdistatav Markus Kenik on kohtueelses menetluses andnud 07.11.2015.a episoodi kohta
kahtlustatavana ütlusi (tlk 79-80), et juhtis mootorsõidukit BMW r/n XXXX, omamata vastava
kategooria mootorsõiduki juhtimisõigust. Kahetseb toimepandut. Kriminaalasjas on üle kuulatud
tunnistaja Kadri Jalakas (tlk 76), kelle ütluste kohaselt oli ta 07.11.2015.a tööl koos patrullpolitseinik
Toomas Söödega, kui märkas Pärnu mnt. 453E juures, kuidas mööda Pärnu maanteed sõitis suurel
kiirusel tumedat värvi BMW. Otsustas sõidukile järgneda ning kontrollida. Sõiduki juurde sõites nägi,
et seal viibis kolm isikut, kes omavahel kohti ei vahetanud. Kontrollimisel selgus, et sõidukit juhtis
Markus Kelnik (ik 39404224715), kelle suust oli tunda alkoholilõhna. Indikaatorvahendiga mõõtes
tuvastasid juhil alkoholisisalduse 0,73 mg/l, lisaks puudus ka vastava kategooria mootorsõiduki
juhtimisõigus. Kahtlustatavana kinnipidamise protokollist (tlk 63-65) nähtub,et 07.11.2015.a peeti
kella 03:05 ajal kinni Harjumaal, Tallinn-Pärnu-Ikla mnt. 14 kilomeetril, Seljaku 4B vastas, suunaga
linnast välja, Markus Kelnik (ik 39404224715). Karistusregistri teatisest ning Harju Maakohtu
27.10.2014, 16.06.2015, 16.04.2013, 25.07.2011 otsustest, Pärnu Maakohtu 29.05.2012, 09.03.2012
otsustest (tlk. 104-109, 45-48, 90, 91-92, 95-96, 99) nähtub, et Markus Kelnikut on varem korduvalt
nii väärteo-kui ka kriminaalkorras liiklusalaste rikkumiste eest karistatud, sh. nii kriminaal-kui ka
väärteokorras mootorsõiduki juhtimise eest juhtimisõiguseta isiku poolt. Kohtu hinnangul esitatud
tõendid (nii tunnistaja ütlused kui ka Markus Kelniku enda ütlused) riimuvad, vastuolusid ei ole.
Kohus leiab, et süüdistatav tegutses otsese tahtlusega.

KarS § 4231 objektiivne teokoosseis eeldab sõiduki süstemaatilist juhtimist ilma selleks nõutavat
juhtimisõigust omamata. Käesolevas asjas on tõendatud, et Markus Kelnik juhtis mootorsõidukit
kahel korral (06.04.2015 ja 07.11.2015) selleks vastava kategooria juhiluba. Kriminaalasja
                                                  5

materjalides olevast õiendist nähtuvalt (tlk.55) puudub Markus Kelnikul juhtimisõigus. KarS § 4231
koosseisu tähenduses eeldab süstemaatilisus, et isik oleks kirjeldatud teo pannud toime vähemalt
kolmandat korda ning ei ole nõutav, et need episoodi peaksid olema omavahel ka sisulises seoses, s.o
piisab üksnes kirjeldatud teo toimepanemise kordade arvust. Süstemaatilisuse tunnuse täidetus ei
sõltu sellest, kas varasemad teod moodustasid väärteo LS § 201 tähenduses või vastasid
kuriteokoosseisule. Markus Kelnikut on varem korduvalt, so kriminaalkorras 4 korral ning samuti ka
väärteokorras liiklusalaste süütegude eest karistatud; viimati karistati teda Harju Maakohtu
16.06.2015 otsusega KarS § 4231 ; § 424 järgi. Seega on Markus Kelnik toime pannud
juhtimisõiguseta mootorsõiduki juhtimise süstemaatiliselt.

Markus Kelnik pani toime õigusvastased teod, õigusvastasust välistavaid asjaolusid kohus ei
tuvastanud. Samuti on Markus Kelniku näol tegemist täisealise, süüvõimelise isikuga.

Karistus

Karistuse mõistmisel KarS § 56 lg 1 alusel arvestab kohus kohtualuse süüd, tema isikut ning karistust
kergendavaid või raskendavaid asjaolusid, samuti võimalust mõjutada süüdlast edaspidi hoiduma
kuritegude toimepanekust ja õiguskorra kaitsmise huvisid.

KarS § 423 1 järgi kvalifitseeritava kuriteo toimepanemise eest on ette nähtud rahaline karistus või
kuni 1 aastane vangistus.

Markus Kelniku süü on tõendamist leidnud kahes episoodis juhtimisõiguseta mootorsõiduki
juhtimises. Esimese episoodi, so 06.04.2015.a on Markus Kelnik toime pannud enne eelmist, so
16.06.2015.a kohtuotsust (vt. siinkohal karistusregistri õiendit tlk. 104-109).

Kohtu hinnangul võib mõningate mööndustega karistust kergendava asjaoluna arvestada isiku
kahetsust, mida Markus Kelnik avaldas nii eeluurimisel kui ka kohtus. Markus Kelnik on järjepidevalt
toime pannud sarnaseid liiklusalaseid rikkumisi, mille eest on teda eelnevalt nii kriminaal- kui ka
väärteokorras karistatud. Esimese liiklusalase rikkumise pani süüdistatav toime juba 16-aastaselt ning
nüüdseks on teda korduvalt sarnaste tegude eest karistatud (vt. karistusregistri õiendit tlk. 104-109).
Käesolevas asjas on Markus Kelnik kohtueelses menetluses esimest vahejuhtumit kahetsenud (mis
ideaaljuhul eeldaks siiski ka oma edasise käitumise korrigeerimist), kuid sellele vaatamata tabati isik
uuesti autoroolist ning seejärel avaldas süüdistatav uuesti, et kahetseb. Kohtu arvates ei olnud
süüdistatav kohtueelses menetluses oma kahetsust avaldades siiras. Samas viitas isiku hoiak kohtus
üpris üheselt sellele, et ta tõepoolest kahetseb toimunut ning pööraks aja võimalusel tagasi. Kuigi
kahtlemata intensiivistab isiku kahetsust ka teadlik või alateadlik arusaam, et tema vabadust säästvad
meetmed on ammendumas, võib vaatamata eeltoodule isiku kahetsust karistust kergendava asjaoluna
siiski KarS § 57 lg 1 3 mõttes arvestada. Karistust raskendavaid asjaolusid kohus ei tuvastanud.

Kaitsja taotles oma kaitsealusele mõne kergema karistusliigi kohaldamist. Markus Kelnik on viimase
(07.11.2015) episoodi toime pannud peale eelmist kohtuotsust, mille alusel isikule mõisteti vangistus
ja asendati see üldkasuliku tööga. Eeltoodu tõttu ei tule süüdistatava puhul kõne alla karistusest
vabastamine KarS § 73; § 74 või § 69 sätete alusel, sest isikule tuleb mõista liitkaristus KarS § 65 lg
2 alusel. Reaalse vangistuse ainukeseks alternatiiviks on rahaline karistus, kuid Markus Kelniku
suhtes ei ole selle kohaldamine kohtu arvates põhjendatud vaatamata sellele, et süüdistatav töötab.
Varasemalt kohaldatud rahatrahvid on isikul osaliselt tasumata; olukorras, kus rahatrahvid,
tingimuslik vangistus ja vangistuse asendamine ei ole kohast mõju avaldanud, puudub kohtul
veendumus, et käesoleva otsuse alusel mõistetav rahaline karistus mõjutab Markus Kelnikut oma
harjumuspäraseks muutunud käitumismalli muutma. Isik eirab järjepidevalt liikluses kehtestatud ja
kohtu arvates üsna elementaarseid nõudeid – omada juhiluba ja olla roolis kaine ning rahalise
karistuse mõistmine ei ole seetõttu otstarbekas ega täida karistuse eri- ega üldpreventiivset eesmärki.
                                                   6


Karistusregistri väljavõtte kohaselt (tlk.104-109) on Markus Kelnikul viis kehtivat kriminaalkaristust,
nendest neli on liiklusalased kuriteod. Viimati, 16.06.2015.a. Harju Maakohtu otsuse alusel on
Markus Kelnik süüdimõistetud KarS § 424; § 423 1 järgi, liitkaristusega 1 aasta, 5 kuu ja 28 päeva
pikkuse vangistusega, mis asendati ühiskondliku kasuliku tööga 543 tunni ulatuses, katseajaga 2
aastat. Käesolevaks ajaks on Markus Kelnikul veel tegemata 407 tundi üldkasulikku tööd (vt tlk. 125).
Süüdlasele üldkasuliku töö määramise näol on tegemist viimase võimalusega hoidumaks isiku
saatmisest kinnipidamisasutusse ning kuritegude toimepanemise jätkamise korral saabuvat
võimalikku tagajärge on Markus Kelnikule selgitanud ilmselgelt nii kriminaalhooldaja kui ka kohus.

Kohus leiab, et Markus Kelnikut saab karistada üksnes vangistusega. 06.04.2015 episoodi puhul tuleb
isikule mõista karistus sanktsiooni keskmises määras; allapoole jääv karistus ei ole kohtu arvates isiku
varasemaid karistusi arvestades põhjendatud. Kuivõrd tegu on toime pandud enne eelmist (s.o Harju
Maakohtu 16.06.2015 otsust), tuleb isikule liitkaristus mõista KarS §-des 64 lg 1, 65 lg 1 sätestatut
järgides. Kohus leiab, et Markus Kelnikule 06.04.2015 episoodi eest mõistetud kergema karistuse
võib lugeda kaetuks Harju Maakohtu 16.06.2015 otsuse alusel mõistetud raskema karistusega.
07.11.2016 episoodi puhul ei saa kohus mööda vaadata tunnistaja ütlustest, kelle sõnul pälvis
süüdistatava poolt juhitud sõiduk tähelepanu oma sõidumaneeri tõttu (s.o suur sõidukiirus), sõiduki
peatamisel kontrolliti juhi võimalikku joovet ning selgus, et Markus Kelnik oli tarvitanud ka alkoholi.
Seega on Markus Kelniku süü 07.11.2015 episoodis suur ning isikule alla keskmist või keskmises
sanktsioonimääras karistuse mõistmine ei ole kahetsusväärselt mõeldav. Kuivõrd Markus Kelnik pani
07.11.2015 episoodi toime ajal, mil ta tegi eelmise otsuse alusel määratud üldkasulikku tööd, tuleb
isikule mõista liitkaristus KarS § 65 lg 2 järgi, arvestades KarS § 69 lg 6, 7 sätestatut. Kahtlemata on
karistus, mis Markus Kelnikul tuleb reaalselt ära kanda, võrdlemisi pikk, kuid isiku karistusregistri
õiendit vaadates tuleb nentida, et süüdistatavale on pidevalt antud võimalusi oma elu muutmiseks,
kuid isik ei ole neid kasutanud.

Eeltoodu alusel tuleb:

   1. Markus Kelnik süüdi mõista KarS § 423 1 järgi (06.04.2015.a episoodi eest) ja karistada
      vangistusega 6 (kuus) kuud.
   2. Vähendada mõistetud karistust 1/3 võrra. Markus Kelnikul tuleb ära kanda 4 (nelja) kuu
      pikkune vangistus.
   3. KarS § 65 lg 1, § 64 lg 1 järgi lugeda Markus Kelnikule Harju Maakohtu 16.06.2015.a otsuse
      alusel mõistetud raskem karistus - 1 (ühe) aasta, 5 (viie) kuu ja 28 (kahekümne kaheksa) päeva
      pikkune vangistus - kaetuks käesoleva otsuse alusel mõistetud kergema karistusega, so 4
      (nelja) kuu pikkuse vangistusega. Mõista Markus Kelnikule liitkaristus - 1 (ühe) aasta, 5 (viie)
      kuu ja 28 (kahekümne kaheksa) päeva pikkune vangistus, mis asendati KarS § 69 alusel 543
      (viiesaja neljakümne kolme) tunni üldkasuliku tööga.
   4. Markus Kelnik süüdi mõista KarS § 4231 järgi (07.11.2015 episoodi eest) ja karistada
      vangistusega 9 (üheksa) kuud.
   5. Vähendada mõistetud karistust 1/3 võrra. Markus Kelnikul tuleb ära kanda 6 (kuue) kuu
      pikkune vangistus.
   6. KarS § 68 lg 1 alusel lugeda Markus Kelniku poolt eelvangistuses viibitud aeg 2 (kaks) päeva
      (s.o 07.11.2015-08.11.2015) karistusaja hulka. Markus Kelnik peab ära kandma 5 (viie) kuu
      ja 28 (kahekümne kaheksa) päeva pikkuse vangistuse.
   7. KarS § 69 lg 6, 7 alusel asendada Markus Kelnikule Harju Maakohtu 16.06.2015 otsuse alusel
      mõistetud, kuid tegemata üldkasuliku töö osa 407 tundi 407 päeva vangistusega (so. 1 aasta,
      1 kuu ja 17 päeva). KarS § 65 lg 2, § 64 lg 1 alusel suurendada käesoleva kohtuotsuse alusel
      mõistetud karistust - 5 (viie) kuu ja 28 (kahekümne kaheksa) päeva pikkust vangistust Markus
      Kelnikule Harju Maakohtu 16.06.2015.a otsuse alusel mõistetud ja kandmata karistuse võrra.
      Markus Kelnikul tuleb lõplikult ära kanda 1 (ühe) aasta, 7 (seitsme) kuu ja 15 (viieteistkümne)
                                                   7

       päeva pikkune vangistus.

Täiendavalt peab kohus vajalikuks märkida järgmist: Harju Maakohtu 16.06.2015 otsuse alusel
mõisteti Markus Kelnikule lõplik liitkaristus 1 aasta ja 6 kuud vangistust, millest arvestati maha isiku
eelvangistus 2 päeva. Kandmisele kuuluv karistus – 1 aasta, 5 kuu ja 28 päeva pikkune vangistus
asendati 543 tunni üldkasuliku tööga. Kohus tuvastas, et otsuses on viga: tulenevalt RKKKo
seisukohast (vt nr 3-1-1-68-15) tuleb karistuse asendamisel üldkasuliku tööga lähtuda järgmisest
skeemist. Kõigepealt tuleb teisendada aastates mõistetud vangistus kuudeks (üks aasta on võrdne 12
kuuga) ja liita tulemus karistusena mõistetud üksikkuudele. Seejärel arvutada saadud kuud ümber
päevadeks, lähtudes põhimõttest, et ühes kuus on 30 päeva. Viimaks tuleb liita tulemusele karistusena
mõistetud üksikpäevad ja saadud tulemus teisendada KarS § 69 lg 1 ümberarvestussuhte järgi
üldkasuliku töö tundideks. Seega pidanuks Markus Kelnik tegema 538 tundi üldkasulikku tööd (s.o
360 + 150 + 28). Harju Maakohtu 16.06.2015 otsus on jõustunud ning kohtul puudub pädevus otsust
muuta, see on täitmiskohtuniku pädevuses.

Menetluskulud
Süüdimõistva kohtuotsuse korral tuleb KrMS § 180 lg 1 alusel süüdimõistetul hüvitada
menetluskulud.

KrMS § 175 lg 1 p 4 ja 9 alusel on menetluskuludeks antud asjas määratud kaitsjale makstav tasu
ning süüdimõistva kohtuotsusega kaasnev sundraha, mis teise astme kuriteos süüdimõistmise korral
on KrMS § 179 lg 1 p 2 kohaselt 1,5 kuupalga alammäära ehk 645,00 eurot. Markus Kelnikule oli
eeluurimisel kui ka 30.09.2016.a kohtuistungil riigi poolt määratud kaitsja; riigi poolt määratud
kaitsja on esitanud taotlusi 192,00 EUR riigi õigusabi tasu määramises ja riigieelarvest hüvitamises;
kaitsja taotlused on rahuldatud.

Kuigi kohtumenetluse poolet kohtuistungil menetluskulude osalist riigi kanda jätmist ei taotlenud,
märgib kohus, et KrMS § 180 lg 3 kohaselt arvestab kohus menetluskulusid määrates süüdimõistetu
varalist seisundit ja resotsialiseerumis väljavaateid. Juhul, kui menetluskulude hüvitamine ilmselt
käib süüdimõistetule üle jõu, jätab kohus osa neist riigi kanda, samas võib kohus määrata, et
kriminaalmenetluse kulud hüvitatakse ositi. Kohus märgib, et kriminaalasja materjalidest ei nähtu
erandlikke asjaolusid, mis annaksid alust menetluskulude vähendamiseks. Ka seadusest tulenevate
menetluskulude suuruse vähendamise ja osaliselt riigi kanda jätmise otsustus peab tuginema
kindlatele faktilistele asjaoludele ja tõenditele, mis viitavad süüdimõistetu maksejõuetusele. Kohtu
hinnangul menetluskulude riigi kanda jätmise alus puudub. Markus Kelnikule mõisteti lõplikuks
karistuseks 1 aasta, 7 kuu ja 15 päeva pikkune vangistus. Kinnipidamisasutuses töötamine on
vastavalt Vangistusseaduse § 43 tasustatud tegevus. Arvestades aega, mis Markus Kelnikul tuleb
kinnipidamisasutuses veeta, leiab kohus, et selle aja kestel saaks süüdistatav soovi korral tasuda
temalt välja mõistetud menetluskulu.

Samas leiab kohus, et põhjendatud on menetluskulude ajatamine. Menetluskulude ajatamine on
põhjendatud juhul, kui nende tasumine ajatamise perioodi jooksul on tõenäoline. Arvestades
menetluskulude suurust, ei ole süüdistataval võimalik kohtukulude kohene tasumine. Kohtukulude
kohese tasumise kohustus tooks tõenäoliselt kaasa täitemenetluse, millega kaasnevad süüdistatavale
lisakulud. Kohtu hinnangul on oluline, et menetluskulud saaksid riigile mõistliku aja jooksul
hüvitatud.

Eeltoodu alusel tuleb Markus Kelnikult välja mõista riigieelarve tuludesse menetluskulud: sundraha
645,00 eurot ning kaitsjatasu 192,00 eurot. Kriminaalmenetluse kulud tasuda kohtuotsuse
jõustumisest arvates 12 (kaheteistkümne) kuu jooksul. Väljamõistetud menetluskulud tasuda Maksu-
ja Tolliameti arveldusarvele EE351010052031000004 SEB pangas, EE502200221014193355
Swedbankis, EE873300333499990003 Danske Bankis või EE401700017002872300 Nordea pangas,
                                                8

märkides selgitusena „Markus Kelnik, 1-16-7993, menetluskulud“. Menetluskulude tasumiseks
vajaminev viitenumber edastatakse makseinfona süüdimõistetu postiaadressile. Samuti on makseinfo
koos kohtuotsusega kättesaadav e-toimiku süsteemi kaudu. Kui rahalised nõuded ei ole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras ning süüdimõistetul tuleb kanda ka kohtuotsuse täitmisega seonduvad
kulud.



/allkirjastatud digitaalselt/
