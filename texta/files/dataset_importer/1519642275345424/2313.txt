                                                                              1-16-6866




                              KOHTUOTSUS
                                  EESTI VABARIIGI NIMEL

Kohus                          Viru Maakohus

Otsuse tegemise aeg ja koht    22. november 2016, Narva kohtumaja

Kriminaalasja number           1-16-6866 (15233001822)

Kohtunik                       Innokenti Menšikov

Kohtuistungi sekretär          Egle Nigulist

Tõlk                           Svetlana Hamaza

Kriminaalasi                   Pavel Valjajevi süüdistuses KarS § 121 lg 1, § 199 lg 2 p 9
                               järgi, kokkuleppemenetluses
Prokurör                       Viru Ringkonnaprokuratuuri abiprokurör Ragnar Plistkin

Süüdistatav                    Pavel Valjajev
                               Elukoht xxx; vibimiskoht Narva kamber; isikukood
                               38503053739, kodakondsuseta, keskharidus, emakeel – vene
                               keel, xxx.
                               Varem kriminaalkorras karistamata.
                               Tõkend – vahistamine, vahistamise algus 21.11.2016.
Kaitsja                        Vandeadvokaat Vladimir Rogulski



RESOLUTSIOON
Tunnistada Pavel Valjajev süüdi KarS § 121 lg 1 järgi ning mõista talle karistuseks 6
(kuus) kuud vangistust.

Tunnistada Pavel Valjajev süüdi KarS § 199 lg 2 p 9 järgi ning mõista talle karistuseks 5
(viis) kuud vangistust.

Vastavalt KarS § 64 lg 1, üksikkaristustest raskeima suurendamise teel, mõista Pavel
Valjajevile liitkaristuseks 8 (kaheksa) kuud vangistust.

KarS § 68 lg 1 alusel arvata karistusaja hulka eelvangistuses viibitud aeg 23.12.2015 –
25.12.2015, alates 21.11.2016 kuni 22.11.2016, s.o 5 (viis) päeva ning lõplikuks karistuseks
mõista 7 (seitse) kuud ja 25 (kakskümmend viis) päeva vangistust.


                                                                                        1
                                                                              1-16-6866

Kohaldada KarS § 74 lg 1 ja mitte pöörata vangistust täielikult täitmisele, kui Pavel
Valjajev ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt kohustub ta:
   1) elama aadressil xxx;
   2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks

ning KarS § 75 lg 2 p 21 ettenähtud kohustust:
- mitte omama või tarvitama narkootilisi või psühhotroopseid aineid.

KarS § 74 lg 3 alusel määrata katseajaks 18 (kaheksateist) kuud. Katseaja algus –
22.11.2016.

Pavel Valjajevile valitud tõkend, vahistamine, tühistada ning vabastada ta vahi alt
kohtusaalis.

Kannatanute tsiviilhagid rahuldada ning Võlaõigusseaduse § 1043 ja 1045 lg 1 p 5 alusel
välja mõista Pavel Valjajevilt tsiviilhagid katteks:
- kannatanu AS Kaupmees & Ko (registrikood 10347466, asukoht: Mustamäe tee 46,
Tallinn) kasuks kuriteoga tekitatud kahju summas 20 (kakskümmend) eurot ja 24 senti,
mis tuleb kanda AS-i Kaupmees & Ko arveldusarvele nr xxx Swedbank.
- kannatanu Rimi Eesti Food AS (registrikood 10263574, asukoht: Põrguvälja tee 3,
Pildiküla, Rae vald, Harjumaa) kasuks kuriteoga tekitatud kahju summas 17 (seitseteist)
eurot ja 45 senti, mis tuleb kanda Rimi Eesti Food AS-i arveldusarvele nr xxx Swedbank.

Asitõendid:
- CD plaadid, mis asuvad kriminaalasja materjalides, jätta kriminaalasja materjalide
juurde.

Mõista Pavel Valjajevilt riigituludesse välja menetluskulud: sundraha 645 (kuussada
nelikümmend viis) eurot, määratud kaitsja Vladimir Rogulski poolt kriminaalasja
eeluurimisel osutatud õigusabi eest 312 (kolmsada kaksteist) eurot ja kaitsja Vladimir
Rogulski poolt 22.11.2016 kohtuistungil osutatud õigusabi eest 24 (kakskümmend neli)
eurot.

Määrata, et Pavel Valjajevil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700064551 ning selgitus „Pavel Valjajev, 1-16-6866
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus

                                                                                       2
                                                                                     1-16-6866

sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Pavel Valjajevit süüdistatakse selles, et tema, viibides 23.12.2015 kella 14.45 paiku
alkoholijoobes Narva linnas aadressil Roheline tn 8 asuva kaupluse Säästumarket müügisaalis,
kasutas füüsilist vägivalda turvateenistuja xxx suhtes, nimelt tõukas teda mõlema käega vastu
rinda ja lõi rusikaga näo piirkonda, tekitades oma tahtliku teoga kannatanule füüsilist valu ja
kehavigastusi vastavalt SA Narva Haigla vastuvõtuosakonnas 23.12.2015 kell 21.20 fikseeritule
– muud silmalau ja silmaümbruse pindmised vigastused.

Sel moel pani Pavel Valjajev oma tahtliku teoga toime teise inimese kehalise
väärkohtlemise, s.o KarS § 121 lg 1 järgi kvalifitseeritava kuriteo.

Samuti Pavel Valjajevi süüdistatakse selles, et tema, olles isik, kes on viimase poole aasta
jooksul toime pannud kaks vargust, s.o 21.12.2015, mille eest teda karistati väärteokorras Ida
prefektuuri poolt 09.03.2016 ja 23.12.2015, mille eest teda karistati väärteokorras Ida prefketuuri
poolt 23.12.2015, uuesti viibides 02.02.2016 kell 17.38 Narvas aadressil A.Puškini 56 asuva
kaupluse Kaupmees müügisaalis, võttis võõra vallasaja ebaseadusliku omastamise eesmärgil
müügisaalist Kaupmees & Ko AS-ile kuuluvat kaupa, nimelt 8 paari sõrmkindaid (s/nr
6418964171607) maksumusega 2,53 eurot paar, s.o kogumaksumusega 20, 24 eurot ning väljus
kaubaga müügisaalist, jättes kauba eest tahtlikult tasumata.

Samuti tema, viibides 23.02.2016 kella 17.48 ajal Narva linnas aadressil Rakvere 71 asuva
kaupluse Säästumarket müügisaalis, võttis võõra vallasaja ebaseadusliku omastamise eesmärgil
müügisaalist Rimi Eesti Food AS-ile kuuluvat kaupa, nimelt 5 hambapastat Parodontax
maksumusega 3,49 eurot tükk, s.o kogumaksumusega 17,45 eurot ning väljus kaubaga
müügisaalist, jättes kauba eest tahtlikult tasumata.

Oma tahtliku tegevusega pani Pavel Valjajev toime võõra vallasasja äravõtmise selle
ebaseadusliku omastamise eesmärgil süstemaatilisel, s.o KarS § 199 lg 2 p 9 ettenähtud
kuriteo.
Vastavalt Pavel Valjajevi, tema kaitsja Vladimir Rogulski ja Viru Ringkonnaprokuratuuri
abiprokuröri Ragnar Plistkini vahel 27.06.2016 sõlmitud kokkuleppele nõuab prokurör kohtus
Pavel Valjajevile karistuseks KarS § 121 lg 1 ettenähtud kuriteo toimepanemise eest 6 kuud
vangistust, KarS § § 199 lg 2 p 9 ettenähtud kuriteo toimepanemise eest nõuab prokurör kohtus
süüdistatavale karistuseks 5 kuud vangistust. KarS § 64 lg 1 alusel mõista liitkaristuseks
üksikkaristustest raskeima suurendamise teel 8 kuud vangistust. KarS § 68 lg 1 alusel arvata
karistusaja hulka eelvangistuses viibitud aeg 23.-25.12.2015 ning 21.-22.11.2016 s.o 5 päeva
ning lõplikuks karistuseks mõista 7 kuud ja 25 päeva vangistust. Juhindudes KarS § 74 lg-st 1,
mitte pöörata vangistust täielikult täitmisele, kui süüdimõistetu ei pane katseaja jooksul toime
uut kuritegu ja täidab talle KarS § 75 lg 1 p-des 1-6 sätestatud käitumiskontrolli ajaks pandud
kontrollnõudeid, mille kohaselt Pavel Valjajev on kohustatud: 1) elama kohtu määratud alalises
                                                                                              3
                                                                                   1-16-6866

elukohas; 2) ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; 4) saama kriminaalhooldusametnikult
eelneva loa elukohast lahkumiseks Eesti territooriumi piires kauemaks kui viieteistkümneks
päevaks; 5) saama kriminaalhooldusametnikult eelneva loa elu-, töö-, või õppimiskoha
vahetamiseks; 6) saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks. Juhindudes KarS § 75 lg 2 p-ist 2¹, on
süüdimõistetu kohustatud käitumiskontrolli ajal mitte omama või tarvitama narkootilisi või
psühhotroopseid aineid. KarS § 74 lg 3 kohaselt määrata katseaja pikkuseks 18 kuud. Kannatanu
Kaupmees & Ko AS on esitanud tsiviilhagi summas 20 eurot ja 24 senti. Süüdistatav Pavel
Valjajev tunnistab kannatanu esitatud tsiviilhagi ja on nõus, et kohus mõistab temalt kannatanu
Kaupmees & Ko AS-i kasuks välja 20 eurot ja 24 senti. Kannatanu Rimi Eesti Food AS on
esitanud tsiviilhagi summas 17 eurot ja 45 senti. Süüdistatav Pavel Valjajev tunnistab kannatanu
esitatud tsiviilhagi ja on nõus, et kohus mõistab temalt kannatanu Rimi Eesti Food AS-i kasuks
välja 17 eurot ja 45 senti.

Kohtuistungil Pavel Valjajev avaldas, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks, kokkuleppe sõlmimisel avaldas
oma tõelist tahet.

Abiprokurör ja kaitsja toetasid sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse kohaldamisel
kokkuleppe sõlmimine oli süüdistatava tõelise tahte avaldus, kõikidest kokkuleppemenetluse
normidest on kinni peetud.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.

/allkirjastatud digitaalselt/

Innokenti Menšikov
Kohtunik




                                                                                            4
