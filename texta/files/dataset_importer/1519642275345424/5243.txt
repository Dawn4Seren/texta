                            KOHTUOTSUS
                                 EESTI VABARIIGI NIMEL

Kohus                           Tartu Maakohus (Valga kohtumaja)

Otsuse tegemise aeg ja koht 11. oktoober 2016, Valga


Kriminaalasja number            1-16-8762 (kohtueelse menetluse nr 16282000442)


Kohtukoosseis                   kohtunik Erkki Hirsnik

Kohtuistungi sekretär           Reelika Käis

Kriminaalasi                    Agris Senkansi (Senkans) süüdistus KarS § 424 järgi
                                kokkuleppemenetluses
Prokurör                        Valdo Gerassimov
                                Agris Senkans – sündinud 1. oktoober 1989, Läti isikukood
                                011089-11469;                 elukoht:          xxxxxxx-
                                xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
Süüdistatav
                                xxx;xxxxxxxxxxxxxxxxxxxxxxx;xxxxxxxxxxxxxxx; emakeel
                                xxxxxxxxxxxxxxxxxxxxxxxxxxxxxxxxxxx;                töötab
                                xxxxxxxxxxxxxxxxxxxxxxxxxxxxxxxxxxxxxxxxxx;          Eesti
                                Vabariigis varem kohtulikult karistamata; kahtlustatavana
                                kinni peetud 9.–11. oktoober 2016

RESOLUTSIOON


Juhindudes kriminaalmenetluse seadustiku (KrMS) § 248 lg 1 p-st 5 ja §-dest 306, 311 ja 313,
maakohus otsustas:

Tunnistada Agris Senkans süüdi karistusseadustiku (KarS) § 424 järgi ja karistada teda 3
(kolme) kuulise vangistusega.

KarS § 68 lg 1 alusel arvata kahtlustatavana kinnipidamise aeg 9.–11. oktoober 2016, s.o 3
päeva, karistusaja hulka ja kandmisele kuuluvaks karistuseks mõista 2 (kaks) kuud ja 27
(kakskümmend seitse) päeva vangistust.

KarS § 73 lg 1 ja 3 alusel jätta mõistetud vangistus täielikult täitmisele pööramata, kui Agris
Senkans ei pane 1 (ühe) aastase katseaja jooksul toime uut tahtlikku kuritegu.

Katseaja algust arvata alates kohtuotsuse kuulutamisest, s.o alates 11. oktoobrist 2016.

Mõista Agris Senkansilt välja menetluskuludena sundraha 645 (kuussada nelikümmend viis)
eurot ning riigi õigusabi tasu katteks 111,36 eurot (ükssada üksteist eurot ja kolmkümmend
kuus senti) riigituludesse. Menetluskulud kokku 756,36 eurot tasuda ositi 12 (kaheteist) kuu
jooksul võrdsetes osades alates käesoleva otsuse jõustumisest hiljemalt iga kuu viimaseks
kuupäevaks kohtuotsusele lisatud makseinfos näidatud kontole ja viitenumbrile.

Kulud tasuda Maksu- ja Tolliameti kontole nr EE351010052031000004 AS SEB Pank või
kontole nr EE502200221014193355 Swedbank AS või kontole nr EE401700017002872300
Nordea Pank AS Eesti filiaal. Maksekorraldusele märkida: maakohtu poolt teatatud
viitenumber, kohustatud isiku nimi, asja number ning selgitus, missugust kohustust
ülekandega täidetakse.

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast
või tähtaegadest mittekinnipidamise korral kuulub otsus menetluskulude tasumata osas
täitmisele koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega KrMS § 339 lg 1 mõttes. Süüdistatav ja kaitsja võivad esitada apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida
seadus selle eest ette ei näe. Kohtuotsuse peale võib esitada kirjaliku apellatsiooni Tartu
Ringkonnakohtule viieteistkümne päeva jooksul alates otsuse avalikult teatavakstegemisest,
s.o alates 11. oktoobrist 2016. Kriminaalmenetluse kulude hüvitamise otsustuse võib
vaidlustada kohtuotsusest eraldi viieteistkümne päeva jooksul alates kohtuotsuse
kuulutamisest, s.o alates 11. oktoobrist 2016, määruskaebuse esitamise teel otsuse teinud
kohtule.

Süüdistus

Kokkuleppe järgi süüdistatakse Agris Senkansit selles, et tema juhtis 9. oktoobril 2016 kella
09:31 paiku xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
mootorsõidukit AUDI 80 reg märgiga xxxxxx seisundis, kui alkoholisisaldus ühes liitris
tema poolt väljahingatavas õhus oli 0,75 mg/l (mõõtetulemus 0,82 mg/l ja mõõtemääramatus
0,07 mg/l). Mõõtmine toimus tõendusliku alkomeetriga Lion Intoxilyzer 8000 nr.80-004510.
Antud teoga rikkus isik liiklusseaduse (LS) § 33 lg 11 p 2 ja § 69 lg 1 nõudeid, mille kohaselt
ei tohi juht olla alkoholijoobes. LS § 69 lg 2 p 1 kohaselt loetakse mootorsõidukijuht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Mootorsõiduki juhtimisega joobeseisundis pani Agris Senkans toime KarS § 424 järgi
kvalifitseeritava kuriteo.

Kokkuleppe sisu

Süüdistatava Agris Senkansi, tema kaitsja Andres Veski ja prokurör Valdo Gerassimovi vahel
sõlmitud kokkuleppe kohaselt on Agris Senkansile mõistetavaks karistuseks KarS §-s 424
ettenähtud kuriteo toimepanemise eest 3 (kolm) kuud vangistust. KarS § 68 lg 1 alusel arvati
kahtlustatavana kinnipidamise aeg 9.–11. oktoober 2016, s.o 3 päeva, karistusaja hulka ja
kandmisele kuuluvaks karistuseks mõisteti 2 (kaks) kuud ja 27 (kakskümmend seitse) päeva
vangistust. KarS § 73 lg 1 ja 3 alusel jäeti mõistetud vangistus täielikult täitmisele pööramata,
kui Agris Senkans ei pane 1 (ühe) aastase katseaja jooksul toime uut tahtlikku kuritegu. Agris
Senkansil puudub Eesti Vabariigi poolt väljastatud juhtimisõigus.

                                                                                        2 (3)
Kohtu seisukoht

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.

Kohtuliku arutamise põhjal leiab kohus, et kokkulepet sõlmides on süüdistatav väljendanud
oma tõelist tahet ja kriminaalasja menetlemisel on järgitud kokkuleppemenetluse sätteid.

Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav tasu 111,36 eurot, mis tuleb süüdistatavalt välja mõista. Vastavalt poolte
kokkuleppele määrab kohus kogu menetluskulu summas 756,36 eurot tasumise ositi 12 kuu
jooksul alates otsuse jõustumisest.


/allkirjastatud digitaalselt/
kohtunik Erkki Hirsnik




                                                                                3 (3)
