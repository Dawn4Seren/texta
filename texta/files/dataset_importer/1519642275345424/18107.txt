                       KOHTUMÄÄRUS

Kohus                               Tallinna Ringkonnakohus

Määruse tegemise aeg ja koht        18. aprill 2016. a, Tallinn

Kriminaalasja number                1-16-325

Kohtukoosseis                       Urmas Reinola, Julia Katškovskaja ja Orvi Tali

Sekretär                            Kea Lemming

                                    Harju Maakohtu 16. märtsi 2016 otsus Marko Kalev
                                    süüdistuses KarS §-de 3891 lg 2 ja 255 lg 1; Kuldar
Vaidlustatud kohtulahend            Lugna KarS § 22 lg 3 - § 3891 lg 2 ja 3; Alari Sirvi KarS
                                    § 22 lg 3 - § 3891 lg 2 ja 3; Janno Simmeri KarS § 22 lg 3
                                    - § 3891 lg 2 ja 3 ning KarS § 255 lg 1 järgi
                                    kokkuleppemenetluses


                                    süüdistatava Kuldar Lugna (ik 37602240215) kaitsja Ilmar
Apellatsioonide esitajad
                                    Straus ning süüdistatava Alari Sirvi (ik 37510210273)
                                    kaitsja Janek Valdma

Kohtuistungil osalenud isikud       ringkonnaprokurör Martin Tuulik, kaitsjad Ilmar Straus ja
                                    Janek Valdma




RESOLUTSIOON
Tühistada Harju Maakohtu 16. märtsi 2016. a kokkuleppemenetluses tehtud otsus Kuldar
Lugna ja Alari Sirvi osas ning saata kriminaaltoimik prokuratuurile.


EDASIKAEBAMISE KORD
Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.


                                                                                           1
ASJAOLUD JA MENETLUSE KÄIK
1. 05.02.2016. a sõlmisid Kuldar Lugna, tema kaitsja Ilmar Straus ja ringkonnaprokurör Martin
Tuulik kokkuleppe, mille kohaselt prokurör taotleb kohtus K. Lugna süüditunnistamist KarS §
22 lg 3 - § 3891 lg 2 ja 3 järgi ning tema karistamist 1 aasta pikkusse vangistusega. KarS § 68
lg 1 alusel arvata karistusaja hulka kahtlustatavana kinnipeetud aeg 10.-12.09.2012 (3 päeva),
ärakandmata karistus on 11 kuud ja 27 päeva. KarS § 73 lg 1 ja 3 alusel jätta mõistetav karistus
tingimisi täitmisele pööramata, kui K. Lugna ei pane 1 aasta ja 4 kuu jooksul toime uut tahtlikku
kuritegu.
Kokkuleppes märgiti ka, et K. Lugna on teadlik süüdimõistva kohtuotsusega kaasnevast
sundraha maksmise kohustusest, samuti kohustusest tasuda kriminaalmenetluse kulud, milleks
on määratud kaitsja kulud kohtumenetluses.

2. 03.02.2016. a sõlmisid Alari Sirvi, tema kaitsja Janek Valdma ja ringkonnaprokurör Martin
Tuulik kokkuleppe, mille kohaselt prokurör taotleb kohtus A. Sirvi süüditunnistamist KarS §
22 lg 3 - § 3891 lg 2 ja 3 järgi ning tema karistamist 4 kuu pikkuse vangistusega. KarS § 65 lg
2 ja § 73 lg 4 alusel suurendada käesoleva otsusega mõistetud karistust Harju Maakohtu
07.04.2010. a otsusega 1-08-16244 mõistetud karistuse ärakandmata osa, s.o 4 aasta vangistuse
võrra, mõistes kohtuotsuste kogumis liitkaristuseks tähtajaline vangistus 4 aastat ja 4 kuud.
KarS § 68 lg 1 alusel arvata karistusaja hulka vahi all oldud aeg 10.-28.09.2012. a (19 päeva),
ärakandmata karistus 4 aastat 3 kuud ja 11 päeva. KarS § 74 lg 1 ja 3 alusel jätta mõistetud ja
ärakandmata liitkaristus täitmisele pööramata tingimusel, et A. Sirvi ei pane 1 aasta ja 6 kuu
pikkuse katseaja jooksul toime uut kuritegu ja täidab KarS § 75 lg 1 p 1-6 alusel pandud
kontrollnõudeid ja KarS § 75 lg 2 p 9 sätestatud kohtustust (alluda elektroonilisele valvele 1
kuu) Tallinna Vangla Ida-Harju Kriminaalhooldusosakonna juhataja määratud
kriminaalhooldaja järelevalve all. KarS § 78 p 1 alusel arvestada katseaja kulgemist kohtuotsuse
kuulutamisest.
Kokkuleppes märgiti ka, et A. Sirvi on teadlik süüdimõistva kohtuotsusega kaasnevast sundraha
maksmise kohustusest, samuti kohustusest tasuda kriminaalmenetluse kulud, milleks on
määratud kaitsja kulud kohtumenetluses.


3. Harju Maakohtu 16.03.2016. a otsusega tunnistati K. Lugna kokkuleppemenetluses süüdi
KarS § 22 lg 3 - § 3891 lg 2 ja 3 järgi ning teda karistati 1 aasta pikkusse vangistusega. KarS §
68 lg 1 alusel arvati karistusaja hulka kahtlustatavana kinnipeetud aeg 10.-12.09.2012 (3 päeva),
ärakandmata karistus 11 kuud ja 27 päeva. KarS § 73 lg 1 ja 3 alusel jäeti mõistetud karistus
täitmisele pööramata, kui K. Lugna ei pane 1 aasta ja 4 kuu jooksul toime uut tahtlikku kuritegu.
Katseaja alguseks loeti kohtuotsuse kuulutamise päev, s.o 16.03.2016. a
Kohtuotsusega mõisteti K. Lugnalt 12 kuu jooksul ositi riigi tuludesse välja menetluskuluna
sundraha I astme kuriteo toimepanemise eest 1075 eurot ja tasu riigi õigusabi osutamise eest
summas 1368 eurot.

Harju Maakohtu 16.03.2016. a otsusega tunnistati A. Sirvi kokkuleppemenetluses süüdi KarS
§ 22 lg 3 - § 3891 lg 2 ja 3 järgi ning teda karistati 4 kuu pikkusse vangistusega. KarS § 65 lg 2
ja § 73 lg 4 alusel suurendati mõistetud karistust varasema Harju Maakohtu 07.04.2010. a
otsusega 1-08-16244 mõistetud karistuse ärakandmata osa, s.o 4 aastat vangistuse võrra ning
mõisteti liitkaristuseks 4 aastat ja 4 kuud vangistust. KarS § 68 lg 1 alusel arvati karistusaja
hulka eelvangistuse aeg 10.-28.09.2012. a (19 päeva), seega kandmisele kuulus 4 aastat 3 kuud
ja 11 päeva vangistust. KarS § 74 lg 1 ja 3 alusel jäeti vangistus täitmisele pööramata
tingimusel, et A. Sirvi ei pane 1 aasta ja 6 kuu pikkuse katseaja jooksul toime uut kuritegu ja
täidab KarS § 75 lg 1 p-des 1-6 sätestatud kontrollnõudeid Tallinna Vangla Ida-Harju

                                                                                                2
Kriminaalhooldusosakonna järelevalve all. KarS § 75 lg 2 p 9 ja 751 lg 3 p 2 alusel allutati A.
Sirvi elektroonilisele valvele 1 kuuks, milline tähtaeg hakkab kulgema elektroonilise valve
seadme A. Sirvi keha külge kinnitamise päevast. KarS § 78 p 1 alusel arvestati katseaja
kulgemist alates kohtuotsuse kuulutamisest, s.o 16.03.2016. a.
Kohtuotsusega mõisteti A. Sirvilt 12 kuu jooksul ositi riigi tuludesse välja menetluskuluna
sundraha I astme kuriteo toimepanemise eest 1075 eurot ja tasu riigi õigusabi osutamise eest
summas 1272 eurot.

Sama kohtuotsusega mõisteti süüdi ka Marko Kalev KarS §-de 3891 lg 2 ja 255 lg 1 ning Janno
Simmer KarS § 22 lg 3 - § 3891 lg 2 ja 3 ning KarS § 255 lg 1 järgi

4. Maakohus märkis, et kokkuleppest nähtuvalt nõustusid süüdistatav K. Lugna ja tema kaitsja
I. Straus kuriteo kvalifikatsiooniga, tekitatud kahju laadiga ning jõudsid kokkuleppele prokuröri
poolt kohtus nõutava karistuse liigis ja määras. Kohus leidis, et K. Lugna poolt kokkuleppe
sõlmimine oli tema tõelise tahte avaldus ja kriminaalasja menetlemisel on järgitud
kokkuleppemenetluse sätteid. Menetlusosalised jäid kohtuistungil sõlmitud kokkuleppe
juurde. K. Lugna kuulub temale KarS § 3891 lg 2, 3 - § 22 lg 3 ettenähtud kuriteo
toimepanemises esitatud süüdistuses süüdimõistmisele ja temale tuleb mõista karistus sõlmitud
kokkuleppe kohaselt. KrMS § 175 lg 1 p 4 kohaselt loetakse menetluskuluks määratud kaitsjale
makstud tasu. K. Lugnale oli kaitsja määratud riigi poolt. Kaitsja on esitanud taotluse 1368
eurot riigi õigusabi tasu määramises ja riigieelarvest hüvitamises. Kaitsja taotlus on rahuldatud,
seega tuleks K. Lugnalt välja mõista kaitsjatasu 1368 eurot.

Maakohus märkis ka, et kokkuleppest nähtuvalt nõustusid süüdistatav A. Sirvi ning tema kaitsja
J. Valdma kuriteo kvalifikatsiooniga, tekitatud kahju laadiga ning jõudsid kokkuleppele
prokuröri poolt kohtus nõutava karistuse liigis ja määras. Kohus leidis, et A. Sirvi poolt
kokkuleppe sõlmimine oli tema tõelise tahte avaldus ja kriminaalasja menetlemisel on järgitud
kokkuleppemenetluse sätteid. Menetlusosalised jäid kohtuistungil sõlmitud kokkuleppe
juurde. A. Sirvi kuulub temale KarS § 3891 lg 2, 3 - § 22 lg 3 ettenähtud kuriteo
toimepanemises esitatud süüdistuses süüdimõistmisele ja temale tuleb mõista karistus sõlmitud
kokkuleppe kohaselt. KrMS § 175 lg 1 p 4 kohaselt loetakse menetluskuluks määratud kaitsjale
makstud tasu. A. Sirvile oli kaitsja määratud riigi poolt. Kaitsja on esitanud taotluse 1272 eurot
riigi õigusabi tasu määramises ja riigieelarvest hüvitamises. Kaitsja taotlus on rahuldatud, seega
tuleks A. Sirvilt välja mõista kaitsjatasu 1272 eurot.

KrMS § 179 lg 1 p 2 järgi on süüdimõistva kohtuotsusega kaasnev sundraha I astme kuriteo
korral 2,5 palga alammäära, s.o 1075 eurot.

Kohus leidis, et põhjendatud on võimaldada süüdistatavatel tasuda menetluskulusid osade
kaupa, s.o kohtuotsuse jõustumisest 12 kuu vältel võrdsete osamaksetena.

5.     Maakohtu otsuse peale esitasid apellatsioonid süüdistatavate K. Lugna kaitsja I. Straus
ning A. Sirvi kaitsja J. Valdma.

5.1. K. Lugna kaitsja I. Straus palub esitatud kaebuses muuta K. Lugnalt väljamõistetavaid
menetluskulusid ja mõista need välja alljärgnevalt: mõista sundraha välja II astme kuriteo
toimepanemise eest 645 eurot ja tasu riigi õigusabi osutamise eest summas 684 eurot. Nimelt
palub kaebaja mõista sunniraha välja II astme (mitte I astme) kuriteo eest ja vähendada
väljamõistetavat tasu riigi õigusabi eest 50% ulatuses.


                                                                                                3
Kaebust põhjendatakse sellega, et etteheidetavad teod pandi toime jaanuaris - märtsis 2012.
Ajavahemikus 01.01.2011-31.12.2014 kehtinud KarS § 3891 lg 2 järgi oli K. Lugnale
omistatavad teod karistatavad kuni 5 aastase vangistusega. Seega oli teo toimepanemise ajal
tegemist II astme kuriteoga. Prokurör loobus kohtus kr. asjas nr 1-15-4671 K. Lugna suhtes
süüdistusest KarS § 255 järgi. Süüdistusest loobumine toob kaasa vältimatu õigeksmõistmise
KrMS § 14 lg 2 alusel. Kr. asjas nr 1-15-4671 kohtumenetlus jätkub teiste süüdistatavate suhtes.
Nimetatud kriminaalasjast nr 1-15-4671 eraldati K. Lugna asi eraldi menetlusse kokkuleppe
sõlmimiseks süüdistuses KarS § 3891 lg 2, 3 - § 22 lg 3 järgi käesolevaks kriminaalasjaks nr 1-
16-325. Kuna prokurör on loobunud K. Lugna vastu osaliselt süüdistusest kohtumenetluse ajal,
siis 50 % ulatuses peaks tasu riigi õigusabi eest jääma riigi enda kanda KrMS § 181 lg 1
kohaselt. Kõik K. Lugnalt väljamõistetud riigi õigusabikulud on tekkinud eelmises menetluses
nr 1-15-4671, kuid väljamõistetud käesolevas menetluses, mistõttu oleks õiglane neid
vähendada ka käesolevas menetluses.

5.2. A. Sirvi kaitsja J. Valdma palub esitatud kaebuses muuta A. Sirvilt väljamõistetavaid
menetluskulusid ja mõista need välja alljärgnevalt:
a) mõista sundraha välja II astme kuriteo toimepanemise eest 645 eurot ja
b) tasu riigi õigusabi osutamise eest summas 644 eurot.
Nimelt palub kaebaja mõista sunniraha välja II astme (mitte I astme) kuriteo eest ja vähendada
väljamõistetavat tasu riigi õigusabi eest 50% ulatuses. Kaebust põhjendatakse sellega, et
etteheidetavad teod pandi toime jaanuaris - märtsis 2012. Ajavahemikus 01.01.2011-
31.12.2014 kehtinud KarS § 3891 lg 2 järgi oli A. Sirvile omistatavad teod karistatavad kuni 5
aastase vangistusega. Seega oli teo toimepanemise ajal tegemist II astme kuriteoga. Prokurör
loobus kohtus kriminaalasjas nr 1-15-4671 A. Sirvi suhtes süüdistusest KarS § 255 järgi.
Süüdistusest loobumine toob kaasa vältimatu õigeksmõistmise KrMS § 14 lg 2 alusel.
Kriminaalasjas nr 1-15-4671 kohtumenetlus jätkub teiste süüdistatavate suhtes. Kriminaalasjast
nr 1-15-4671 eraldati A. Sirvi asi eraldi menetlusse kokkuleppe sõlmimiseks süüdistuses KarS
§ 3891 lg 2, 3 - § 22 lg 3 järgi käesolevaks kriminaalasjaks nr 1-16-325. Kuna prokurör on
loobunud A. Sirvi vastu osaliselt süüdistusest kohtumenetluse ajal, süüdistuse maht on
vähenenud, siis 50 % ulatuses peaks tasu riigi õigusabi eest jääma riigi enda kanda KrMS § 181
lg 1 kohaselt. Kõik A. Sirvile väljamõistetud riigi õigusabikulud on tekkinud menetluses nr 1-
15-4671.

6.     Ringkonnakohtu eelistungil 18. aprillil 2016. a pärast kohtupoolseid selgitusi eelistungi
korraldamise vajaduse põhjuste kohta, avaldasid kaitsjad soovi esitatud kaebustest loobuda.
Prokurör leidis, et kaebuseid on võimalik läbi vaadata ka määruskaebekorras. Prokurör möönis
tulenevalt kaebustes kajastatust, et sundraha on põhjendatud süüdistatavatelt välja mõista
tõepoolest II astme kuriteo järgi ja kaitsjatasud on põhjendatud jätta pooles ulatuses riigi kanda.


RINGKONNAKOHTU PÕHJENDUSED
7.      Ringkonnakohus märgib, et menetluskulude vaidlustamisel oleks tegelikult kaebused
esitatud kokkuleppemenetluses seatud edasikaebeõiguse piirangutega vastuolus, mistõttu tuleks
need jätta kaebeõiguse puudumise tõttu läbi vaatamata. Ringkonnakohus leiab aga, et
käesoleval juhul tuleb maakohtu otsus K. Lugna ja A. Sirvi osas tühistada ja kriminaaltoimik
prokuratuurile tagastada, sest menetluskulude väljamõistmisel on maakohus rikkunud oluliselt
kokkuleppemenetluse reegleid. Nimelt, kuivõrd süüdistatava poolt hüvitatavad menetluskulud
kuuluvad alates 29. märtsist 2015. a kokkuleppe esemesse, kohalduvad menetluskulude
vaidlustamisele täies mahus kõik kokkuleppemenetlust reguleerivad sätted. Seega tuleb
maakohtul juhinduda menetluskulude hüvitamise otsustuse tegemisel − nii nagu kõikide teiste

                                                                                                 4
kokkuleppega hõlmatud küsimuste lahendamisel − KrMS § 248 lg-st 1. Sedastades
kriminaalmenetluse lõpetamise aluste puudumise KrMS § 199 lg 1 p-de 2–6 mõttes, on kohtu
pädevuses kokkuleppemenetluses sõlmitud kokkuleppe n-ö kinnitamine süüdimõistva
kohtuotsuse tegemisega või selle kinnitamisest keeldumine kriminaalasja tagastamisega
prokuratuurile. Kokkuleppe muutmiseks puuduvad kohtul volitused.

Riigikohus on lahendis nr 3-1-1-7-16 selgitanud, et KrMS § 245 lg 1 p 12 kohaselt kuuluvad
kokkuleppe esemesse ka süüdistatava poolt hüvitatavad kriminaalmenetluse kulud ning
prokurör, süüdistatav ja kaitsja peavad jõudma läbirääkimiste käigus kokkuleppele kohtueelses
menetluses kui ka kohtumenetluses tekkivate menetluskulude hüvitamises, samuti võimalikus
menetluskulude vähendamises ja menetluskulude ositi hüvitamises KrMS § 180 lg 3 alusel, s.o
menetluskulude kandmise võimalikus individualiseerimises. Süüdistatava poolt hüvitatavad
menetluskulud tuleb märkida kokkuleppesse võimaluse korral absoluutsummana, see tähendab,
et kokkuleppes tuleb kokkuvõtvalt kajastada kokkuleppe sõlmimise ajaks tekkinud ja
süüdistatavalt väljamõistetavate menetluskulude koosseis ja suurus. Kuna eesseisvas
kohtumenetluses tekkida võivate kulude täpne suurus pole kokkuleppe sõlmimise ajal teada,
võib selle kulu hüvitamise kokkulepet kajastada konkreetset summat välja toomata, piirdudes
näiteks üldpõhimõtte sedastamisega, et ka kohtumenetluses tekkivad kriminaalmenetluse kulud
jäävad süüdistatava kanda või mõistetakse süüdistatavalt välja, või vastupidi, et need jäävad
riigi kanda. Võimaldamaks kohtul kontrollida kokkulepitud summa väljamõistmise
seaduslikkust, peab KrMS § 180 lg 3 kohaldamise korral nähtuma kokkuleppest ka riigi kanda
jäetavate menetluskulude suurus.

Käesoleval juhul omab aga tähtsust asjaolu, et kokkulepetes on küll viidatud üldiselt sellele, et
isikutel (K. Lugnal ja A. Sirvil) tuleb süüdimõistmisel sundraha ja kaitsjatasu tasuda, kuid seda
pole märgitud absoluutsummana, kuigi kokkulepete sõlmimise ajaks pidi kohtumenetluse
pooltele teada olema nii sundraha suurus (kas I või II astme kuriteo järgi) ning ka vähemalt juba
kaitsjatasu summa kokkuleppe sõlmimise hetke seisuga ehk kohtueelses menetluses, millele
lisaks siis oleks saanud viidata üldiselt, et sellele lisandub kaitsjatasu kohtumenetluses ja kelle
kanda see jääb. Käesoleval juhul ei ole kokkulepetes kokku lepitud konkreetsetes
menetluskulude summades, mis on kõnealusel juhul tinginud selle, et kaitsjad vaidlustavad
menetluskulude suurust nii sundraha kui ka kaitsjatasu osas, taotledes sisuliselt kaitsjatasu
osaliselt riigi kanda jätmist. Kuivõrd menetluskulud on kokkuleppe osaks, tuleb järeldada, et
menetluskulude konkretiseerimata jätmine kokkulepetes oleks pidanud tingima
kokkuleppemenetlusest keeldumise ja prokuratuurile toimiku tagastamise, kuivõrd maakohtul
ei olnud võimalust sõlmitud kokkulepetest väljuda, kuid maakohus ei tagastanud toimikut,
kinnitades kokkulepped kohtuotsusega, milles asus erinevalt kokkulepetes kokkulepitust
menetluskulusid välja mõistma, millised summad ei olnud aga süüdistatavatele ja nende
kaitsjatele teada. Seda puudust ei üritanud maakohus kõrvaldada ka kohtuistungil, sest lisaks
sellele, et konkreetsed menetluskulude summad polnud kajastamist leidnud kokkulepetes,
nähtub maakohtu istungiprotokollist (14.03.2016. a), et süüdistatavatele ei ole
menetluskuludega seonduvat kohtuistungil ka selgitanud, s.h selgitatud väljamõistmisele
kuuluvaid menetluskulusid. Samuti on maakohus võimaldanud menetluskulude tasumist aasta
jooksul ositi, kuigi ka selles ei olnud menetlusosalised eelnevalt kokkulepetes kokku leppinud.
Seega tuleb asuda seisukohale, et maakohus on menetluskulude väljamõistmise osas
kokkuleppest irdunud. Käesoleval juhul on maakohtu otsuses kaldutud süüdistatavatelt
menetluskulude väljamõistmisel kokkulepetes kajastatust kõrvale ja sellega on muudetud
sisuliselt sõlmitud kokkuleppeid. Kuna KrMS § 248 lg 1 kohaselt ei ole kohtul kokkuleppe
muutmiseks volitusi, rikkus maakohus kokkuleppemenetlust reguleerivaid sätteid. See viga


                                                                                                 5
annab KrMS § 318 lg 3 p 4 ja lg 4 kohaselt õiguse kokkuleppemenetluses tehtud maakohtu
otsust vaidlustada.

Märkimata ei saa samas jätta seda, et sellised kokkulepped on süüdistatavad ja nende kaitsjad
ise allkirjastanud ja nende juurde jäänud ka kohtuistungil ning ka istungil ei ole keegi huvi
tundnud selle vastu, millised konkreetsed menetluskulude summad kuuluvad süüdimõistmisel
süüdimõistetutelt väljamõistmisele, kelle kanda need jäävad ning pole tõstatatud ka küsimust,
kas oleks alust jätta need osaliselt riigi kanda. Kaitsjad pole maakohtus taotlenud
menetluskulude osaliselt riigi kanda jätmist, ei ole kokkuleppest taganenud, kuid ometi on
pidanud vajalikuks käesoleval ajal pärast kokkuleppemenetluses tehtud kohtuotsust
menetluskulusid vaidlustada. Kaitsjad ei avaldanud kohtuistungil maakohtus selgesõnaliselt
tahet kokkuleppest loobumiseks, selle tagastamiseks prokuratuurile menetluse jätkamiseks ning
võimalusel uute kokkuleppemenetluse läbirääkimiste avamiseks menetluskulude osas.
Maakohus on aga vaidlustatavast kohtuotsusest nähtuvalt menetluskulusid väljamõistnud
kokkuleppes sätestatust erinevalt.

Kuivõrd kokkulepetes menetluskulusid absoluutsummana välja ei toodud, neid ei selgitatud ka
välja maakohtu istungil ja süüdistatavad ei olnud seega teadlikud nendelt konkreetselt
väljamõistetavatest menetluskulude suurusest (kuigi süüdistatavad ja nende kaitsjad ise
kokkulepetega nõustusid), tuleb maakohtu lahend tühistada. Nimelt kokkuleppe sõlmimiseks
peavad süüdistatav, kaitsja ja prokuratuur jõudma kokkuleppele kõigis KrMS § 245 lg-s 1
sätestatud tingimustes, s.h ka kriminaalmenetluse kuludes, kuivõrd kriminaalmenetluse kulude
hüvitamine võib olla süüdistatava jaoks küllaltki koormav ja see võib seetõttu mõjutada ka
kokkuleppemenetluseks nõusoleku andmist. Seega peab isikul juba kokkulepet sõlmides olema
ülevaade sellest, millises ulatuses ta kohtuotsuse jõustumisel peab kriminaalmenetluse kulusid
kandma. Käesoleval juhul see aga nii ei olnud.

Seega puudus maakohtul õigus teha lahendit, milles oleks kokkulepet muudetud
väljamõistetavate menetluskulude osas või ka menetluskulude väljamõistmise
individualiseerimises KrMS § 180 lg 3 alusel. Olukorras, kus maakohus on siiski selliselt
toiminud, on rikutud KrMS 9. ptk 2. jao sätteid, mis on ühtlasi hinnatav
kriminaalmenetlusõiguse olulise rikkumisena KrMS § 339 lg 2 mõttes.

Tekkinud olukorda ei ole ringkonnakohtul võimalik endal parandada, sest
kokkuleppemenetluses piirdub maakohtu pädevus KrMS § 248-s sätestatuga, s.t kohtul ei ole
võimalik kokkulepet muuta. Kui kokkulepe ei vasta seadusele või kui kohus tuvastab, et see ei
vasta süüdistatava tegelikule tahtele (nt kriminaalmenetluse kulude suuruse või nende kandmise
individualiseerimise osas), siis tuleb kokkuleppemenetlusest keelduda ja tagastada
kriminaaltoimik prokuratuurile. Kuivõrd maakohtu pädevus on piiratud olemasoleva
kokkuleppe piiridega, siis ei saa neist väljuda ka ringkonnakohus apellatsioonimenetluses.

8. Eelnevast lähtuvalt ning tuginedes KrMS § 337 lg 2 p-le 3, §-st 245, § 248 lg 1 p-st 3 ja §
3411 p-st 3 tühistab ringkonnakohus Harju Maakohtu 16.03.2016. a vaidlustatud otsuse K.
Lugna ja A. Sirvi osas ning tagastab kriminaaltoimiku prokuratuurile.



/allkirjastatud digitaalselt/       /allkirjastatud digitaalselt/   /allkirjastatud digitaalselt/
Urmas Reinola                            Julia Katškovskaja                           Orvi Tali


                                                                                               6
