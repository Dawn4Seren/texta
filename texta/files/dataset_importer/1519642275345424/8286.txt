                              KOHTUMÄÄRUS
Kohus                            Viru Maakohus
Määruse tegemise aeg ja koht     30. august 2016, Jõhvi kohtumajas
Kohtunik                         Deniss Minzatov
Kohtuistungi sekretär            Piret Juuse
Tõlk                             Valentina Michelson-Ipbüker
Asja number                      1-10-12310
Kriminaalasi                     Riigi Tugiteenuste Keskuse avaldus Jevgeni Golouhhov´ile
                                 asenduskaristuse määramiseks
Süüdimõistetu                    Jevgeni Golouhhov, isikukood 37305082264;
                                 elukoht xxx
RESOLUTSIOON:                   Juhindudes KarS § 82, KrMS § 417 lg 3 ja § 432, kohus

                                     MÄÄRAS:

Jätta Riigi Tugiteenuste Keskuse avaldus Tartu Maakohtu 5.10.2010 otsusega nr 1-10-12310
Jevgeni Golouhhovile mõistetud rahalise karistuse asendamiseks rahuldamata.

Määruse ärakiri edastada Jevgeni Golouhhov’ile ja Riigi Tugiteenuste Keskusele.

Edasikaebamise kord
KrMS § 383 lg 1, § 384 lg 1 ja § 387 lg 1 määruse peale võib esitada määruskaebus 15 päeva
jooksul alates päevast, mil isik sai vaidlustatavast kohtumäärusest teada või pidi teada saama.
Määruskaebus esitatakse Viru Maakohtule.


ASJAOLUD JA MENETLUSE KÄIK

Riigi Tugiteenuste Keskus esitas kohtule avalduse Jevgeni Golouhhovile Tartu Maakohtu
5.10.2010 kohtuotsusega nr 1-10-12310 KarS § 391 lg 1 järgi mõistetud tasumata rahalise
karistuse 1000 päevamäära s.o 5000 EUR asendamiseks. Kohtuotsus jõustus 18.10.2010.
Avaldusele lisatud kohtutäituri teade täitmise võimatusest täiteasjas nr 140/2011/173.

Elektroonilise täiteasjas nr 140/2011/173 väljavõttest nähtub, et see oli alustatud Tartu Maakohtu
5.10.2010 kohtuotsusega nr 1-10-12310 Jevgeni Golouhhovilt välja mõistetud menetluskulude
sissenõudmiseks. Nimetatud täiteasja raames rahalise karistuse sissenõudmist ei toimunud.

Riigi Tugiteenuste Keskuse 15.08.2016 kirjast selgub, et ekslikult on täitur jätnud algatamata
täitemenetluse rahalise karistuse osas ning seega ei ole võimalik tasumata rahalist karistust
asendada. Seega nõude täitmisele suunamine on tänaseks aegunud ning palutakse
asenduskaristuse määramise menetlus lõpetada.

Jevgeni Golouhhov selgitas kohtuistungil, et rahaline karistus on tema poolt tasumata, kuna on
töövõimetu ja tööd ei olnud. Ei vaidle vastu menetluse lõpetamisele.


                                                                                                1
KOHTU SEISUKOHT

Kohus leiab, et Riigi Tugiteenuste Keskuse avaldus Jevgeni Golouhhovile asenduskaristuse
määramiseks ei kuulu rahuldamisele kuna kohtuotsuse täitmise tähtaeg on möödunud.

KarS § 82 lg 1 p 2 alusel ei asuta otsust täitma, kui otsuse jõustumisest on möödunud kolm aastat
teise astme kuriteo asjas tehtud kohtuotsuse jõustumisest.

Jevgeni Golouhhov on Tartu Maakohtu 5.10.2010 kohtuotsusega nr 1-10-12310 süüdi mõistetud
KarS § 391 lg 1 järgi s.o. II astme kuriteo toimepanemise eest. Kohtuotsus jõustus 18.10.2010 a.
ning seda ei ole täitmisele pööratud (täitemenetlust ei ole alustatud).

Seega hakkas 3-aastane otsuse täitmise aegumise tähtaeg kulgema otsuse jõustumisest, s.o.
18.10.2010 ning käesolevaks ajaks lahendi täitmise tähtaeg pidi aeguma tingimusel, et puuduvad
KarS § 82 lg 2 näidatud aegumise peatumise alused.

Vastavalt KarS §-le 82 lg 2 p 1 peatub otsuse täitmise aegumine ajaks, mil isik hoidub kõrvale
temale kohaldatud karistuse kandmisest või tasumisest.

Ei ole tõendamist leidnud asjaolu, et Jevgeni Golouhhov oleks temale mõistetud rahalise
karistuse tasumisest kõrvale hoidunud või oma aktiivse tegevusega teinud võimatuks
täitemenetluse seadustikus sätestatud meetmeid kasutades otsuse täitmise. Asjaolu, et isik oli
teadlik temale määratud rahatrahvist, kuid seda vabatahtlikult ei täitnud, ei ole käsitletav
kõrvalehoidumisena.

Vastavalt KarS § 82 lg 2 p 3 peatub otsuse täitmise aegumine ajaks, mil isikule kohaldatud
karistuse täitmisele pööramine on edasi lükatud või karistuse täitmise tähtaeg on pikendatud.

Puuduvad andmed, et kohtuotsusega mõistetud rahalise karistuse täitmist on edasi lükatud või
pikendatud. Seega, ülalmainitud otsuse täitmise tähtaeg on aegunud 18.10.2013.

Kuna käesolevaks asjaks ei ole rahaline karistus KarS § 82 lg 1 sätestatud tähtaja jooksul sisse
nõutud, siis on Tartu Maakohtu 5.10.2010 kohtuotsuse nr 1-10-12310 täitmine aegunud ja
puudub võimalus asenduskaristuse määramiseks.


(allkirjastatud digitaalselt)
Deniss Minzatov
Kohtunik




                                                                                               2
