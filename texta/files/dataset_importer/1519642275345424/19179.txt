                                                                   Tsiviilasi nr 2-15-17115




                          KOHTUOTSUS
                               EESTI VABARIIGI NIMEL
                                 TAGASELJAOTSUS

Kohus                               Tartu Maakohus
Kohtunik                            Gerty Pau
Otsuse tegemise aeg ja koht         6. aprill 2016.a Tartu kohtumaja
Tsiviilasi                          AB “Lietuvos draudimas” Eesti filiaali hagi Pinner
                                    OÜ ja Yesalfa OÜ vastu kahju hüvitamiseks
Tsiviilasja hind                    825.92 eurot
Menetlusosalised ja nende           Hageja AB “Lietuvos draudimas” Eesti filiaal
esindajad                           (rk 12831829; asukoht Pärnu mnt 141, 11314 Tallinn),
                                    lepinguline esindaja: Kadri Ojamaa
                                    Kostja Pinner OÜ (rk 11741998; Turu 21 Tartu 50106;
                                    e-post: valvo@tirol.ee)
                                    Kostja Yesalfa OÜ (rk 11791527; asukoht Turu 21,
                                    50106 Tartu)
                                    lihtmenetlus
Menetlus

RESOLUTSIOON
1. Hagi rahuldada tagaseljaotsusega.
2. Välja mõista Pinner OÜ-lt ja Yesalfa OÜ-lt solidaarselt seoses 31.12.2014 toimunud
   kahjujuhtumiga AB “Lietuvos draudimas” Eesti filiaali kasuks:
   2.1. kahju hüvitis 697.47 eurot, võla sissenõudmiskulu 40 eurot, 13.11.2015 seisuga
        sissenõutavaks muutunud viivis 32.30 eurot, kokku 769.77 eurot;
   2.2. perioodi 14.11.2015-06.04.2016 eest viivis summas 22.24 eurot;
   2.3. viivis põhinõudelt 697.47 eurolt VÕS § 113 lg 1 II lauses sätestatud määras alates
        07.04.2016 kuni põhinõude täitmiseni.
3. Tunnistada otsus tagatiseta viivitamata täidetavaks.
4. Toimetada otsus kätte menetlusosalistele.
Menetluskulude jaotus ja kindlaksmääramine
5. Menetluskulud jätta solidaarselt Pinner OÜ ja Yesalfa OÜ kanda.
6. Välja mõista Pinner OÜ-lt ja Yesalfa OÜ-lt solidaarselt AB “Lietuvos draudimas” Eesti
   filiaali kasuks riigilõiv 175 eurot ja õigusabikulu 320 eurot, kokku menetluskulu 495
   eurot.
7. Välja mõista Pinner OÜ-lt ja Yesalfa OÜ-lt solidaarselt AB "Lietuvos draudimas" Eesti
   filiaali kasuks viivis VÕS § 113 lg 1 II lauses sätestatud määras väljamõistetud
   menetluskuludelt alates käesoleva otsuse jõustumisest kuni selle täitmiseni.

Kaja esitamine
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse
kättetoimetamisest alates 30 päeva jooksul. Kajalt tasutakse riigilõivu asemel kautsjon.
Kautsjonina tasutakse summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
lõpuleviimiseks vajalik koos dokumentide ja nende lisade ärakirjadega vastavalt
menetlusosaliste arvule.
Apellatsioonkaebuse esitamine
Kohus selgitab, et ringkonnakohus menetleb apellatsioonkaebust üksnes juhul, kui maakohtu
otsuse tegemisel on selgelt ebaõigesti kohaldatud materiaalõiguse normi või on selgelt rikutud
menetlusõiguse normi või on selgelt ebaõigesti hinnatud tõendeid ja see võis oluliselt mõjutada
lahendit. Apellatsioonkaebus tuleb esitada Tartu Ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Apellatsioonkaebus võidakse lahendada kirjalikus
menetluses, kui kaebuses ei taotleta selle lahendamist istungil.
Selgitus menetlusabi taotlejale
Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja
pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil.

KIRJELDAV JA PÕHJENDAV OSA
Tsiviilkohtumenetluse seadustiku (TsMS) § 444 lg 3 alusel jätab kohus käesolevast otsusest
välja kirjeldava ja põhjendava osa.

Kohus selgitab, et kuna Pinner OÜ nimel hagile vastanud Liis Peterson ei ole hoolimata kohtu
ettepanekust esitanud volikirja, tuleb lugeda, et kumbki kostja ei ole hagile vastanud.


/allkirjastatud digitaalselt/
Kohtunik
