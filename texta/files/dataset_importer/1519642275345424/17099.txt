                      KOHTUMÄÄRUS
 Kohus                           Tartu Maakohus
 Kohtunik                        Vahur-Peeter Liin
 Määruse tegemise aeg ja koht    27. aprill 2016. a, Tartu kohtumaja
 Tsiviilasja nr                  2-16-101118
 Tsiviilasi                      AS Alarmtec hagi           AS      Alarmnet   vastu    võla
                                 väljamõistmiseks
 Menetlustoiming                 kompromissi kinnitamine, menetluse lõpetamine
 Menetlusosalised ja nende       Hageja: AS Alarmtec (registrikood 10165794; asukoht
 esindajad                       Töökoja tn 1, Tallinn, 11313, Harjumaa).
                                 Hageja       esindaja:    Kristi       Vetemaa;       e-post
                                 kristi.vetemaa@ee.g4s.com
                                 Kostja: AS Alarmnet (registrikood 10062864; asukoht
                                 Aardla 15, Tartu linn, 50112, Tartumaa).
                                 Kostja seaduslik esindaja: juhatuse liige Reigo Lee; e-post
                                 info@alarmnet.ee

RESOLUTSIOON
1. Võtta AS Alarmtec hagi AS Alarmnet vastu võla väljamõistmiseks menetlusse.
2. Lõpetada menetlus tsiviilasjas nr 2-16-101118, Alarmtec hagis AS Alarmnet vastu võla
   väljamõistmiseks.
3. Kinnitada AS Alarmtec ja AS Alarmnet vahel 28. märtsil 2016. a. sõlmitud
   kompromiss alljärgnevas:
   3.1. AS Alarmtec on müünud ja AS Alarmnet on 6.08.2015 ostnud turvaseadmeid vastavalt
        tellimusele nr 880067781.
   3.2. Maksegraafiku sõlmimise seisuga on põhivõlg 1850,00 eurot, lisanduvad viivised
        summas 250 eurot ning menetluskulud summas 138,77 eurot.
   3.3. Võlgnik tasub avaldajale võlgnevuse ja menetluskulud kokku summas 2238,77 eurot
        alljärgneva graafiku alusel:
                  Tähtaeg:        Summa:
                  31.03.2016      559,70 EUR
                  30.04.2016      559,70 EUR
                  31.05.2016      559,70 EUR
                  30.06.2016      559,67 EUR
                      Kokku:      2238,77 EUR
   3.4. Võlgnevus tasutakse AS Alarmtec arvelduskontole: EE322200001120152222
        Swedbank’is.

                                                                                        1
4. Jätta kompromissis nimetamata menetluskulud poolte endi kanda.
5. Määrus toimetada kätte menetlusosalistele.
Edasikaebamise kord
Määruse peale võib esitada määruskaebuse kirjalikult Tartu Ringkonnakohtule Tartu Maakohtu
kaudu. Määruskaebuse esitamise tähtaeg on 15 päeva määruse määruskaebuse esitajale
kättetoimetamisest alates.

ASJAOLUD
Hageja esitas Pärnu Maakohtule maksekäsu kiirmenetluse avalduse AS Alarmnet vastu võla
väljamõistmiseks. Kohus lõpetas maksekäsu kiirmenetluse, kuna kostja esitas nõudele
vastuväite. Kohus andis 28. märtsi 2016. a määrusega asja üle Tartu Maakohtule menetluse
jätkamiseks hagimenetluses.
Pooled esitasid 28. märtsil 2016. a kohtule kompromissi.
Kohus andis 4. aprillil 2016. a pooltele tähtaja täpsustamaks, kas nad soovivad jätkuvalt, et
kohus kompromissi kinnitaks ning menetluse käesolevas tsiviilasjas lõpetaks. Pooled on kohtu
4. aprilli 2016. a kirja kätte saanud 5. aprillil 2016. a.

KOHTU PÕHJENDUSED
Kohus leiab, et hagiavaldus tuleb võtta menetlusse ning menetlus tuleb kompromissi sõlmimise
tõttu lõpetada.
Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused. TsMS § 430 lg 3 järgi ei kinnita kohus kompromissi, kui
see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita.
Hageja ja kostja on kohtule kinnitanud, et nad soovivad jätkuvalt kompromissi kinnitamist ja
menetluse lõpetamist. Kohus leiab, et poolte vahel sõlmitud kompromiss tuleb kinnitada, kuna
kompromiss ei ole vastuolus heade kommetega ega seadusega ega riku olulist avalikku huvi
ning kompromissi on võimalik täita.
Kompromissi sõlmimise tõttu lõpetab kohus TsMS § 428 lg 1 p 4 alusel käesolevas tsiviilasjas
menetluse. Kui menetlus on lõpetatud, ei saa hageja uuesti pöörduda kohtusse hagiga sama
kostja vastu vaidluses samal alusel sama hagieseme üle. Kui menetlus on lõpetatud
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti (TsMS § 432).
TsMS § 168 lg 3 näeb ette, et kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti. Pooled on kokku leppinud, et võlgnik
tasub avaldajale võlgnevuse ja menetluskulud kokku summas 2238,77 eurot. Kohus jätab TsMS
§ 168 lg 3 alusel seega kompromissis nimetamata menetluskulud poolte endi kanda.

/allkirjastatud digitaalselt/
Vahur-Peeter Liin
kohtunik

                                                                                            2
