                        KOHTUMÄÄRUS

Kohus                                 Harju Maakohus Kentmanni kohtumaja
Kohtukoosseis                         Kohtunik Karin Sonntak
Määruse tegemise aeg ja koht          5. veebruar 2016. a kell 14.00 Kentmanni 13 Tallinnas
Tsiviilasja number                    2-15-17026
Tsiviilasi                            XXXavaldus pankroti väljakuulutamiseks
Asja läbivaatamise kuupäev            25. jaanuar 2016. a
Menetlusosalised                      Võlgnik: XXX(isikukood XXX, elukoht XXX; e-post
                                      XXX)
                                      Ajutine pankrotihaldur: Svetlana Pilden (IK 47809102261
                                      asukoht Business Law Firm OÜ Liivalaia 21-17 10118
                                      Tallinn e-post svetlana.pilden@haldur.just.ee).

Resolutsioon
1. Rahuldada XXX avaldus pankroti väljakuulutamiseks.

2. Kuulutada välja XXX(isikukood XXX) pankrot 5. veebruaril 2016. a kell 14.00.

3. Nimetada XXX pankrotihalduriks Svetlana Pilden (IK 47809102261 asukoht Business
Law     Firm    OÜ    Liivalaia  21-17   10118    Tallinn  tel  6 876 195   e-post
svetlana.pilden@haldur.just.ee).

4. Määrata võlausaldajate esimese üldkoosoleku ajaks 22. veebruar 2016. a algusega kell
13.30 Tallinnas Kentmanni 13 asuvas Harju Maakohtu saalis nr 218.

5. Pankrotimäärus kuulub viivitamatult täitmisele.

6. Võlausaldajad on kohustatud hiljemalt kahe kuu jooksul pankrotiteate väljaandes
Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nende tekkimise
alusest ja nõude tähtajast. Kui nõue esitatakse pärast nimetatud tähtaja möödumist ning
võlausaldajate üldkoosolek nõude esitamise tähtaega ei ennista, siis võetakse nõue vastavalt
PankrS § 102 lg 2 kaitsmisele, kuid tunnustamise korral rahuldatakse pärast õigeaegselt esitatud
tunnustatud nõuete rahuldamist. Pankrotivõlgnikule võlgnetavate kohustuste täitmist võib pärast
pankroti väljakuulutamist vastu võtta üksnes pankrotihaldur. Sama tähtaja jooksul on kohustatud
kõik isikud, kelle valduses on ükskõik mis alusel võlgniku vara, teatama sellest haldurile.

7. Kohustada XXX kohtus vandega kinnitama vara ja võlgade nimekirja õigsust enne
esimest võlausaldajate üldkoosolekut 22. veebruaril 2016. a kell 13.30. Kui XXX vannet
andma ei ilmu, siis on kohtul õigus määrata trahv, kohaldada sundtoomist või aresti kuni 3
kuud.
8. Määrata Svetlana Pildenile ajutise pankrotihalduri tasu 440 (nelisada nelikümmend)
eurot (lisandub käibemaks 88 eurot) ja tehtud vajalike kulutuste katteks 38
(kolmkümmend kaheksa) eurot (lisandub käibemaks 7,60) pankrotivara arvelt.
Väljamakse teostada Business Law Firm OÜ-le (a/a 10220061434016 SEB Pank).

9. Hüvitada riigi vahenditest ajutise halduri tasu 397 (kolmsada üheksakümmend seitse)
eurot (lisandub käibemaks 79.40 eurot) ajutisele pankrotihaldurile Svetlana Pildenile.
Väljamakse teostada Business Law Firm OÜ-le (konto nr EE481010220061434016 SEB
Pank).

10. Määrus teha teatavaks PankrS § 33 lg 1 alusel väljaandes Ametlikud Teadaanded ja
saata Tartu Maakohtu registriosakonda.

Edasikaebamise kord
Määrusele võib esitada määruskaebuse võlgnik või pankrotiavalduse esitanud võlausaldaja
Tallinna Ringkonnakohtule Harju Maakohtu kaudu 15 päeva jooksul alates määruse
kättetoimetamisest, kuid mitte hiljem kui viie kuu möödumisel määruse tegemisest.

Asjaolud ja pankrotiavaldus
Harju Maakohtule on esitatud XXX avaldus pankroti väljakuulutamiseks. Avalduse kohaselt on
võlgnikul kohustusi 17 045.56 eurot ulatuses, võlgnik on varatu. Võlgnik on püsivalt
maksejõuetu.

10.12.2015. a nimetas kohus XXX ajutiseks halduriks Svetlana Pildeni.

Kohtumääruse põhjendused
Kohus leiab, et pankrotiavaldus kuulub rahuldamisele ja välja tuleb kuulutada XXX pankrot.
Pankrotihalduriks nimetab kohus Svetlana Pildeni.

PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja
nõudeid ja see suutmatus ei ole võlgniku majanduslikust olukorrast tulenevalt ajutine. Kohus
leiab, et kogutud ja kohtuistungil uuritud tõenditega on kindlaks tehtud, et võlgniku
maksejõuetus ei ole ajutine ja põhjendatud on välja kuulutada võlgniku pankrot. PankrS § 31 lg 1
kohus kuulutab pankroti välja, kui võlgnik on maksejõuetu.

Ajutine haldur on tuvastanud, et võlgnikul kinnisvara puudub ja teadaolevate kohustuste maht on
17 045.56 eurot. Võlgniku vara moodustab osaühingu XXXOÜ osa, mille väärtus on 0 eurot.
Äriühing on asutatud sissemakset tegemata ning majandustegevus puudub. Võlgnik ei tööta, kuid
tegeleb käesoleval hetkel töö otsimisega. Eeltoodust tulenevalt loeb kohus tõendatuks, et võlgnik
ei suuda rahuldada võlausaldajate nõudeid ja see suutmatus ei ole võlgniku majanduslikust
olukorrast tulenevalt ajutine, mistõttu tuleb pidada võlgnikku maksejõuetuks. Võlgniku selgituste
kohaselt on tema maksejõuetuse põhjus abikaasaga koos võetud kohustused, mille täitmine on
jäänud võlgniku kanda abikaasa haigestumise tõttu. Võlgniku maksejõuetuse põhjus on seega
muu asjaolu PankrS § 22 lg 5 tähenduses.

Pankrotivara moodustamise aluseks saavad PankrS § 109 kohaselt olla tagasivõitmise hagid.
Selgeid tagasivõitmise võimalusi haldur ajutise menetluse käigus ei tuvastanud.

Võlgnik on esitanud kohtule kohustustest vabastamise menetluse algatamise taotluse. Kohus ei
ole käesolevaks hetkeks tuvastanud võlgniku kohustustest vabastamise menetluse algatamata
jätmise aluseid. Eeltoodust tulenevat kohus kuulutab välja võlgniku pankroti.


                                                                                               2
Ajutine pankrotihaldur Svetlana Pilden on esitanud tasunõude 5,5 töötunni eest kokku summas
440 eurot. PankrS § 23 lg 1 kohaselt ajutisel halduril on õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu,
keerukust ja ajutise halduri kutseoskusi. PankrS § 23 lg 3 kohaselt on ajutise pankrotihalduri
tunnitasu ülemmäär on 96 eurot. Kohus leiab, et arvestades ajutise halduri töö mahtu, keerukust
ja kutseoskust on põhjendatud määrata ajutise pankrotihalduri tasuks 440 eurot ja tehtud
kulutuste eest 38 eurot. Ajutise halduri tasu ja kulutused kuuluvad PankrS § 150 alusel
väljamõistmisele pankrotivara arvelt.

PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks väljamakseteks,
mõistab kohus ajutise halduri tasu ja hüvitatavad kulutused välja võlgnikult, kuid võib määrata
nende hüvitamise riigi vahenditest. Riigi vahenditest ei hüvitata ajutise halduri tasu ja kulutusi
suuremas summas kui 397 eurot. Käesolevas asjas takistab menetluse lõpetamist raugemisega
pankrotti välja kuulutamata asjaolu, et võlgnik on esitanud avalduse enda kohustustest
vabastamiseks, mistõttu vastavalt PankrS § 171 lg-le 11 tuleb pankrot välja kuulutada, kuigi
esineb PankrS § 29 lg-tes 1 ja 2 nimetatud alus menetluse raugemiseks. Võlgnikul ei ole vara ega
piisavat sissetulekut, mille arvelt oleks võimalik katta pankrotimenetluse kulusid. Tulenevalt
eeltoodust tuleb ajutise halduri tasu 397 eurot (lisandub käibemaks) hüvitada riigi vahenditest.
PankrS § 23 lg 6 järgi kohus võib ajutise halduri tasu ja hüvitatavate kulutuste tasumise määrata
büroole, mille kaudu ajutine haldur tegutseb.


/allkirjastatud digitaalselt/
Karin Sonntak
Kohtunik




                                                                                                3
