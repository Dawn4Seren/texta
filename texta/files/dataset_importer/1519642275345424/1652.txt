                                                                                  4-16-7953




                        KOHTUMÄÄRUS
Kohus                                     Tartu Maakohus

Määruse tegemise aeg ja koht              30.11.2016. a, Tartu Kohtumaja, Kalevi 1, Tartu

Väärteoasja number                        4-16-7953

Kohtunik                                  Madis Kägu

Kohtuistungi sekretär                     Ragne Põldaru

Taotlus                                   Lõuna Prefektuuri taotlus asenduskaristuse
                                          kohaldamiseks Sven Lehtpuule
Kohtutäitur                               Anne Böckler

Süüdlane                                  Sven Lehtpuu
                                          (ik 36807302750; elukoht: XXXX)
RESOLUTSIOON                              Juhindudes VTMS § 211 lg 1, KarS § 72, KarS § 69
                                          kohus määras:

asendada Sven Lehtpuule Lõuna Prefektuuri 10.10.2013. a otsusega väärteoasjas nr
2602,13,005552 määratud tasumata rahatrahv 200 eurot arestiga 5 (viis) ööpäeva.

KarS § 69 lg 1 alusel asendada Sven Lehtpuule mõistetud arest 5 (viis) ööpäeva üldkasuliku
tööga 5 (viis) tundi.
KarS § 69 lg 3 alusel määrata Sven Lehtpuule üldkasuliku töö tegemiseks tähtaeg 1 (üks) kuu
arvates kohtumääruse jõustumisest.
Üldkasuliku töö tegemiseks pöörduda Lõuna Prefektuuri Tartu politseijaoskonna ennetus- ja
menetlustalituse menetlusteenistuse vanemspetsialisti Anžela Murumägi poole Tartu, Riia 132,
telefon: 7 308 786, 57 705 922, e-posti aadress: anzela.murumagi@politsei.ee.

Määrus edastada Sven Lehtpuule, kohtutäiturile ja Lõuna Prefektuurile.


Edasikaebamise kord

Määruse peale võib esitada määruskaebuse 15 päeva jooksul alates kohtumääruse tegemisest.
Määruskaebus esitatakse Tartu Maakohtule.

Kohtus tuvastatud asjaolud
Kohtutäitur Anne Böckleri menetluses on Lõuna Prefektuuri 10.10.2013. a otsuse täitmine
väärteoasjas nr 2602,13,005552, millega on Sven Lehtpuule määratud rahatrahv 200 eurot
(täiteasi nr 182/2013/1666).
Lõuna Prefektuur on esitanud kohtutäituri ettekande alusel taotluse Sven Lehtpuu suhtes
asenduskaristuse kohaldamiseks, kuna trahv on täielikult tasumata.

Kohtuistungil avaldas Sven Lehtpuu, et ta soovib teha üldkasulikku tööd.


Kohtu seisukoht

Kohus tegi kindlaks, et taotlus käesoleval juhul asenduskaristuse kohaldamiseks on
põhjendatud ja tuleb rahuldada.
Kohtutäitur on kontrollinud Sven Lehtpuul vara olemasolu. Sven Lehtpuu omab XXXX, kuid
sellele on seatud keelumärge, samuti ei ole see liiklusregistris registreeritud. Tal on ka XXXX,
kuid ka sellele on seatud keelumärge. Seega puudub Sven Lehtpuul vara, millele nõude
rahuldamiseks sissenõuet pöörata.

Sven Lehtpuu ei ole olnud suuteline rahatrahvi tasuma ega ole selleks võimeline ka käesoleval
ajal.
KarS § 72 lg 2 p 2 sätete kohaselt vastab rahatrahvi kümnele trahviühikule, s.o 40 eurole üks
päev aresti. Seega on 200 euro trahvi asenduskaristuse ulatus Sven Lehtpuul 5 ööpäeva aresti.
Samas on Sven Lehtpuu andnud nõusoleku teha arestipäevade asemel üldkasulikku tööd. Kohus
peab aresti asendamist üldkasuliku tööga otstarbekaks, mistõttu tuleb arest 5 ööpäeva asendada
üldkasuliku tööga 5 tundi.
Üldkasuliku töö tegemise tähtajaks määrab kohus 1 kuu arvates käesoleva määruse
jõustumisest.



Madis Kägu
kohtunik
/allkirjastatud digitaalselt/




                                             2(2)
