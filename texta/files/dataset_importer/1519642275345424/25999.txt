                            KOHTUMÄÄRUS
Kohus                               Harju Maakohus, Kentmanni kohtumaja
Kohtunik                            Marget Henriksen
Määruse tegemise aeg ja koht        18.01.2016.a, Tallinn, kirjalik menetlus
Tsiviilasja number                  2-15-18586
Tsiviilasi                          XXXOÜ avaldus pankroti väljakuulutamiseks
Menetlustoiming                     Menetluse lõpetamine
Menetlusosalised ja nende           Avaldaja/võlgnik: XXXOÜ (reg.kood: XXX; asukoht:
esindajad                           XXX)
                                    Avaldaja seaduslik esindaja: XXX (isikukood XXX)
                                    Avaldaja lepinguline esindaja: vandeadvokaadi abi Henrik
                                    Kirsimäe (e-post: legalia@legalia.ee)
                                    Ajutine      pankrotihaldur:      Andres     Tootsman
                                    (IK35905102795; asukoht: Roseni 7, Tallinn 10111; tel.nr
                                    (+372)           501             8178;          e-post:
                                    andres.tootsman@ghaldur.just.ee)
RESOLUTSIOON
Lõpetada tsiviilasja       nr    2-15-18586      menetlus    XXXOÜ        avaldus    pankroti
väljakuulutamiseks.
Menetluskulude jaotus ja kindlaksmääramine
   1. Menetluskulud jätta solidaarselt XXXOÜ ja XXXkanda.
   2. Määrata kindlaks ja mõista solidaarselt XXXOÜ-lt ja XXX välja ajutise
      pankrotihalduri tasu 1350 eurot käibemaksuga. Ülekanne teostada Kodukontor
      AT OÜ kontole nr EE782200221058222703.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 päeva jooksul alates kohtumääruse kättetoimetamisest.
Asjaolud ja kohtumääruse põhjendused
Harju Maakohtu menetluses on XXXOÜ avaldus pankroti väljakuulutamiseks.
29.12.2015 esitas XXXOÜ, tuginedes tsiviilkohtumenetluse seadustiku (TsMS) § 477 lg 1
koosmõjus TsMS § 429 lg 1 pankrotiavaldusest loobumise avalduse, milles palus kohtul lõpetada
tsiviilasjas 2-15-18586 menetluse.
Pankrotiseaduse (PankrS) § 3 lg 2 kohaselt kohaldatakse pankrotimenetlusele tsiviilkohtumenetluse
seadustikus (TsMS) sätestatut, kui PankrS-st ei tulene teisiti. TsMS § 477 lg 1 kohaselt vaatab
hagita asja kohus läbi hagimenetluse sätete kohaselt, arvestades hagita menetluse kohta sätestatud
erisusi. TsMS § 428 lg 1 p 3 kohaselt lõpetab kohus menetluse otsust tegemata, kui hageja on
hagist loobunud. Vastavalt TsMS § 429 lg 1 võib hageja hagist loobuda kuni hagi kohta tehtud
lahendi jõustumiseni, esitades selleks avalduse. Kohus võtab hagist loobumise vastu määrusega,
millega ühtlasi lõpetab asja menetluse.
TsMS § 429 lg 4 kohaselt ei võta kohus vastu tsiviilkohtumenetlusteovõimetu hageja seadusliku
esindaja avaldatud hagist loobumist, kui hagist loobumine on ilmses vastuolus
tsiviilkohtumenetlusteovõimetu isiku huvidega, samuti muul juhul, kui hagist loobumisega rikutaks
olulist avalikku huvi. TsMS § 431 lg 1 kohaselt lõpetab kohus menetluse määrusega. Vajaduse
korral peab kohus menetluse lõpetamise otsustamiseks kohtuistungi. Kui menetlusosalist ei esinda
advokaat, selgitab kohus poolele või tema esindajale eelnevalt menetluse lõpetamise tagajärgi.
TsMS § 432 kohaselt juhul, kui menetlus on lõpetatud, ei saa hageja uuesti pöörduda kohtusse
hagiga sama kostja vastu vaidluses samal alusel sama hagieseme üle. Kui menetlus on lõpetatud
hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.
Kohus, tutvunud tsiviilasja materjalidega ja esitatud taotlusega, leiab, et pankrotiavaldusest
loobumine ja menetluse lõpetamine on seaduslik, ei ole vastuolus heade kommetega, ei riku
menetlusosaliste õigusi ega avalikku huvi. Kohus võtab pankrotiavaldusest loobumise vastu ning
lõpetab tsiviilasjas nr 2-15-18586 menetluse.
Menetluskulude jaotus ja kindlaksmääramine
TsMS § 173 lõike 1 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 172 lg 1 kohaselt
hagita menetluses kannab menetluskulud isik, kelle huvides lahend tehakse. Kui hagita menetluses
osaleb mitu isikut, võib kohus otsustada, et menetluskulud kannab täielikult või osaliselt mõni
menetlusosaline, kui see on asjaolusid arvestades õiglane, muu hulgas siis, kui see menetlusosaline
esitas põhjendamatu taotluse, väite või tõendi. TsMS § 146 lg 1 p 2 kohaselt menetluskulud kannab
isik, kes on kulud võtnud enda kanda kohtule esitatud avaldusega või kokkuleppega.
Ajutine haldur on kohtule esitanud taotluse PankrS §-st 22 tulenevate ülesannete täitmise eest
ajutise halduri tasu ja tehtud kulude väljamõistmiseks summas 1350 eurot arvestusega 12,5
töötunni eest 1125 eurot + käibemaks 225 eurot. Ajutine haldur on seisukohal, et juhul, kui kohus
loobumise vastu võtab, siis on põhjendatud halduri tasu välja mõista solidaarselt XXXOÜ-lt ja
XXX. Avaldaja juhatuse liige XXXon 07.01.2016 kohtuistungil nõustunud halduri tasu suuruse ja
solidaarse väljamõistmisega.
Kohus leiab, et arvestades ajutise halduri töö mahtu, keerukust ja kutseoskust on põhjendatud
määrata kindlaks ja mõista TsMS § 172 lg1 ja TsMS § 146 lg 1 p 2 aluselt solidaarselt XXXOÜ-lt
ja XXX välja ajutise halduri tasu 1125 eurot + käibemaks 225 eurot, kokku 1350 eurot koos
käibemaksuga.
TsMS § 150 lg 2 p 2, mille kohaselt pool menetluses tasutud riigilõivust tagastatakse, kui hageja
loobub hagist. TsMS § 150 lg 4 kohaselt tagastab riigilõivu kohus, kelle menetluses asi viimati oli,
üksnes selle menetlusosalise avalduse alusel, kes riigilõivu tasus või kelle eest riigilõiv tasuti.
Riigilõiv tagastatakse menetlusosalisele, kes selle pidi tasuma, või tema korraldusel muule isikule.
TsMS § 150 lg 6 kohaselt lõpeb riigilõivu tagastamise nõue kahe aasta möödumisel selle aasta
lõpust, millal riigilõiv tasuti, kuid mitte enne menetluse jõustunud lahendiga lõppemist.
/allkirjastatud digitaalselt/
Marget Henriksen
kohtunik




                                                                                                  2
