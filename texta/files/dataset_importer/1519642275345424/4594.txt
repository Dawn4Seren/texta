                               KOHTUOTSUS
                               EESTI VABARIIGI NIMEL
                                   (Tagaseljaotsus)


 Kohus                                  Pärnu Maakohus, Pärnu kohtumaja
 Kohtunik                               Heli Käpp
 Otsuse tegemise aeg ja koht            20. oktoober 2016, Pärnu
 Tsiviilasja number                     2-16-9232
 Tsiviilasi                             J. T.i hagi E-Meister Osaühingu vastu võlgnevuse
                                        väljamõistmiseks
 Tsiviilasja hind                       5481,92 eurot
 Menetlusosalised ja nende              Hageja: J. T. (isikukood: xxxxxxxxxxx, elukoht
 esindajad                              xxxxxxxxx xx xx-x, xxxxxxxx xxxx, xxxxxx xxxx,
                                        xxxxx xxxxxxx; e-post:xxx)
                                        Kostja: E-Meister Osaühing (registrikood: 11463022,
                                        asukoht Riia mnt 21b-3, Pärnu linn; e-post: xxx ;
                                        info@biker24.ee)
 Menetlusviis                           Kirjalik menetlus

RESOLUTSIOON
Juhindudes VÕS § 8 lg 2, § 76 lg 1, § 100, § 101 lg 1 p 1, § 108 lg 1, § 113 lg 1, TsMS § 162
lg 1, § 173 lg 1, § 174 lg 1; § 175 lg 1
  1. Hagi rahuldada tagaseljaotsusega. TsMS § 444 lg 3 alusel kohus vormistab tagaseljaotsuse
     kirjeldava ja põhjendava osata.
  2. Välja mõista E-Meister Osaühingult (registrikood 11463022) J. T.i (T., isikukood
     xxxxxxxxxxx) kasuks E-Meister Osaühingu ja J. T.i vahel 2014.a kevadel suuliselt
     sõlmitud komisjonilepingust (hageja mootorratta Kawasaki zx10-r, registreerimismärk
     91XJ, müümiseks kostja OÜ Kadaka tee ¼ asuva kaupluse kaudu) tulenev võlgnevus
     kokku 5481,92 eurot (millest 5100 € on põhiosa (komitendile välja maksmata müügihind)
     ja 381,92 € hagi esitamise seisuga sissenõutavaks muutunud, perioodil 10.07.2015 -
     14.06.2016 põhivõlalt seadusejärgses määras (8,05% aastas) arvestatud viivis).
  3. Välja mõista E-Meister Osaühingult J. T.i kasuks viivis protsendina tasumata põhinõudelt
     (tagaseljaotsuse tegemise seisuga 5100 €) aastas VÕS § 113 lg 1 teises lauses sätestatud
     ulatuses (s.o poolaasta kaupa Euroopa Keskpanga põhirefinantseerimisoperatsioonidele
     kohaldatav viimane intressimäär enne iga aasta 1. jaanuari ja 1. juulit, millele lisandub 8%
     aastas) alates 15.06.2016 kuni põhinõude täitmiseni.
  4. Menetluskulud jätta E-Meister Osaühingu kanda.
  5. Määrata J. T.i menetluskulude suuruseks kokku 425 eurot (hagiavalduse esitamisel tasutud
     riigilõiv) ja mõista see summa E-Meister Osaühingult J. T.i kasuks välja.
                                                                          Tsiviilasi nr: 2-16-9232

   6. Tagaseljaotsus on tagatiseta viivitamata täidetav (TsMS § 468 lg 1 p 2).
   7. Toimetada kostjale E-Meister Osaühingule tagaseljaotsus kätte avalikult väljaande
      Ametlikud Teadaanded kaudu (TsMS § 317 lg 1 p 1, lg-d 3 - 5).

Edasikaebamise kord
Kostja võib tagaseljaotsuse peale esitada Pärnu Maakohtule kaja menetluse taastamiseks
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kostjal tuleb kaja esitamisel lisada kõik
asja ettevalmistamise lõpule viimiseks vajalik, sh TsMS § 394 nõuetele vastav kirjalik vastus
hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
Swedbank AS-is, või a/a EE513300333522160001 (SWIFT: FOREEE2X) Danske Bank A/S
Eesti filiaalis või a/a EE221700017003510302 (SWIFT: NDEAEE2X) Nordea Bank Finland
Plc Eesti filiaalis, viitenumbrit ei ole vaja, selgituseks märkida: kaja kautsjon, tsiviilasja
number, nimi.
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.

/allkirjastatud digitaalselt/

Heli Käpp
Kohtunik




                                                                                              2 (2)
