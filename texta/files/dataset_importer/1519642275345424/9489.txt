                               KOHTUOTSUS
                                (TAGASELJAOTSUS)
                                 Eesti Vabariigi nimel

Kohtuasja number                 2-16-108652
Otsuse tegemise aeg ja koht      12. august 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         OÜ Aktiva Finants hagi S. P.i vastu 452, 28 eurot
                                 võlgnevuse ja lisanduva viivise nõudes
Kohtuistungi toimumise aeg       Kirjalik menetlus
Hagihind                         474, 57 eurot


Menetlusosalised                 Hageja:             OÜ Aktiva Finants (RK 10746479)
                                 Hageja esindaja:    Kadri Timuska (volikirja alusel, e-post:
                                                     jurist@julianus.ee)
                                 Kostja:             S. P. (IK xxx, elukoht: xxx)



RESOLUTSIOON

1. Hagi rahuldada tagaseljaotsusega.

2. Välja mõista S. P.ilt OÜ Aktiva Finants kasuks koguvõlgnevus 452 (nelisada
viiskümmend kaks) eurot 28 senti.

3. Välja mõista S. P.ilt OÜ Aktiva Finants kasuks viivis alates 14.07.2016 kuni põhinõude
(280 eurot) täitmiseni VÕS § 113 lõikes 1 sätestatud määras.

4. Menetluskulud jätta kostja S. P.i kanda.

4.1 Välja mõista kostjalt S. P.ilt OÜ Aktiva Finants kasuks menetluskulud kogusummas
220 (kakssada kakskümmend) eurot.

4.2    Välja mõista kostjalt OÜ Aktiva Finants kasuks viivis menetluskuludelt (220
eurot) alates kohtulahendi jõustumisest kuni täitmiseni VÕS § 113 lg 1 sätestatud määras.


5.      Tagaseljaotsus kuulub viivitamatult täitmisele.
                                                                                            1(3)
EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr. EE062200221059223099 AS-s Swedbank, kautsjoni 100 (ükssada) eurot
ja esitades kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.

ASJAOLUD

1.      OÜ Aktiva Finants esitas hagi S. P.i vastu võlgnevuse nõudes.
Hagiavalduse kohaselt sõlmisid 4finance OÜ ja kostja 03.04.2014 laenulepingu, mille
kohaselt anti kostjale laenusumma 280 eurot ning kostja kohustus laenu ja intressid
tagastama 4finance OÜ-le vastavalt laenulepingule. 4finance OÜ loovutas 30.07.2015 kostja
nõude OÜ-le Aktiva Finants, koos õigusega nõuda intresse, viiviseid, jm. Hagiavalduse
esitamise ajaks on kostja põhivõlgnevus 280 eurot ja viivis 152,28 eurot.
Hageja palub kostjalt välja mõista koguvõlgnevuse 452,28 eurot (sh põhivõlgnevus 280
eurot, intress 20 eurot ja sissenõutavaks muutunud viivise 152,28 eurot ning lisanduva
viivise VÕS § 113 määras alates avalduse esitamisest 14.07.2016 kuni põhinõude täitmiseni.
Menetluskulud palub hageja jätta kostja kanda ja mõista kostjalt välja 675 eurot (sh riigilõiv
100 eurot ja õigusabikulud 575 eurot).

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Hagiamaterjalid toimetati kostjale isiklikult kätte
20.07.2016.a. Kostja kohtu määratud tähtajaks ei vastanud ega esitanud vastuväiteid.

3. Hagiavalduses esitas hageja esindaja            kohtule   taotluse   hagi   rahuldamiseks
tagaseljaotsusega vastavalt TsMS § 407 lg 1.

KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.



                                                                                                 2(3)
5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1, TsMS § 367.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse. Hageja menetluskulud on riigilõiv 100 eurot ja õigusabikulud 575 eurot, kokku 675
eurot
Kohus leiab, et hageja menetluskulude hüvitamise taotlus on põhjendatud osaliselt.

Tulenevalt TsMS § 175 lg 1 kui menetlusosaline peab menetluskulude jaotust
kindlaksmäärava kohtulahendi kohaselt kandma teist menetlusosalist esindanud lepingulise
esindaja kulud, mõistab kohus need välja põhjendatud ja vajalikus ulatuses.
Kohus leiab, et nn masshagides on õigusabi hüvitamise nõue 575 eurot ilmselgelt
põhjendamatult suur ja ei vasta õigusabi tegelikule mahule ja raskusele. Käesoleval juhul on
tegemist trafaretse hagiga tavapärase keerukusega võlaõiguslikus vaidluses, mistõttu loeb
kohus hagi koostamise põhjendatud ajakukuks 1 tund. Riigikohtu senises praktikas on
põhjendatuks ja mõistlikuks peetud tunnihinda 120 eurot (Riigikohtu tsiviilkolleegiumi
määrus tsiviilasjas nr 3-2-1-93-13). Seega on põhjendatud ja vajalik õigusabikulu 120 eurot.
Koos riigilõivuga on kostjalt väljamõistetavad hageja menetluskulud 220 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.

/allkirjastatud digitaalselt/

Piret Raik
Kohtunik




                                                                                                     3(3)
