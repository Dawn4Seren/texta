                      KOHTUMÄÄRUS

Kohus                            Viru Maakohus

Kohtunik                         Marika Leimann

Määruse tegemise aeg ja koht     05.12.2016, Rakvere

Tsiviilasja number               2-16-14698
Tsiviilasi                       Eesti Vabariigi (Maksu- ja Tolliameti kaudu) avaldus Andrei
                                 Tokovenko pankroti väljakuulutamiseks
Menetlustoiming                  Pankroti väljakuulutamine

Menetlusosalised ja nende        Avaldaja (võlausaldaja): Eesti Vabariik (Maksu- ja
                                 Tolliameti kaudu), aadress: Lõõtsa 8a, Tallinn, esindaja: Inna
esindajad
                                 Golovina
                                 Puudutatud isik (võlgnik): Andrei Tokovenko, ik
                                 37108215216, elukoht xxxx
                                 Ajutine pankrotihaldur: Tiia Kalaus- Tartu Fortuuna 1, 50603,
                                 tel 7407 662, 504 6694; tiia.kalaus@civilex.ee


RESOLUTSIOON

Rahuldada Eesti Vabariigi (Maksu- ja Tolliameti kaudu) avaldus.

Kuulutada välja võlgniku Andrei Tokovenko, ik 37108215216 pankrot 05.12.2016 kell
12.00.

Pankrotimenetlus on algatatud Euroopa Liidu Nõukogu määruse nr. 1346/2000 artikkel
3 lõike 1 alusel ning selle suhtes kohaldatakse Eesti Vabariigi seadust.

Pankrotihalduriks nimetada Tiia Kalaus- Tartu Fortuuna 1, tel 7407 662, 504 6694;
tiia.kalaus@civilex.ee.

Kinnitada ajutise pankrotihalduri tasu summas 664.60 eurot, sh maksud. Ajutise
halduri tasu mõista välja pankrotivarast ja kanda kontole nr EE741700017002031183
Nordea Bank.


                                                                                       1
Menetluskulu PankrS § 150 lg 1 p 1 mõttes jääb võlgniku kanda.

Pankrotiseaduse § 85 kohaselt kohustada võlgnikku andma kohtule, haldurile ja
pankrotitoimkonnale teavet, mida nad vajavad seoses pankrotimenetlusega, eelkõige
võlgniku vara, sealhulgas kohustuste ning majandus- ja kutsetegevuse kohta.

PankrS § 89 kohaselt kohtu korralduse täitmata jätmise korral või seadusega sätestatud
kohustuse täitmise tagamiseks võib kohus võlgnikku trahvida või tema suhtes kohaldada
sundtoomist või aresti, kui võlgnik takistab pankrotimenetlust PankrS § 85-88, § 20 ja §
35 lõike 1 p 3 sätestatud kohustuste rikkumisega.

Käesolevas menetluses on kohustatud isikuks Andrei Tokovenko, keda ülalnimetatud
kohustuste tekkimisest teavitada käesoleva määruse saatmisega.

Korraldada võlausaldajate esimene üldkoosolek ja võlgniku vande andmine 20.12.2016
kell 10.00 Rakveres, Rohuaia 8, saalis nr. 2.

Kohustada võlgnikku osalema võlausaldajate esimesel üldkoosolekul.

Võlausaldajatel teatada haldurile hiljemalt kahe kuu jooksul alates pankrotiteate
Ametlikes Teadaannetes ilmumise päevast kõigist oma enne pankroti väljakuulutamist
tekkinud nõuetest võlgniku vastu, sõltumata nõude tekkimise alusest ja nõude täitmise
tähtpäevast.

Nõudest teatamiseks tuleb esitada haldurile kirjalik nõudeavaldus, milles märgitakse
nõude sisu, alus ja suurus. Samuti see, kas nõue on tagatud pandiga. Nõudeavaldusele
lisatakse avalduses nimetatud asjaolusid tõendavad dokumendid. Nõudeavaldusele
kirjutab võlausaldaja alla. Kui nõudeavaldusele kirjutab alla esindaja, lisab ta volikirja
või tema esindusõigust tõendava muu dokumendi, juriidilistel isikutel tuleb lisada
registrikaardi ärakiri.

Kui pandiga tagatud nõuet omav võlausaldaja, kellele on saadetud PankrS § 34 lg 1
nimetatud teade, jätab oma nõude tähtaegselt esitamata ja nõude esitamise tähtaega ei
ole ennistatud, loetakse temale kuuluv pandiõigus lõppenuks.

Kui nõue on mõjuval põhjusel esitatud pärast kahekuulise tähtaja möödumist, kuid
enne viimast nõuete kaitsmise koosolekut, ennistab üldkoosolek võlausaldaja taotlusel
nõude esitamise tähtaja; kui nõude esitamise tähtaega ei ole ennistatud, võetakse nõue
kaitsmisele, kuid tunnustamise korral rahuldatakse pärast õigeaegselt esitatud
tunnustatud nõuete rahuldamist.

Pärast pankroti väljakuulutamist võib võlgnikule võlgnetavate kohustuste täitmist vastu
võtta üksnes haldur.

Pankroti väljakuulutamise kohta tehakse halduri poolt esitatud pankrotimääruse alusel
märkus kinnistusraamatusse kinnisasjade juurde, mille omanikuna on võlgnik kantud
kinnistusraamatusse ning võlgnikule kuuluvate piiratud asjaõiguste juurde ja õiguse
juurde nendele õigustele, kui võib eeldada, et märkuse sisusse kandmata jätmine võib
kahjustada võlausaldajate huve.


                                                                                        2
Kohtumäärus tehakse teatavaks 05.12.2016 kell 12.00.

Pankrotimäärus kuulub avaldamisele Ametlikes Teadaannetes ning saadetakse Tartu
Maakohtu registriosakonnale.

Pankrotimäärus kuulub viivitamatule täitmisele. Pankrotimääruse täitmist ei saa
peatada ega ajatada, samuti ei saa muuta pankrotimääruse seaduses sätestatud täitmise
viisi ja korda.

Edasikaebamise kord

Kohtumäärusele on õigus edasi kaevata 15 päeva jooksul määruse kättetoimetamisele
järgnevast päevast arvates määruskaebuse esitamisega sama maakohtu kaudu Tartu
Ringkonnakohtule.

PankrS § 32 sätestab, et pankrotimääruse peale võib võlgnik esitada määruskaebuse 15 päeva
jooksul pankrotiteate avaldamisest. Haldur ei või võlgniku nimel määruskaebust esitada ega
võlgnikku määruskaebuse läbivaatamisel esindada.

Asjaolud

1. Viru Maakohtu menetlusse saabus 30.09.2016 Eesti Vabariigi (Maksu- ja Tolliameti
kaudu) avaldus Andrei Tokovenko pankroti väljakuulutamiseks.
 29.09.2016 seisuga on Andrei Tokovenko maksuvõlgnevus kokku 38 046.38 eurot. Avaldaja
on alates 28.05.2014 edastanud erinevatele pankadele korraldused võlgniku pangakontode
arestimiseks ja pangakontol oleva raha ülekandmiseks avaldaja kontole. 09.06.2015 on
esitatud 16 täitmisavaldust kohtutäiturile.

Vara võlgnikule ei kuulu ja kuna maksuhaldur peab sisse nõudma maksuvõlad ning
pangakontode arestimine ja täitemenetlus ei ole tulemusi andnud, siis on võlgnikule esitatud
pankrotihoiatus, mis toimetati võlgnikule kätte 07.04.2016. Võlgnik sellele reageerinud ei
ole.
Maksuhalduri ja täituri poolt seni läbiviidud menetlustoimingud ei ole tulemusi andnud
rohkem kui aasta jooksul, mistõttu avaldaja leiab, et maksejõuetus on alalise iseloomuga.

2. Andrei Tokovenko ei ole avaldusele kirjalikult vastuväiteid esitanud. Avaldus ja selle
lisad loetakse võlgnikule kättetoimetatuks PankrS § 6 lg 3 kohaselt.
Suulises menetluses tunnistab nõuet.

3. Ajutine pankrotihaldur esitas 01.12.2016 alljärgneva aruande:
I Võlgniku üldandmed:
Andrei Tokovenko, isikukood 37108215216
Elukoht: rahvastikuregistri andmetel on elukoht: xxxx.
Töökoht: xxxx (registrikood xxxx) xxxx (leping 23.09.2016).
Perekonnaseis: lahutatud, abikaasa A T (xxxx), abielu oli registreeritud perioodil xxxx.
Ülalpeetavad: L T (ik xxxx) ja B T (ik xxxx) (viimane juhul, kui õpib üldhariduskoolis);
ülejäänud järeltulijad: A T (ik xxxx), A T (ik xxxx) ei ole ülalpeetava staatuses.



                                                                                          3
II Andmed võlgniku vara kohta:
Ajutise halduri andmed võlgniku varalise seisundi kindlaks tegemisel pärinevad registritelt,
krediidiasutustelt ja võlgniku poolt esitatud kirjalikust vastusest teabenõudele.
2.1. Kinnisvara:
Võlgniku elukohaks on tema enda ja rahvastikuregistri andmetel on xxxx. Kinnistusraamatu
andmetel on kinnistu registreeritud N T (ik xxxx) nimele.
Kahe järeltulija elukohaks rahvastikuregistri andmetel märgitud xxxxx kuulub A-L B (ik
xxxx).
Tartu MK kinnistusosakonna andmetel on võlgniku nimele registreeritud garaažiboks
asukohaga xxxx (registriosa nr xxxx). Varale on kinnistusraamatu kohaselt seatud
keelumärked kinnisasja käsutamise keelamiseks Maksu- ja Tolliameti kasuks.
Võlgnikule kuuluva kinnisasja hinda on raske prognoosida, võlgnik ise pole samuti
hinnangulist väärtust esitanud arvestades vara asukohta ja seisukorda.
Prognoositavalt hindab ajutine haldur vara väärtuseks ca 300 €.

2.2. Vallasvara, muu vara ja rahalised vahendid:
2.2.1. Mannteeameti liiklusregistri andmetel on liiklusregistris registreeritud võlgniku nimele
(lisa 6 – väljavõtted liiklusregistrist):
- motoroller xxxx (2009);
- sõiduauto xxxx (1991).
Maanteeametis teostatud sõidukite taustakontrolli tulemusena on ajutine haldur tuvastanud, et
sõidukitel puudub kehtiv tehnoülevaatus ja liikluskindlustus.
Võlgnik on oma vastuses selgitanud, et xxxx ei kuulunud taastamisele pärast 5 aastat tagasi
toimunud avariid ning motoroller on maha kantud ning seega pole kumbagi reaalselt säilinud.
Vanas autoregistris on võlgniku nimele registreeritud veel kolm sõidukit: xxxx (1980), xxxx
(1979) ja xxxx (1986). Maanteeameti info kohaselt pole need uude registrisse üle kantud,
mistõttu eelduslikult pole kasutuses. Võlgnik on selgitanud, et sõidukid on juba ammu maha
kantud ja midagi pole säilinud.
Võlgnik on kantud kasutajana liiklusregistrisse sõidukile xxxx (2002), mille omanikuks on
mogo OÜ ja vastutav kasutaja A T.
Lähtudes eeltoodust, on ajutine haldur seisukohal, et võlgnikul puuduvad vallasvarana
sõidukid, mis omaksid likviidset väärtust pankrotimenetluses.
2.2.2. Muu vallasvara:
Muu vallasvarana tuleb hinnata võlgnikule kuuluvaid isiklikke tarbeesemeid, mida ei saa
pankrotivarasse arvata.
Võlgnik on kinnitanud, et muu vara puudub ning samuti puudub vara, mis oleks omandatud
abielu ajal ja kuuluks ühisvarasse.
 2.2.3. Rahalised vahendid :
Võlgnikul on arvelduskontod järgmistes krediidiasutustes:
 nr xxxx xxx, mille saldo oli 18,65 eurot. Võlgnikule andis ajutine haldur nõusoleku rahaliste
vahendite kasutamiseks novembris TMS § 132 lg 1 ja lg 2 alusel.
Kontol on Maksu- ja Tollimaeti arest ja kohtuätituri arest maksuvõla nõue katteks. 2016.aastal
kontol rahalisi liikumisi ei ole olnud. Kontol on 2016.a. jooksul rahaliste vahendite liikumine
ainult xxxxlaenuvõla tasumiseks, milleks on rahalised vahendid kontole kandnud A-L B

nr xxxx xxxx, jääk 0,00 €. Kontol toimingud 2016.a. puudusid ja negatiivsest saldost on
tekkinud viivis 3,94 €.

Teiste krediidiasutustes kehtivad lepingulised suhted puuduvad.



                                                                                             4
Maksu- ja Tolliameti andmetel võlgnikule alates 1.01.1999 ettevõtete poolt väljamakseid ei
ole deklareeritud.
Äriregistri andmetel on võlgnik registreeritud kui füüsilisest isikust ettevõtja alates
08.05.2000. Võlgniku kinnitusel on ta käesolevaks ajaks esitanud avalduse FIE-na
tegutsemise lõpetamiseks ja sõlminud töölepingu.
FIE-na oli tegevusalaks kaubavedu maanteel. 2015.aasta eest on võlgnik esitanud FIE
deklratsiooni, mille kohaselt teenis ta kahjumit 12 487,86 €.
Võlgniku kinnitusel töötab ta käesoleval ajal xxxx. Tööleping on sõlmitud 23.09.2016 ja
lepingujärgne töötasu on xxxx € kuus (bruto). Xxxx on asutatud 26.07.2014 ja juhatuse
liikmeks ja ainuosanikuks on A-L B.
Vastavalt TMS § 132 lg 1 ei ole võimalik arestida rahalisi vahendeid, kui need ei ületa 716,66
€/kuus (kui on kaks ülalpeetavat) ja 573,33 € (kui on üks ülalpeetav).

Eesti Väärtpaberikeskuse andmetel ei ole võlgniku nimele registreeritud väärtpabereid. Isik on
liitunud kogumispensioniga ja omab kontot nr xxxx, saldoga 1448,526 xxxx osakut.
Kuna tegemist on kohustusliku pensionikontoga, siis ei kuulu selle osakud pankrotivara hulka
ega pankrotimenetluses võõrandamisele.

2.2.4 Nõuded kolmandate isikute vastu
Ajutine haldur ei ole tuvastanud avalikest registritest võlgniku nõudeid kolmandate isikute
vastu. Võlgniku kinnitusel sellised nõuded puuduvad.
2.2.5 Seosed äriühingutega
Äriregistri andmetel ei oma võlgnik kehtivaid ega kehtetuid seoseid äriühingutega juhtorgani
liikme või osaniku/aktsionärina.
Võlgnik on käesoleva ajani veel registreeritud FIE-na.

Pankroti väljakuulutamisel kohaldub võlgnikule PankrS § 91 lg 1 kohaselt ärikeeld, mille
kohaselt ei tohi pankrotivõlgnik olla pankrotimenetluse ajal kohtu loata ettevõtja, juriidilise
isiku juhtorgani liige, likvideerija ega prokurist.

Seega ajutise halduri poolt kogutud materjalide põhjal on tuvastatud, et võlgnikule kuuluva
realiseeritava kinnisvara prognoositav väärtus võib olla kuni 300 €. Muu vara puudub ning
rahaliste vahendite võimalik arestimine pole prognoositav.

III Andmed võlgniku kohustuste kohta:
Pandiga tagamata nõuded:
3.1. Maksu- ja Tolliameti poolt esitatud pankrotiavalduse kohaselt on võlgnikul
põhivõlgnevus summas 39 757,19 €, millele lisandub arvestuslik intress 15 046,03 €.;
KOKKU 54 803,22 €.
Ajutisele haldurile teadaolevalt on võlgnevused tekkinud seoses võlgniku FIE-na
tegutsemisena alates 2013.a., võlgnik oli FIE-na käibemaksukohustuslane.
Võlgnik ise on oma vastuses võlgnevust tunnistanud.
Nimetatud võlgnevus on avaldaja poolt antud sissenõudmiseks kohtutäiturile.

Rohkem nõudeid sundtäitmisel võlgniku vastu ei ole. Eelnevalt on võlgniku vastu algatatud
täitemenetluse peamiselt Politsei- ja Piirivalveameti nõude täitmiseks ning need on kõik
lõpetatud.
Lisaks avaldaja nõudele on võlgnik ise esitanud veel talle teadaolevaid kohustusi, mis ilmselt
pankroti väljakuulutamisel tema vastu esitatakse:
3.2. A-L B nõue summas 24 241,28 €.


                                                                                             5
Nõude aluseks on :
       -      12.04.2016 sõlmitud laenuleping summale 54 532,44 €. Perioodil 31.01.2013 –
              11.04.2016 täitis A-L B võlgnikule Scania Finans AB Eesti filiaaliga sõlmitud
              kapitalirendilepingust (sõlmitud 29.09.2008) tulenevaid osamakseid.
              Põhivõlgnevusest tulenevat summat on vähendatud seoses võlgniku ja
              võlausaldaja poolt 25.04.2016 sõlmitud nõude loovutamise ja tasaarvestamise
              lepingu ning müügilepingu ja liisingust vara väljaostu loovutamise lepinguga.
              Seega antud tehingute järel nõude jääk 7 132,44 €;
       -      Võlausaldaja poolt võlgniku eest tasutud veoki Scania liiklus- ja
              kaskokindlustusmaksed perioodil 6.02.2013 – 29.11.2014, nõude summa
              6 880,47 €;
       -      Võlausaldaja poolt võlgniku kohustuste täitmine Telia Eesti ees perioodil
              20.11.2014 – 11.11.2016) summas 3813,15 €;
       -      Võlausaldaja poolt võlgniku eest elatise kohustuse täitmine perioodil
              06.12.2014 – 14.11.2016 summas 3 016,14 € ;
       -       Võlausaldaja poolt võlgniku SEB laenukohustuse* täitmine perioodil
              6.12.2014 – 17.10.2016 summas 3399,08 €.
*SEB Pank andmetel on võlgniku nimel laenuleping L070008666, mille põhinõude jääk on
12 695,83 €. Laen on tagatud hüpoteegiga kinnistule asukohaga xxxx, mille omanikuks on A.-
L.B. Viimane on ajutisele haldurile teadaolevalt pöördunud krediidiasutuse poole taotlusega
võlgniku laenukohustuse ülevõtmiseks.

Ajutise halduri poolt kogutud andmete kohaselt on võlgniku vastu sisse nõutavaks muutunud
kohustusi vähemalt summas 79 044,50 € .

Võlgniku selgituste kohaselt on tal käesoleval ajal jooksvad kohustused:
       -       H K (end. O) ees summas 139,01 € lapse elatis L T, kuni lapse täisealiseks
               saamiseni;
       -       Telia Eesti AS mobiiltelefoni abonendi xxxx kasutamiseks;
Ajutine haldur peab võimalikuks tingimuslike nõuete esitamist:
       -       SEB Pank laenulepingust tulenevalt juhul, kui laenusaajaks ei vormistata A-L
               B või võlgnik jääb kaaslaenutaotlejaks või kui laenusaajat ei vormistata ümber
               ja laen jääb võlgniku nimele, kuid keegi kolmas jätkab kohustuse täitmist
               jooksvalt.
       -       Võlgnik on võtnud käenduskohustuse Scania Finans AB Eesyoi filiaali ees
               summas 5771,05 €, mis on seotud liisinglepingu üle võtmisest xxxx poolt
               25.04.2016.

Ajutine haldur tuginedes eelnevalt esitatud andmetele on seisukohal, et võlgniku sissetulek
lähiajal ei taga kõikide kohustuste täitmist, sest laekuvad rahalised vahendid on ebapiisavad
olemasolevate kohustuste täitmiseks, samuti on olemasoleva vara väärtus väike, mis ei taga
kohustuste täitmist.

IV Maksejõuetuse põhjustest
Ajutine haldur on tutvunud võlgniku poolt esitatud kirjalike selgitustega ning olukorda
selgitas isik ka suusõnaliselt.
Ajutise halduri hinnangul on võlgniku selgitused tema maksejõuetuse tekkimise kohta
veenvad ning selleks tuleb pidada tõenäoliselt põhjust, et võlgniku ettevõtjana tegutsedes ei
omanud piisavalt teadmisi ja oskusi oma tulude ja kulude esitamisel. Sellest tulenevalt ka
erinevad arusaamad maksuhalduriga ning kontrolli lõpus juurde määratud maksud.


                                                                                           6
Kuna võlgnik tegutseb üksiküritajana autoveo teenuse osutamisel, siis on ilmselgelt suureneva
konkurentsi tõttu võimatu pakkuda teenust üldisest turuseisust kõrgema hinnaga, kuid kulud
ei ole ju sellest tulenevalt väiksemad. Kulusid on võimalik optimeerida suuremas ettevõttes.
Samas ei saa võlgnikule ette heita asjaolu, et oleks tulnud otsida siis tasuvam töö või teha
midagi muud, Igaüks peaks tulu teenima siiski viisil ja moel, mida ta oskab ning mille
soorituseks omab ta vastavaid teadmisi ja oskusi.

Lähtudes eeltoodust, ei saa ajutine haldur väita, et võlgniku maksejõuetus oleks ajutise
iseloomuga ning prognoositavalt lähiajal oleks tal läbi pideva töötasu teenimise saada rahalisi
vahendeid ulatuses, mis tagaksid nõuete rahuldamise.

V Vara tagasivõitmisest.
Ajutine haldur on analüüsinud esitatud andmete kohaselt tagasivõitmise aluseid PankrS § 109
jj tulenevalt.
Kogutud materjalide põhjal ei ole ajutine haldur vara tagasivõitmise aluseid tuvastanud.
Asjas on tuvastatud, et võlgnik on 2016.aastal teostanud tasaarvestus kokkuleppe ja nõude
loovutuse, kuid ajutise halduri hinnangul võttes arvesse võlgniku majanduslikku tegutsemist
ei ole nimetatud tehingud tagasivõidetavad. Nimetatud tehingute tegemisega mitte võlgnik ei
ole eelistanud ühte võlausaldajat teisele, vaid sooriitused on teostatud põhjusel, et võlgnikul
oleks võimalik tagada endale pidev töö ja koos sellega sissetulek.
Töövahendi kaotamine võlgniku jaoks ei oleks kuidagi parandanud ka võlausaldaja olukorda.

VI Edasise pankrotimenetluse perspektiiv
Lähtudes eeltoodust, on ajutine haldur seisukohal, et võlgniku vara on väikese väärtusega
ning sissetulek ei võimalda rahuldada võlanõudeid. Võlgnikul on vähemalt üks ülalpeetav,
kelle ees on kohustus elatise tasumiseks.
Ajutise halduri poolt on tuvastatud, et võlgnikul puudub käesoleval ajal kõrge likviidsusega
vara ja rahalised vahendid pankrotimenetluse läbiviimiseks ning seega on alus
pankrotiavalduse menetluse raugemiseks juhul, kui võlgnik või kolmas isik ei tasu kohtu
deposiiti pankrotimenetluse läbiviimiseks rahalisi vahendeid (PankrS § 29 lg 1 ja lg 2).
Ajutisele haldurile teadaolevalt on võlausaldaja tasunud kohtu deposiiti pankrotimenetluse
läbiviimiseks rahalisi vahendeid, mistõttu puudub alus pankrotiavalduse menetluse
lõpetamiseks raugemise tõttu.

 Juhul, kui Viru Maakohus kuulutab välja Andrei Tokovenko pankroti, siis:
- ajutine haldur Tiia Kalaus annab nõusoleku jätkamiseks pankrotihaldurina;
- palub määrata võlausaldajate I üldkoosoleku aeg ja koht;
- avaldada pankrotiteade väljaandes Ametlikud Teadaanded;
- mõista välja ajutise halduri tasu ja kulud.

Õiguslik põhjendus

4. Kohus, esitatud pankrotiavalduse koos lisadega läbi vaadanud, menetlusosalised ära
kuulanud, leiab, et avaldus on põhjendatud ja kuulub rahuldamisele.

PankrS § 1 kohaselt on pankrot võlgniku kohtumäärusega väljakuulutatud maksejõuetus.
Võlgnik on maksejõuetu, kui ta ei suuda rahuldada võlausaldajate nõudeid ja see suutmatus ei
ole võlgniku majanduslikust olukorrast tulenevalt ajutine.




                                                                                             7
Võlgniku võlakohustused on esitatud andmetel suurusjärgus ca 55 tuhat eurot ja varad on 300
eurot. Võlgniku äriühingul puudub majandustegevus ja seega on ebareaalne vabade vahendite
tekkimine võlgade tasumiseks ja on ilmne, et võlgnik ei suuda katta oma varaga kohustusi.

Menetluse raugemiseks alust ei ole, kuna avaldaja on tasunud deposiiti menetluskulude
katteks 1000 eurot.

Nõusoleku täita menetluses pankrotihalduri kohustusi on andnud Tiia Kalaus, kes vastab
PankrS § 56 nõuetele.

01.12.2016 esitatud taotlus ajutise halduri tasu (664.60, sh maksud) kinnitamiseks kuulub
rahuldamisele võlgniku pankrotivara arvel.

Eeltoodu alusel leiab kohus, et võlgniku pankrot tuleb välja kuulutada.

PankrS § 31 lg 5 kohaselt kuulutab pankroti kohus välja määrusega (pankrotimäärus).
Pankrotimääruses tuleb märkida pankroti väljakuulutamise kellaaeg. Pankroti
väljakuulutamisega algab pankrotimenetlus.

PankrS § 31 lg-te 6 ja 7 kohaselt otsustab kohus pankroti väljakuulutamisel võlausaldajate
esimese üldkoosoleku toimumise aja ja koha, pankrotihalduri (haldur) nimetamise ning hagi
tagamise abinõude kohaldamise. Pankrotimäärus kuulub viivitamatule täitmisele.
Pankrotimääruse täitmist ei saa peatada ega ajatada, samuti ei saa muuta pankrotimääruse
seaduses sätestatud täitmise viisi ja korda.

PankrS § 33 lg-te 1, 2 ja 3 kohaselt avaldab kohus viivitamata teate pankrotimääruse kohta
väljaandes Ametlikud Teadaanded (pankrotiteade). Pankrotiteates märgitakse pankroti välja
kuulutanud kohtu nimi, otsuse tegemise kuupäev ja kellaaeg, andmed võlgniku ja halduri
kohta, ettepanek võlausaldajatele oma nõuete esitamiseks ja nõuete esitamise tähtaeg ning
võlausaldajate esimese üldkoosoleku toimumise aeg ja koht. Pankrotiteates tuleb märkida
nõude tähtaegselt esitamata jätmise tagajärjed. Pankrotiteates märgitakse, et võlgnikule
võlgnevate kohustuste täitmist võib vastu võtta üksnes haldur.


/allkirjastatud digitaalselt/

Marika Leimann
Kohtunik




                                                                                         8
