                                                                                     1-16-9024




                            KOHTUOTSUS
                                 EESTI VABARIIGI NIMEL
 Kohus                           Viru Maakohus
 Otsuse tegemise aeg ja koht     10. november 2016, Jõhvi kohtumaja
 Kriminaalasja number            1-16-9024 (16244000859)
 Kohtunik                        Deniss Minzatov
 Kohtuistungi sekretär           Piret Juuse
 Tõlk                            Marina Davõdovitš
 Prokurör                        Ave Arnim
 Kriminaalasi                    Aleksandr Dergatšjov´i süüdistuses KarS § 424 järgi
                                 kokkuleppemenetluses
 Süüdistatav                     Aleksandr Dergatšjov, isikukood 37212292225,
                                 kodakondsuseta, keskharidus, emakeel – vene keel, töötu,
                                 elukoht xxx, varem kriminaalkorras karistatud, 4 kehtivat
                                 karistust, viimati:
                                 10.07.2014 Viru Maakohtu Jõhvi kohtumaja poolt KarS § 424
                                 järgi 3 kuud 28 päeva vangistust KarS § 74 alusel 18 kuulise
                                 katseajaga. 04.05.2015 Viru MK Jõhvi kohtumaja määrusega
                                 pikendati katseaega 6 kuu võrra, s.o. kuni 09.07.2016.
                                 Tõkend – pole kohaldatud, oli kinni peetud 02-04.07.2016

 Asja läbivaatamise kuupäev      10.11.2016 avalikul kohtuistungil
 RESOLUTSIOON                    Juhindudes KrMS § 247-§ 249, § 313, § 315-§ 319 kohus
                                      O T S U S T A S:

1. Süüdi tunnistada Aleksandr Dergatšjov kuriteo toimepanemises KarS § 424 järgi ning mõista
   temale karistuseks 1 (üks) kuu vangistust.

2. KarS § 65 lg 2 alusel suurendada mõistetavat karistust Viru Maakohtu Jõhvi kohtumaja poolt
   10.07.2014 mõistetud karistuse ärakandmata osa, s.o. 3 kuud 28 päeva vangistust võrra,
   mõistes liitkaristuseks 4 (neli) kuud 28 (kakskümmend kaheksa) päeva vangistust.

3. Kars § 68 lg 1 alusel lugeda karistusaja hulka eelvangistuses oldud aeg, s.o 02.07.2016 kuni
   04.07.2016, s.o. 3 päeva, mõistes lõplikuks karistuseks 4 (neli) kuud ja 25 ( kakskümmend
   viis) päeva vangistust.

4. Karistusaega arvestada alates karistuse kandmisele ilmumise päevast.

5. KrMS § 414 alusel teatab kohus süüdimõistetule millal ja millisesse vanglasse ta peab
   karistuse kandmiseks ilmuma.

6. Välja mõista Aleksandr Dergatšjov´ilt riigituludesse menetluskulud:
   645 eurot sundraha;
                                                                                              1
                                                                                          1-16-9024
   120 eurot kaitsjatasu.
   Kokku 765 (seitsesada kuuskümmend viis) eurot.

7. Aleksandr Dergatšjov´il tasuda menetluskulud 765 eurot 12-kuulise tähtaja jooksul alates
   kohtuotsuse jõustumise tähtajast Maksu- ja Tolliameti arveldusarvele
   SEB pangas nr EE351010052031000004;
   SWEDBANK EE502200221014193355
   NORDEA PANK EE401700017002872300;
   DANSKE BANK EE873300333499990003.
   Maksekorraldusele märkida viitenumber 99916700078576
   ning selgitus „Aleksandr Dergatšjov 1-16-9024 menetluskulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule kui
tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318 lg
4). Apellatsioon esitatakse Viru Maakohtule kirjalikult viieteistkümne päeva jooksul alates
kohtuotsuse ärakirja kättesaamisest.

ASJAOLUD

Aleksandr Dergatšjov´ile on süüdistus esitatud selles, et tema juhtis 02.07.2016.a. kell 14:43 Ida-
Virumaal Kiviõli linnas Pargi tänaval maja nr 9 juures mootorsõidukit motoroller xxx xxx-xxx
registrimärgiga xxx ja kellel alkomeetriga Dräger Alcotest 7110, seeria nr ARDF-0054 tuvastati
väljahingatavas õhus alkoholisisaldus 1,38 mg/l ning keda vastavalt Liiklusseaduse § 69 lg 1 lg 2
p 1 sätetele loetakse alkoholijoobes olevaks isikuks. Seega Aleksandr Dergatšjov, juhtides
mootorsõidukit joobeseisundis, pani toime KarS § 424 järgi kvalifitseeritava kuriteo.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Aleksandr Dergatšjovi süüditunnistamist KarS § 424 järgi ning palub mõista karistuseks
1 kuu vangistust. KarS § 65 lg 2 alusel suurendada mõistetavat karistust Viru Maakohtu Jõhvi
kohtumaja poolt 10.07.2014 mõistetud karistuse ärakandmata osa, s.o. 3 kuud 28 päeva
vangistust võrra, mõistes liitkaristuseks 4 kuud 28 päeva vangistust.
KarS § 68 lg 1 alusel lugeda karistusaja hulka eelvangistus 02.07.2016 kuni 04.07.2016, s.o. 3
päeva, mõistes lõplikuks karistuseks 4 (neli) kuud ja 25 (kakskümmend viis) päeva vangistust.

Kohtuistung
Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Aleksandr Dergatšjov on kokkulepet sõlmides väljendanud oma
tõelist tahet ja kriminaalasja menetlemisel on järgitud kokkuleppemenetlust reguleerivaid sätteid
ning seega tuleb Aleksandr Dergatšjov süüdi tunnistada KarS § 424 järgi kvalifitseeritava kuriteo
toimepanemises ning mõista temale karistus vastavalt kokkuleppele.

                                                                                                   2
                                                                                   1-16-9024

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 4 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

Kohus leiab, et menetluskulud tuleb välja mõista Aleksandr Dergatšjovilt. Menetluskulud tasuda
12 kuulise tähtaja jooksul alates kohtuotsuse jõustumise tähtajast.


/allkirjastatud digitaalselt/
Deniss Minzatov
kohtunik




                                                                                            3
