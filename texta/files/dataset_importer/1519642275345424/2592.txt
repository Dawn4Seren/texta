                              KOHTUMÄÄRUS

Kohus                               Viru Maakohus

Määruse tegemise aeg ja koht        17.11.2016, Rakvere kohtumaja

Kriminaalasja number                1-16-3027

Kohtunik                            Tiit Kullerkupp

Kriminaalhooldusametnik             Carmen Kond

Kohtuasi                            Erakorraline ettekanne kriminaalhooldusaluse Remii
                                    Vannuse kohta
Süüdimõistetu                       Remii Vannus, ik 37906285213, elukoht xxxx

RESOLUTSIOON

Jätta Viru Vangla kriminaalhooldusosakonna Rakvere esinduse kriminaal-
hooldusametniku Carmen Kondi erakorraline ettekanne Remii Vannusele mõistetud
karistuse täitmisele pööramiseks läbi vaatamata.

Kohtumääruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

Kohtumääruse väljatrükk saata Remii Vannusele ja kriminaalhooldusametnikule.

Kohtumääruse asjaolud ja põhjendused

11.10.2016 esitas Viru Vangla kriminaalhooldusosakonna Rakvere esinduse
kriminaalhooldusametnik Carmen Kond Viru Maakohtule erakorralise ettekande Remii
Vannusele mõistetud karistuse täitmisele pööramiseks sooritamata ÜKT tundide ulatuses.

Viru Maakohus kutsus 25.10.2016 Remii Vannust 25.10.2016 kell 11:00 toimuvale
kohtuistungile, kuid Remii Vannus kohtuistungile ei ilmunud. Viru Maakohus otsustas
25.10.2016 määrusega kohaldada Remii Vannuse suhtes sundtoomist, et toimetada isik Viru
Maakohtusse 22.11.2016 kell 14:00 toimuvale kohtuistungile.

Viru Maakohtu 15.11.2016 otsusega nr 1-16-10007 tunnistati Remii Vannus enne 13.04.2016
toime pandud kuritegude eest süüdi KarS § 199 lg 2 p 9 järgi ning karistuseks mõisteti 4 kuud
vangistust. KarS § 64 lg 1 ja 65 lg 1 alusel suurendati mõistetavat karistust Viru Maakohtu
Rakvere kohtumaja poolt 13.04.2016 mõistetud ja ärakandmata karistuse 1 aasta 5 kuu ja 12 päeva
vangistuse võrra ning mõisteti liitkaristuseks 1 aasta 9 kuud ja 12 päeva vangistust. Pärast

                                                                                             1
13.04.2016 toime pandud kuritegude eest tunnistati Remii Vannus süüdi KarS § 199 lg 2 p 9 järgi
ning karistuseks mõisteti 9 kuud vangistust. KarS § 64 lg 1 ja 65 lg 2 alusel mõisteti Remii
Vannusele lõplikuks ärakandmisele kuuluvaks liitkaristuseks 2 aastat 6 kuud 12 päeva vangistust.
KarS § 68 lg 1 alusel arvati kahtlustatavana kinnipidamise aeg karistusaja hulka ja loeti karistuse
kandmise aja alguseks 14.11.2016.

KrMS § 427 lg 2 sätestab, et vangistuse tingimisi kohaldamata jätmise tühistamise ja
süüdimõistetu saatmise karistusseadustiku § 74 lg 4, 5 või 6, § 76 lg 7 või 8 või § 77 lg 4
kohaselt kohtuotsusega mõistetud karistust kandma otsustab süüdimõistetu elukoha järgse
maakohtu täitmiskohtunik oma määrusega.

KarS § 74 lg 4 kohaselt kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus, tutvunud asja materjalidega, leiab, et Viru Vangla Kriminaalhooldusosakonna Rakvere
esinduse kriminaalhooldusametniku erakorraline ettekanne Remii Vannusele mõistetud
karistuse täitmisele pööramiseks tuleb jätta läbi vaatamata, kuna isik on Viru Maakohtu
15.11.2016 otsusega nr 1-16-10007 süüdi tunnistatud ning kannab karistust alates 14.11.2016.

Maakohus juhindus eeltoodust ja KarS § 74 lg 4 ning KrMS § 427, § 432, § 383, § 384 ja § 387
sätteist.



Kohtunik                              /digitaalselt allkirjastatud/               Tiit Kullerkupp




                                                                                                 2
