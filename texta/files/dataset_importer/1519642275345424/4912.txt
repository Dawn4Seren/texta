                           KOHTUOTSUS
                                EESTI VABARIIGI NIMEL

Kohus                           Tartu Maakohus (Valga kohtumaja)

Otsuse tegemise aeg ja koht 17. oktoober 2016, Valga


Kriminaalasja number            1-16-8954 (kohtueelse menetluse nr 16282000424)


Kohtukoosseis                   kohtunik Erkki Hirsnik

Kohtuistungi sekretär           Reelika Käis

Kriminaalasi                    Vladimir Makejevi (Makejev) süüdistus KarS § 424 järgi
                                kokkuleppemenetluses
Prokurör                        Valdo Gerassimov
                                Vladimir Makejev – isikukood: 37004215738; elukoht:
                                xxxxxxx-
                                xxxxxxxx;xxxxxxxxxxxxxxxxxxxxxxxx;xxxxxxxxxxxxxxx;x
Süüdistatav
                                xxxxxxxxxxxxxxxxx;xxxxxxxxx;           varem     kohtulikult
                                karistatud, viimati 20. mail 2014 Tartu Maakohtu poolt KarS
                                § 121 järgi 3 kuu pikkuse vangistusega tingimisi 18-kuulise
                                katseajaga; kahtlustatavana kinni peetud 27.–29. september
                                2016

RESOLUTSIOON


Juhindudes kriminaalmenetluse seadustiku (KrMS) § 248 lg 1 p-st 5 ja §-dest 306, 311 ja 313,
maakohus otsustas:

Tunnistada Vladimir Makejev süüdi karistusseadustiku (KarS) § 424 järgi ja karistada teda 5
(viie) kuulise vangistusega.

KarS § 68 lg 1 alusel arvata kahtlustatavana kinnipidamise aeg 27.–29. september 2016, s.o 3
päeva, karistusaja hulka ja kandmisele kuuluvaks karistuseks mõista 4 (neli) kuud ja 27
(kakskümmend seitse) päeva vangistust.

Jätta KarS § 74 lg 1 ja 3 alusel mõistetud vangistus täielikult täitmisele pööramata, kui
Vladimir Makejev ei pane 18 (kaheksateist) kuulise katseaja jooksul toime uut tahtlikku
kuritegu ja täidab talle KarS § 75 sätestatud käitumiskontrolli ajaks pandud kontrollnõudeid ja
kohustusi:

   1. elama kohtu määratud alalises elukohas;
   2. ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3. alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui 15 päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

Katseaja algust arvata alates kohtuotsuse kuulutamisest, s.o alates 17. oktoobrist 2016.

Mõista Vladimir Makejevilt välja menetluskuludena sundraha 645 (kuussada nelikümmend
viis) eurot ning riigi õigusabi tasu katteks 78 (seitsekümmend kaheksa) eurot riigituludesse.
Menetluskulud kokku 723 eurot tasuda ositi 12 (kaheteist) kuu jooksul võrdsetes osades alates
käesoleva otsuse jõustumisest hiljemalt iga kuu viimaseks kuupäevaks kohtuotsusele lisatud
makseinfos näidatud kontole ja viitenumbrile.

Kulud tasuda Maksu- ja Tolliameti kontole nr EE351010052031000004 AS SEB Pank või
kontole nr EE502200221014193355 Swedbank AS või kontole nr EE401700017002872300
Nordea Pank AS Eesti filiaal. Maksekorraldusele märkida: maakohtu poolt teatatud
viitenumber, kohustatud isiku nimi, asja number ning selgitus, missugust kohustust
ülekandega täidetakse.

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast
või tähtaegadest mittekinnipidamise korral kuulub otsus menetluskulude tasumata osas
täitmisele koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega KrMS § 339 lg 1 mõttes. Süüdistatav ja kaitsja võivad esitada apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida
seadus selle eest ette ei näe. Kohtuotsuse peale võib esitada kirjaliku apellatsiooni Tartu
Ringkonnakohtule viieteistkümne päeva jooksul alates otsuse avalikult teatavakstegemisest,
s.o alates 17. oktoobrist 2016. Kriminaalmenetluse kulude hüvitamise otsustuse võib
vaidlustada kohtuotsusest eraldi viieteistkümne päeva jooksul alates kohtuotsuse
kuulutamisest, s.o alates 17. oktoobrist 2016, määruskaebuse esitamise teel otsuse teinud
kohtule.

Süüdistus

Kokkuleppe järgi süüdistatakse Vladimir Makejevit selles, et tema juhtis 27. septembril 2016
kella 23:38 paiku xxxxxxxxxxxxxxxxxxxxxxxxxxxxxxxxxxx-xxxxxxxxxxxxxx. kilomeetril
mopeedi Romet Motors OGAR202 registreerimismärgiga xxxx seisundis, kui alkoholisisaldus
ühes liitris tema poolt väljahingatavas õhus oli 0,87 mg/l (mõõtetulemus 0,96 mg/l ja
mõõtemääramatus 0,09 mg/l). Mõõtmine toimus tõendusliku alkomeetriga Alcotest 7110 MK
III EST ARAF-0020. Antud teoga rikkus isik liiklusseaduse (LS) § 33 lg 11 p 2 ja § 69 lg 1
nõudeid, mille kohaselt ei tohi juht olla alkoholijoobes. LS § 69 lg 2 p 1 kohaselt loetakse
mootorsõidukijuht alkoholijoobes olevaks, kui juhi ühes grammis veres on vähemalt 1,50

                                                                                       2 (3)
milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem. Mootorsõiduki juhtimisega joobeseisundis pani Vladimir Makejev toime
KarS § 424 järgi kvalifitseeritava kuriteo.

Kokkuleppe sisu

Süüdistatava Vladimir Makejevi, tema kaitsja Kaja Kiilo ja prokurör Valdo Gerassimovi
vahel sõlmitud kokkuleppe kohaselt on Vladimir Makejevile mõistetavaks karistuseks KarS
§-s 424 ettenähtud kuriteo toimepanemise eest 5 (viis) kuud vangistust. KarS § 68 lg 1 alusel
arvati kahtlustatavana kinnipidamise aeg 27.–29. september 2016, s.o 3 päeva, karistusaja
hulka ja kandmisele kuuluvaks karistuseks mõisteti 4 (neli) kuud ja 27 (kakskümmend seitse)
päeva vangistust. KarS § 73 lg 1 ja 3 alusel jäeti mõistetud vangistus täielikult täitmisele
pööramata, kui Vladimir Makejev ei pane 18 (kaheksateist) kuulise katseaja jooksul toime uut
tahtlikku kuritegu ning ta täidab talle KarS § 75 sätestatud käitumiskontrolli ajaks pandud
kontrollnõudeid ja kohustusi:
    1. elama kohtu määratud alalises elukohas;
    2. ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3. alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4. saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui 15 päevaks;
    5. saama kriminaalhooldusametnikult eelneva loa elu-, töö- või õppimiskoha
        vahetamiseks;
    6. saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.
Vladimir Makejevil puudub mootorsõiduki juhtimise õigus.

Kohtu seisukoht

Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.

Kohtuliku arutamise põhjal leiab kohus, et kokkulepet sõlmides on süüdistatav väljendanud
oma tõelist tahet ja kriminaalasja menetlemisel on järgitud kokkuleppemenetluse sätteid.

Süüdistatav tuleb süüdi mõista KarS § 424 järgi ning talle tuleb mõista kokkuleppekohane
karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav tasu 78 eurot, mis tuleb süüdistatavalt välja mõista. Vastavalt poolte kokkuleppele
määrab kohus kogu menetluskulu summas 723 eurot tasumise ositi 12 kuu jooksul alates
otsuse jõustumisest.


/allkirjastatud digitaalselt/
kohtunik Erkki Hirsnik




                                                                                    3 (3)
