                                                                                     4-16-4095




               K O H T U M Ä Ä R U S
 Väärteoasja number                        4-16-4095

 Määruse kuupäev                           26.05.2016.a

 Kohtunik                                  Violetta Kõvask

 Kohtuistungist osavõtjad                  Kirjalik menetlus

 Menetluse toiming                         Uku Moks kaebus Politsei- ja Piirivalveameti
                                           Põhja          prefektuuri       korrakaitsebüroo
                                           liiklusjärelevalvekeskuse liiklusmenetlustalituse
                                           juht politseikolonelleitnant Oleg Lodeikin’i
                                           03.05.2016.a       otsusele    väärteoasjas    nr
                                           2303,16,000449 ning Uku Moksi poolt
                                           25.05.2016.a esitatud avaldus kaebusest loobumise
                                           kohta läbi vaatamine.

 Edasikaebamise kord                       Määrus ei ole vaidlustatav          määruskaebuse
                                           lahendamine menetluses.



RESOLUTSIOON

Jätta Uku Moksi kaebus Politsei- ja Piirivalveameti Põhja prefektuuri korrakaitsebüroo
liiklusjärelevalvekeskuse liiklusmenetlustalituse juht politseikolonelleitnant Oleg
Lodeikin’i 03.05.2016.a otsusele väärteoasjas nr 2303,16,000449 läbi vaatamata.

Jätta     Politsei-  ja    Piirivalveameti    Põhja    prefektuuri  korrakaitsebüroo
liiklusjärelevalvekeskuse liiklusmenetlustalituse juht politseikolonelleitnant Oleg
Lodeikin’i 03.05.2016.a otsus väärteoasjas nr 2303,16,000449 muutmata.

Kohtumääruse ärakiri saata Uku Moksile ning Politsei- ja Piirivalveameti Põhja
Prefektuuri korrakaitsebüroo liiklusjärelevalvekeskuse liiklusmenetlustalitusele.



VAIDLUSTATUD OTSUSE SISU

Kaevatava otsusega karistati Uku Moksi Liiklusseaduse (edaspidi LS) § 224 lg 2 alusel
rahatrahviga 200 trahviühiku ulatuses, s.o 800 eurot ning KarS § 50 lg 1 p 1 alusel LS § 224 lg
3 p 1 järgi lisakaristusega juhtimisõiguse äravõtmisega 4 (neljaks) kuuks. Otsusega tehti
kindlaks, et Uku Moks juhtis mootorsõidukit isikuna, kelle ühes liitris väljahingatavas õhus oli

                                                                                              1
                                                                                       4-16-4095

alkoholisisaldus mitte väiksem kui 0,42 mg. Tõendusliku alkomeetri mõõtetulemus 0,47 +/-
0,05 mg/l.

Väärteo toimepanek on tõendamist leidnud väärteoasjas kogutud materjalidega, menetlusalune
isik on toime pannud temale inkrimineeritud väärteo, protokoll on koostatud õigesti ning alused
väärteomenetluse lõpetamiseks puuduvad. Karistust kergendavad ja raskendavad asjaolud
puuduvad. Vastulauset pole isik esitanud.

Väärteootsusest nähtub, et isikul on varasemast 1 kehtiv karistus liiklusalase väärteo
toimepanemise eest, mis annab aluse rääkida isiku suhteliselt suurest süüst.

Oma sellise tegevusega rikkus Uku Moks LS § 69 lg 3 /Mootorsõidukijuhi, trammijuhi ja
maastikusõidukijuhi ühes grammis veres ei tohi olla alkoholi 0,20 milligrammi või rohkem või
ühes liitris väljahingatavas õhus 0,10 milligrammi või rohkem/ nõudeid, pannes toime väärteo,
milline on kvalifitseeritav LS § 224 lg 2 /Mootorsõiduki, maastikusõiduki või trammi juhtimise
eest isiku poolt, kelle ühes grammis veres on alkoholisisaldus 0,50–1,49 milligrammi või kelle
ühes liitris väljahingatavas õhus on alkoholisisaldus 0,25–0,74 milligrammi – karistatakse
rahatrahviga kuni 300 trahviühikut, arestiga või sõiduki juhtimisõiguse äravõtmisega kuni
kaheteistkümne kuuni/ järgi.

Võttes arvesse ülaltoodu ja juhindudes KarS § 56 lõikest 1, määras kohtuväline menetleja Uku
Moksile karistuseks LS § 227 lg 2 alusel rahatrahvi 200 trahviühiku ulatuses, s.o 800 eurot ning
KarS § 50 lg 1 p 1 alusel LS § 224 lg 3 p 1 järgi lisakaristuseks juhtimisõiguse äravõtmise 4
(neljaks) kuuks.



KAEBUSE SISU

19.05.2016.a esitas Uku Moks kaebuse Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse liiklusmenetlustalituse juht politseikolonelleitnant
Oleg Lodeikin’i 03.05.2016.a otsusele väärteoasjas nr 2303,16,000449 kohtuvälise menetleja
tühistamiseks ning karistuse kergendamiseks.

Kaebuse kohaselt on juhtimisõiguse omamine kaebajale vajalik, kuivõrd tema igapäevased
toimingud ja hobid sõltuvad autoga liikumisest. Elukoht asub linnast väljas, seega ei saa kaebaja
sõltuda lootusest, et alati on keegi kellel on võimalus kaebajat sõidutada. Lisaks taotleb kaebaja
määratud rahatrahvi tasumist kahes osas.

25.05.2016.a esitas Uku Moks kirjalikult Harju Maakohtule avalduse, milles teatab, et soovib
esitatud kaebusest loobuda.



KOHTU SEISUKOHT

VTMS § 127 lg 5 kohaselt kui kaebusest loobutakse enne kohtuliku arutamise algust,
jäetakse kaebus määruse alusel läbi vaatamata. Kui kaebusest loobutakse kohtuliku
arutamise ajal, lõpetatakse menetlus määrusega. Käesoleva kaebus võeti menetlusse
24.05.2016.a ning kohtuistungi toimumise ajaks määrati 29.06.2016.a kell 11:00. Seega on
kaebusest loobumise avaldus esitatud enne kohtuliku arutamise algust.


                                                                                                2
                                                                                 4-16-4095

Kohus asub seisukohale, et kuna kaebaja Uku Moks loobus oma kaebusest täielikult enne
kohtuliku uurimise algust, tuleb tema kaebus jätta läbi vaatamata ning Politsei- ja
Piirivalveameti      Põhja    prefektuuri     korrakaitsebüroo     liiklusjärelevalvekeskuse
liiklusmenetlustalituse juht politseikolonelleitnant Oleg Lodeikin’i 03.05.2016.a otsus
väärteoasjas nr 2303,16,000449 muutmata, kuna pole tuvastatud, et kohtuväline menetleja
oleks ebaõigesti kohaldanud antud asjas materiaalõigust või oluliselt rikutud
väärteomenetlusõigust, millega oleks raskendatud menetlusaluse isiku olukorda.



Kohus juhindus VTMS § 127.



Violetta Kõvask

Kohtunik

/Digitaalselt allkirjastatud/




                                                                                          3
