                            KOHTUOTSUS
                              EESTI VABARIIGI NIMEL
                                TAGASELJAOTSUS

Kohus                          Tartu Maakohus
Kohtunik                       Marge Tamme
Otsuse tegemise aeg ja koht    04. mai 2016.a, Valga kohtumaja, lihtmenetlus
Tsiviilasi                     K. K. hagi I.K. vastu elatise nõudes

Tsiviilasja number             2-16-2155
Tsiviilasja hind               1 935 eurot

Menetlusosalised ja nende      Hageja: K.K. (isikukood xxxxxxxxxxx; elukoht: x)
esindajad                      Hageja seaduslik esindaja: K.S. (isikukood xxxxxxxxxxx;
                               elukoht: x; telefon: xxxx xxxx; e-post: x)
                               Kostja: I.K. (isikukood xxxxxxxxxxx; elukoht: x; viibimiskoht:
                               x; telefon +xxx xxxx xxxx; e-post: x)


RESOLUTSIOON
1. Välja mõista I.K.‘ilt K.K. kasuks elatis 215 (kakssada viisteist) eurot kuus alates
   01.01.2016.a kuni 31.01.2016.a.
2. Välja mõista I.K.‘ilt K.K. kasuks elatis 215 (kakssada viisteist) eurot kuus alates
   01.02.2016.a kuni K.K. (sündinud xx.xx.xxxx.a) täisealiseks saamiseni (xx.xx.xxxx.a),
   kuid mitte vähem kui pool Vabariigi Valitsuse kehtestatud kuupalga alammäärast.
3. Elatis tuleb kanda hageja seadusliku esindaja K.S. arveldusarvele nr EE xxxx xxxx xxxx
   xxxx xx, selgituseks märkida „elatisraha“.
4. Elatis tuleb tasuda iga kalendrikuu eest ette (PKS § 100 lg 4).
5. Tunnistada tagaseljaotsus tagatiseta viivitamata täidetavaks.
6. Toimetada otsus kätte menetlusosalistele.
Menetluskulude jaotus ja kindlaksmääramine
7. Jätta kõik menetluskulud menetlusosaliste endi kanda.
Apellatsioonkaebuse esitamine
8. Hageja võib kohtuotsuse peale esitada apellatsioonkaebuse Tartu Ringkonnakohtule 30
   päeva jooksul alates otsuse apellandile kättetoimetamisest, kuid mitte hiljem kui viie kuu
   möödumisel otsuse avalikult teatavakstegemisest. Ringkonnakohus menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
     kui maakohtu otsuse tegemisel on selgelt ebaõigesti kohaldatud materiaalõiguse normi või
     on selgelt rikutud menetlusõiguse normi või on selgelt ebaõigesti hinnatud tõendeid ja see
     võis oluliselt mõjutada lahendit. Käesoleval juhul kohus edasikaebamiseks luba ei anna.
 9. Apellatsioonkaebuse esitamise soovi korral tuleb hagejal kümne päeva jooksul otsuse
    kuulutamisest arvates teatada kohtule soovist esitada otsuse peale apellatsioonkaebus, et
    kohus otsust puuduoleva osaga täiendaks. Otsuse täiendamise korral hakkab
    apellatsioonkaebuse esitamise tähtaeg uuesti kulgema täiendava otsuse kättetoimetamisest
    arvates. Kui hageja kümne päeva jooksul kirjeldava ja põhjendava osata tehtud otsuse
    kuulutamisest arvates ei teata apellatsioonkaebuse esitamise soovist, loetakse, et ta on
    apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 1).
 Kaja esitamine
 10. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
     oli tagaseljaotsuse tegemise aluseks, oli tingitud mõjuvast põhjusest. Kaja võib esitada
     sõltumata mõjuva põhjuse olemasolust, kui hagile vastamata jätmise puhul oli hagi kostjale
     või tema esindajale kätte toimetatud muul viisil kui isiklikult allkirja vastu üleandmisega või
     elektrooniliselt või tagaseljaotsust ei võinud seaduse kohaselt teha. Kaja võib esitada
     tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
     kätte avalikult, võib kaja esitada 30 päeva jooksul alates päevast, kui kostja tagaseljaotsusest
     või selle täitmiseks algatatud täitemenetlusest teada sai. Kajalt tasutakse kautsjon.
     Kautsjonina tasutakse summa, mis vastab riigilõivule poolelt hagihinnalt, kuid mitte vähem
     kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
     lõpuleviimiseks vajalik koos dokumentide ja nende lisade ärakirjadega vastavalt
     menetlusosaliste arvule (TsMS § 142 lg 2, § 415).

 KIRJELDAV JA PÕHJENDAV OSA
 TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
 10.02.2016.a esitas K.K. seadusliku esindaja kaudu hagi I.K. vastu elatise nõudes. Avalduse
 kohaselt kostja ei täida oma ülalpidamiskohustust.
 Hageja palub välja mõista igakuiselt elatis alates 01.01.2016.a elatise miinimumsummas, kuid
 mitte vähem kui ½ Vabariigi Valitsuse poolt kehtestatud kuupalga alammäärast.
 12.02.2016.a määrusega võttis Tartu Maakohus hagi menetlusse ning edastas määruse koos
 hagiavaldusega kostjale. Kostja on kohtudokumendid kätte saanud 21.03.2016.a., kostja ei ole
 esitanud vastuväidet hagile.
/allkirjastatud digitaalselt/
Marge Tamme
Kohtunik
