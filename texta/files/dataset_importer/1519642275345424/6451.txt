                                                                                1-16-3597




                        KOHTUMÄÄRUS
Kohus                             Viru Maakohus

Määruse tegemise aeg ja koht      23. september 2016, Narva kohtumaja

Toimiku number                    1-16-3597 (15233000271)

Kohtunik                          Innokenti Menšikov

Kohtuistungi sekretär             Ilona Berezina

Tõlk                              Svetlana Hamaza

Asi                               Viru Vangla Kriminaalhooldusosakonna Narva talituse
                                  kriminaalhooldusametnik        Anastassia        Pospelova
                                  erakorraline 8-2/26481-1 Sergei Solovjovi suhtes

Hooldusalune                      Sergei Solovjov

                                  Elukoht xxx, isikukood 36502222223.
                                  Varasem karistatus:
                                  - 02.06.2016 Viru Maakohtu Narva kohtumaja poolt KarS
                                  § 121 lg 2 p 3 järgi KarS § 74 lg 1 alusel tingimisi
                                  vangistusega 1 aasta, katseajaga 1 aasta 3 kuud.

Istungil osalenud isikud          Kriminaalhooldusalune            Sergei Solovjov
                                  Kriminaalhooldusametnik          Jelena Džalalova
                                  Kaitsja vandeadvokaat            Galina Tšelnokova

                                  23.09.2016
RESOLUTSIOON

Pikendada Sergei Solovjovile Viru Maakohtu Narva kohtumaja 02.06.2016 kohtuotsusega
määratud katseaega 2 (kahe) kuu võrra, s.o kuni 02.11.2017.

Menetluskulud kaitsja Galina Tšelnokova poolt 23.09.2016 kohtuistungil õigusabi
osutamise eest summas 96 (üheksakümmend kuus) eurot jätta riigi kanda.

Edasikaebamise kord
Kohtumäärusele võib esitada määruskaebuse 15 päeva jooksul Viru Maakohtu Narva
kohtumajale alates päevast kui isik sai kohtumäärusest teada või pidi kohtumäärusest teada



                                                                                        1
                                                                                        1-16-3597


saama.

Maakohtu poolt tuvastatud asjaolud

Viru Maakohtu Narva kohtumaja 02.06.2016 kohtuotsusega tunnistati Sergei Solovjov süüdi
KarS § 121 lg 2 p 2,3 järgi ja mõisteti talle karistuseks 1 (üks) aasta vangistust.Kohaldati
KarS § 74 lg 1 ja mitte pöörata vangistust täielikult täitmisele, kui Sergei Solovjov ei pane
katseajal toime uut kuritegu ja täidab talle KarS § 75 lg 1 sätestatud käitumiskontrolli ajaks
pandud kontrollnõudeid, nimelt: 1) elama aadressil xxx; 2) ilmuma kriminaalhooldaja
määratud ajavahemike järel kriminaalhooldusosakonda registreerimisele; 3) alluma
kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks;6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks ning KarS § 75 lg 2 p 2, 5 ettenähtud kohustusi: - mitte tarvitama
alkoholi; - alluma alkoholismi sõltuvusravile ning läbima ravikuuri hiljemalt 02.06.2017-ks.
Katseajaks määrati 1 (üks) aasta 3 (kolm) kuud. Katseaja algus - 02.06.2016. Viru Maakohtu
Narva kohtumaja 02.06.2016 kohtuotsus jõustus 18.06.2016.

13.09.2016 saabus Viru Maakohtu Narva kohtumajja erakorraline ettekanne Sergei Solovjovi
suhtes ettepanekuga pöörata mõistetud karistus täitmisele KarS § 74 lg 4 alusel.

Käesolev erakorraline ettekanne on koostatud, kuna Sergei Solovjov rikus KarS § 75 lg 2 p 2
ettenähtud kohustust. Nimelt 17.08.2016 kell 12.42 teostasid Viru Vangla
Kriminaalhooldusosakonna Jõhvi esinduse nooremametnik ja kriminaalhooldusametnik
kodukülastuse aadressil Tškalovi 27-5, Sillamäe ning tuvastasid Sergei Solovjovil
indikaatorvahendi Alcvisor Mark X2 SN:113937 abil alkoholijoove väljahingatavas õhus
1,449 mg/l kohta.

23.08.2016 antud kirjalikus seletuses Sergei Solovjov selgitas, et 17.08.2016 tarvitas 1,5 liitrit
õlut, kuna ta oli teada saanud, et ta sugulane viibib Tartu haiglas koomas. Seletuses kirjutas, et
saab aru, et tal on kohustus mitte tarvitada ja kahetseb tehtut.
Esmakohtumise         ajal    30.06.2016       selgitati   Sergei     Solovjovile     põhjalikult
kriminaalhooldusaluse õigusi ja kohustusi, kohtuotsuse sisu ja võimalikke tagajärgi
kriminaalhooldusega kaasnevate kontrollnõuete rikkumise korral Sergei Solovjov kinnitas
oma allkirjaga, et on õiguste ja kohustustega tutvunud, need on talle arusaadavad. Sergei
Solovjovi katseaeg on alles algusjärgus, kuid juba praegu on ta rikkunud talle määratud
kohustust mitte tarvitada alkoholi. Kriminaalhooldusalastel kohtumistel on Sergei Solovjov
kinnitanud, et tal ei ole alkoholi tarvitamisega probleeme. Samuti oli Sergei Solovjov´il kohtu
poolt määratud lisakohustus läbida alkoholivastane ravi. 06.07.2016 esitas Sergei Solovjov
kriminaalhooldusametnikule tõendi, et 15.04.2016 läbis ta alkoholivastase ravi mille kestvus
on 1 aasta. Kuid vaatamata läbitud ravile on Sergei Solovjov jätkanud alkoholi tarvitamisega
mis näitab, et ta ei suhtu täie tõsidusega talle määratud kohustuste täitmisesse ning, et ta ei
ole valmis muutma enda elustiili ning tingimisi karistuse kohaldamine ei ole tema puhul
otstarbekas. Kriminaalhooldusametnik leiab, et Sergei Solovjovile mõistetud karistus
kriminaalhoolduse näol ei ole otstarbekas, kuna ta ei ole valmis oma elustiili muutma ja
vaatamata läbitud ravile on jätkanud alkoholi tarvitamist. Juhindudes KarS § 74 lg 4 ja KrHS
§ 31 lg 1 alusel teeb kriminaalhooldusametnik ettepaneku pöörata Sergei Solovjovile
määratud karistus täitmisele.



                                                                                                2
                                                                                   1-16-3597



Menetlusosaliste seisukohad kohtuistungil

23.09.2016 kohtuistungil kandis kriminaalhooldaja ette esitatud erakorralise ettekande ning
palus pöörata Sergei Solovjovile mõistetud karistuse täitmisele.

Kriminaalhooldusalune Sergei Solovjov palus jätta karistus täimisele pööramata. Ta kahetseb
tehtut ja lubab et enam sellist ei tee.


Kaitsja seletas, et kriminaalhooldusametniku taotlus tuleb jätta rahuldamata.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Sergei Solovjovile mõistetud karistuse täitmisele
pööramiseks on põhjendatud ning kuulub rahuldamisele.

KarS § 74 lg 4 sätestab, et juhul, kui süüdimõistetu ei järgi katseajal kontrollnõudeid või ei
täida talle pandud kohustusi, võib kohus kriminaalhooldusametniku ettekande alusel määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus tuvastas, et kriminaalhooldusalune Sergei Solovjov rikkus kohtu poolt määratud
kohustust mitte tarvitada alkoholi ja narkootikume rikkudes seega KarS § 75 lg 2 p 2 alusel
määratud nõudeid. 17.08.2016 kell 12.42 teostasid Viru Vangla Kriminaalhooldusosakonna
Jõhvi esinduse nooremametnik ja kriminaalhooldusametnik kodukülastuse aadressil xxx ning
tuvastasid Sergei Solovjovil indikaatorvahendi Alcvisor Mark X2 SN:113937 abil
alkoholijoove väljahingatavas õhus 1,449 mg/l kohta. Sergei Solovjov ei ole nimetatud
kohustust 13.09.2016 seisuga täitnud, rikkudes seega KarS § 75 lg 2 p 2 alusel määratud
nõudeid. Solovjov ei esinenud sellist objektiivset takistust, mis ei võimaldanud temal täita
kohtu poolt määratud lisakohustust. Seega on olemas alused vangistuse täitmisele
pööramiseks.

Arvestades eeltoodut ning kriminaalhooldaja hinnangut ja Sergei Solovjovi seletusi
rikkumiste kohta, on kohus veendunud, et Sergei Solovjov rikub kohtu poolt määratud
kohustust tahtlikult ning rikkumisi vabandavad asjaolud puuduvad.

Samal ajal asub kohus seisukohale, et karistuse täitmisele pööramine on praegu liiga ennatlik
kuna tegemist on esimese ja ühekordse rikkumisega. Kohtu hinnangul tuleks esmalt
rakendada leebemaid meetmeid suunamaks kriminaalhooldusalust isikut seaduskuulekale
käitumisele. Antud juhul selle eesmärgi saavutamiseks piisab katseaega pikendamist.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg 3.

/allkirjastatud digitaalselt/

Innokenti Menšikov
Kohtunik



                                                                                           3
