                                                                                     1-15-8709




                           KOHTUMÄÄRUS

 Kohus                                Tartu Maakohus

 Kohtunik                             Lembit Käis

 Määruse tegemise aeg ja koht         19. august 2016. a Põlva

 Kriminaalasja number                 1-15-8709

 Kohtuistungi sekretär                Marve Alaver

 Asja nimetus                         Tartu Vangla kriminaalhooldusosakonna Põlva esinduse
                                      erakorraline ettekanne Priit Salundi karistuse täitmisele
                                      pööramiseks
 Süüdimõistetu                        Priit Salundi (isikukood: 38810205727, elukoht:
                                      xxxxxxxxxxxxxxxx)
 Kriminaalhooldusametnik              Pilleriin Aalde


 RESOLUTSIOON

   1. Tühistada vangistuse asendamine üldkasuliku tööga ja pöörata täitmisele Priit Salundile
      Tartu Maakohtu 22.10.2015. a otsusega mõistetud liitkaristus - 10 kuud vangistust.
   2. Arvestada vangistusest kantuks üldkasulik töö 34 tundi, s. o 1 kuu 4 päeva vangistust,
      ning lugeda Priit Salundil kandmisele kuuluvaks 8 (kaheksa) kuud 26 (kakskümmend
      kuus) päeva vangistust.
   3. Jätta Priit Salundile kohaldatud tõkend – vahistamine – muutmata ning arvestada tema
      vangistuse kandmise aega alates 18.08.2016. a.

Määruse peale võib esitada määruskaebuse määruse teinud kohtule (aadressil: Võru 12, 63308
Põlva) 15 päeva jooksul alates selle teadasaamisest.


Asjaolud ja erakorralise ettekande sisu

Tartu Maakohtu 22.10.2015. a otsusega mõisteti Priit Salundi süüdi KarS § 121 lg 2 p 2, 3 ja
120 lg 1 järgi ning teda karistati 7-kuulise vangistusega. KarS § 65 lg 2 alusel suurendati
mõistetud karistust Tartu Maakohtu 27.02.2015. a otsusega mõistetud karistuse ärakandmata
osa võrra ning tema liitkaristuseks mõisteti 10 kuud vangistust. KarS § 69 lg 1 alusel asendati
mõistetud vangistus 10 kuud üldkasuliku tööga 300 tundi ning üldkasuliku töö tegemise
lõpptähtajaks määrati üks aasta kohtuotsuse jõustumisest. Üldkasuliku töö tegemise ajal
kohustati Priit Salundit järgima KarS § 75 lõikes 1 punktides 1-6 sätestatud kontrollnõudeid
                                                                                      1-15-8709




ning täitma KarS § 75 lõikes 2 punktis 8 sätestatud kohustust - osaleda
kriminaalhooldusametniku määratud sotsiaalprogrammis. Nimetatud kohtuotsus jõustus
30.10.2015. a (tl 46).
Kriminaalhooldaja K. Kährik on esitanud 12.02.2016. a kohtule erakorralise ettekande (tl 57-
58), milles taotleb Priit Salundile Tartu Maakohtu 22.10.2015. a otsusega mõistetud vangistuse
täitmisele pööramist, sest viimane hoiab kõrvale üldkasuliku töö tegemisest, ei ilmu
kriminaalhooldaja määratud ajavahemike järel kriminaalhooldusosakonda registreerimisele
ning on vahetanud kriminaalhooldusametniku eelneva loata elukohta.
Eelnimetatud erakorralise ettekande juurde jäi täielikult ka kohtuistungil osalev
kriminaalhooldusametnik P. Aalde.

Süüdimõistetu ei vaidlusta erakorralises ettekandes märgitud asjaolusid. Ta kinnitas, et ilma
kriminaalhooldusametniku loata lahkus ta Eestist Hispaaniasse 17. või 18.01.2016. a. ning
tagasi Eesti saabus alles 05.08.2016. a.


Maakohtu põhjendused

KarS § 69 lg 4 sätestab, et üldkasuliku töö tegemisel peab süüdlane järgima kontrollnõudeid
ning täitma talle pandud kohustusi vastavalt käesoleva seadustiku §-s 75 sätestatule. Kui
süüdlasele on pandud kohustus osaleda käesoleva seadustiku § 75 lõike 2 punktis 8 sätestatud
sotsiaalprogrammis, loetakse üldkasuliku töö tunnid kuni 30 tunni ulatuses kaetuks
sotsiaalprogrammis osalemisega.

KarS § 69 lg 6 sätestab muu hulgas, et kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Vangistuse täitmisele pööramisel arvestatakse karistusest
kantuks süüdlase tehtud üldkasulik töö, mille üks tund võrdub ühe päeva vangistusega.

Erakorralise ettekande järgi ei ilmunud Priit Salundi kriminaalhooldusosakonda
registreerimisele 17.11.2015. a, 19.01.2016. a, 26.01.2016. a ja 01.02.2016. a. Süüdimõistetul
puudusid mõjuvad põhjused kriminaalhooldusosakonda registreerimisele mitteilmumiseks
eelmärgitud kuupäevadel.
Kutsetega (tl-d 60-61) on tõendatud, et kriminaalhooldusametnik on saatnud 20.01.2016. a ja
27.01.2016. a Priit Salundile kohtu määratud alalisse elukohta kutsed ilmuda
kriminaalhooldusosakonda registreerimisele vastavalt 26.01.2016. a ja 01.02.2016. a.
Asjaolu, et süüdimõistetu oli ilma kriminaalhooldusametniku loata lahkuud Eestist
Hispaaniasse 17. või 18.01.2016. a, kinnitab, et tal puudus tegelikult tahe alluda
kriminaalhooldaja kontrollile ning täita KarS § 75 lõikes 1 punktides 1-6 sätestatud
kontrollnõudeid ja teha üldkasuikku tööd vastavalt antud tähtajale ja koostatud ajakavale.
Seega on süüdimõistetu tahtlikult eiranud KarS § 75 lõikes 1 punktis 2 sätestatud kohustust -
ilmuda kriminaalhooldaja määratud ajavahemike järel kriminaalhooldusosakonda
registreerimisele.

Erakorralises ettekandes heidetakse süüdimõistetule ette ka seda, et ta on
kriminaalhooldusametniku eelneva loata vahetanud elukohta. Erakorralisest ettekandest
nähtub, et 27.01.2016. a suhtles kriminaalhooldusametnik süüdimõistetu emaga, kes kinnitas,


                                                                                       2 (3)
                                                                                     1-15-8709




et süüdimõistetu ei ela enam xxxxxxxxxxxxxxxxxx ta ei tea, kus süüdimõistetu viibib.
Üldkasuliku töö tegemise ajal oli süüdimõistetu aga KarS § 75 lõike 1 punkti 5 järgi kohustatud
saama kriminaalhooldusametnikult eelneva loa elukoha vahetamiseks. Kuna süüdimõistetu on
väljaspool Eestit viibinud vähemalt alates 18.01.2016. a ning elukoha vahetamiseks tal puudus
kriminaalhooldusametniku eelnev luba, siis on ta sellega rikkunud KarS § 75 lõike 1 punktides
1, 3, 5 ja 6 sätestatud kohustusi.

Erakorralise ettekande järgi hoiab süüdimõistetule kõrvale ka üldkasuliku töö tegemisest.
2016. a jaanuaris pidi süüdimõistetu tegema 32 tundi üldkasulikku tööd, kuid tegi sellest ära
vaid 4 tundi. Süüdimõistetu ei ilmunud tegema üldkasulikku tööd 13.01.2016. a, 20.01.2016. a
ja 27.01.2016. a.
Üldkasuliku töö tegemise ajakavadega (tl-d 62 ja 64) on tõendatud, et süüdimõistetu pidi
tegema 32 tundi üldkasulikku tööd nii ajavahemikul 23.11. kuni 14.12.2015. a kui ka
ajavahemikul 06. kuni 27.01.2016. a. Üldkasuliku töö arvestuslehest (tl 63) kinnitab, et 2015.
a novembris ja detsembris tegi süüdimõistetu üldkasulikku tööd kokku 30 tundi ning
06.01.2016. a veel 4 tundi üldkasulikku tööd.
Seega tõendavad üldkasuliku töö tegemise ajakavad ja arvestuslehed, et süüdimõistetu ei ole
kinni pidanud koostatud üldkasuliku töö tegemise ajakavadest ning alates 13.01.2016. a on ta
ilma mõjuva põhjuseta kõrvale hoidunud üldkasuliku töö tegemisest.

Üldkasuliku töö kohaldamise eesmärgiks on anda süüdimõistetule võimalus elada vabaduses
ning käituda teatud järelevalve ja kitsenduste tingimustes õiguskuulekalt.
Vangistuse asendamine üldkasuliku tööga täidab oma eesmärki vaid juhul, kui süüdimõistetu
on motiveeritud tegema üldkasulikku tööd ning täitma kontrollnõudeid ja pandud kohustusi.
Kuna süüdimõistetu on hoidnud kõrvale üldkasuliku töö tegemisest ja kriminaalhooldusele
allumisest sisuliselt üldkasuliku töö alguses, näidates sellega, et ta pole motiveeritud tegema
üldkasulikku tööd, pole vangistuse asendamine üldkasuliku tööga täitnud oma eesmärki ning
on vähetõenäoline, et üldkasuliku töö tegemise tähtaja pikendamisel või täiendavate kohustuste
määramisel teeb süüdimõistetu talle mõistetud üldkasuliku töö ettenähtud tähtajaks ning täidab
üldkasuliku töö tegemise ajal käitumiskontrolliga kaasnevaid kontrollnõudeid ja kohustusi.

Seega tuleb vangistuse asendamine üldkasuliku tööga tühistada ning KarS § 69 lõike 6 alusel
pöörata täitmisele Priit Salundile Tartu Maakohtu 22.10.2015. a otsusega mõistetud karistus.
Üldkasuliku töö arvestuslehest (tl 63) nähtub, et süüdimõistetu on teinud 34 tundi üldkasulikku
tööd. Arvestades asjaolu, et Tartu Maakohtu 22.10.2015. a otsusega mõisteti süüdimõistetule
300 tundi üldkasulikku tööd, on süüdimõistetul tegemata 266 (300 – 34) tundi üldkasulikku
tööd, millele KarS § 69 lõike 6 järgi vastab 266 päeva vangistust. Seega tuleb süüdimõistetu
saata vanglasse karistust kandma 266 päevaks s.o 8 kuuks 26 päevaks.
Tartu Maakohtu 29.02.2016. a määrusega (tl 79-80) on Priit Salundi vahistatud kuni karistuse
täitmisele pööramise määruse jõustumiseni.
Politsei pidas süüdimõistetu kinni Tartu Maakohtu 29.02.2016. a määruse alusel 18.08.2016. a
kell 16. Süüdimõistetu vahistamise on seaduslik, sest ta hoidus ilma mõjuva põhjuseta kõrvale
Tartu Maakohtu 22.10.2015. a otsusega mõistetud karistuse kandmisest. Seega tuleb jätta Priit
Salundile kohaldatud tõkend – vahistamine – muutmata ning arvestada tema vangistuse
kandmise aega alates kinnipidamisest, s.o 18.08.2016. a.


/allkirjastatud digitaalselt/
Lembit Käis
kohtunik


                                                                                      3 (3)
