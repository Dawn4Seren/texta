                            KOHTUMÄÄRUS
Kohus                               Pärnu Maakohus
Kohtunik                            Ruth Sild
Määruse tegemise aeg ja koht        07. november 2016. a Haapsalu kohtumaja
Tsiviilasja number                  2-16-121206
Tsiviilasi                          Osaühing Aktiva Finants hagi Martins Mielens'i vastu
                                    telekommunikatsiooniteenuste            osutamise      lepingust
                                    tuleneva võlgnevuse ja viivise ning sissenõudmiskulude
                                    väljamõistmise nõudes
Menetlusosalised ja nende           Hageja Osaühing Aktiva Finants, registrikood 10746479,
esindajad                           asukoht Weizenbergi 20, 10151 Tallinn
                                    Hageja lepinguline esindaja Kadri Timuska, Julianus Inkasso
                                    OÜ, asukoht A. Weizenbergi 20, 10150 Tallinn, e-post *
                                    Kostja    Martins      Mielens,      isikukood      *,   elukoht
                                    rahvastikuregistri järgi *, tegelik elu- ja viibimiskoht *
Menetlustoiming                     Hagi menetlusse võtmise lahendamine, kirjalik menetlus
RESOLUTSIOON
1. Keelduda menetlusse võtmast Osaühing Aktiva Finants hagi Martins Mielens'i vastu
telekommunikatsiooniteenuste osutamise lepingust tuleneva võlgnevuse ja viivise ning
sissenõudmiskulude väljamõistmise nõudes, kuna hageja ei ole esitanud tähtaegselt kohtule nõuet
kostja vastu hagiavaldusele ettenähtud vormis.
2. Edastada määrus hageja esindajale.
Menetluskulude jaotus
Jätta menetluskulud Osaühing Aktiva Finants kanda.
Edasikaebamise kord
Hagiavalduse menetlusse võtmisest keeldumise määruse peale võib hageja esitada määruskaebuse
Tallinna Ringkonnakohtule Pärnu Maakohtu Haapsalu kohtumaja kaudu 15 päeva jooksul arvates
määruse kättetoimetamisest.

Asjaolud, menetluse käik
19.09.2016. a esitas Osaühing Aktiva Finants Pärnu Maakohtule maksekäsu kiirmenetluse avalduse
võlgnikult Martins Mielens 156,42 euro saamiseks. Kohus tegi 29.09.2016. a võlgnikule
makseettepaneku, mida ei õnnestunud mõistliku aja jooksul kätte toimetada.

                                                                                             1
14.10.2016. a määrusega lõpetas kohus käesolevas asjas maksekäsu kiirmenetluse ja määras, et asja
menetlemist jätkatakse hagimenetluses Pärnu Maakohtus.
17.10.2016. a määrusega kohustas maakohus hagejat esitama kohtule oma nõue kostja vastu ja
põhjendama seda hagiavaldusele ettenähtud vormis 14 päeva jooksul arvates kohtumääruse
kättesaamisest.

Kohtumääruse põhjendus
Tsiviilkohtumenetluse seadustiku (edaspidi TsMS) § 487 lg 1 järgi kohustab asja hagimenetluse
korras menetlev kohus avaldajat viivitamata esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta hagiavalduse
nõuetele. TsMS § 487 lg 3 alusel kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.
17.10.2016. a määrusega kohustas kohus hagejat esitama kohtule oma nõue kostja vastu ja
põhjendama seda hagiavaldusele ettenähtud vormis 14 päeva jooksul arvates kohtumääruse
kättesaamisest. Hagejale on kohtumäärus kätte toimetatud avaliku e-toimiku kaudu 20.10.2016. a.
Eeltoodust tulenevalt oli hagiavalduse esitamise tähtajaks 03.11.2016. a, kuid hageja ei ole esitanud
kohtule tähtaegselt hagiavaldust kostja vastu hagiavaldusele ettenähtud vormis.
Eeltoodu alusel on kohus seisukohal, et kuna hageja ei ole esitanud tähtaegselt oma nõuet kostja
vastu hagiavaldusele ettenähtud vormis, tuleb keelduda hagi menetlusse võtmisest TsMS § 487 lg 3
alusel.
Menetluskulude jaotus
TsMS § 173 lg 1 ja 2 alusel märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
Menetluskulude jaotus tuleb kohtulahendis märkida ka siis, kui menetlusosalised seda ei taotle.
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. TsMS § 172 lg 9 sätestab, et maksekäsu kiirmenetluse kulud kannab
maksekäsu tegemise korral ja käesoleva seadustiku §-s 4881 sätestatud juhul võlgnik, muul juhul
avaldaja, kui seadusest ei tulene teisiti. Muus osas kohaldatakse hagimenetluses menetluskulude
kohta sätestatut.
Eeltoodust tulenevalt jätab kohus menetluskulud hageja Osaühing Aktiva Finants kanda.
TsMS § 372 lg 5 alusel võib hagiavalduse menetlusse võtmisest keeldumise määruse peale hageja
esitada määruskaebuse.



(allkirjastatud digitaalselt)
Ruth Sild
kohtunik




                                                                                               2
