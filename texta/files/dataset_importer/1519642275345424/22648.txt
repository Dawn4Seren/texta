                              KOHTUMÄÄRUS


 Kohtuasja number                2-15-126218
 Määruse tegemise aeg ja koht    26. veebruar 2016. a, Jõhvi
 Kohus                           Viru Maakohus
 Kohtunik                        Viljo Junolainen
 Kohtuasi                        AS Eesti Gaas hagi M. Š.i vastu 207,64 euro võlgnevuse ja
                                 lisanduva viivise nõudes
 Menetlustoiming                 Menetlusse võtmisest keeldumine
 Menetlusosalised ja esindajad   Hageja:                  Eesti Gaas AS (RK xxx, asukoht:
                                                          Liivalaia 9, 10118 Tallinn)

                                 Hageja esindaja:         Anne Õunapuu (lepinguline esindaja, e-
                                                          post: anne@julianus.ee )


                                 Kostja:                  M. Š. (IK xx, elukoht xxx e-post: xxx )



RESOLUTSIOON


 Keelduda Eesti Gaas AS hagi M. Š.i vastu menetlusse võtmisest.


EDASIKAEBAMISE KORD


Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.


Asjaolud


AS Eesti Gaas esitas 04.12.2015. a Pärnu Maakohtule maksekäsu kiirmenetluse avalduse M. Š.i
vastu 207,64 euro võlgnevuse ja lisanduva viivise nõudes.


1
Pärnu Maakohtu 04.02.2016. a määrusega lõpetati maksekäsu kiirmenetlus ning nõue M. Š.i
suhtes anti üle Viru Maakohtule menetluse jätkamiseks hagimenetluses.

Viru Maakohtu 05.02.2016. a määrusega anti hagejale tähtaeg puuduste kõrvaldamiseks –
nõuetekohase hagiavalduse esitamiseks ja täiendava riigilõivu tasumiseks.

Hageja esindaja on määruse kätte saanud 08.02.2016. a, kinnitades seda e-toimiku menetlemise
infosüsteemi kaudu.


Kohtumääruse põhjendused


Kohus, tutvunud esitatud avaldusega, leidis, et hagi tuleb jätta menetlusse võtmata.

TsMS § 372 lg 1 lahendab kohus hagiavalduse menetlusse võtmise, sellest keeldumise või
tähtaja määramise puuduste kõrvaldamiseks määrusega mõistliku aja jooksul.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus
ei vasta vorminõuetele või on esitatud muude puudustega, mida saab kõrvaldada, muu hulgas
kui tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

Hagejale määrati tähtaeg – 14 päeva puuduste kõrvaldamiseks, so, nõuetekohase hagiavalduse
esitamiseks ja täiendava riigilõivu tasumiseks.

Hagejat hoiatati, et tähtajaks puuduste kõrvaldamata jätmise korral jäetakse avaldus menetlusse
võtmata.

Hageja ei kõrvaldanud puudusi kohtu määratud tähtajaks.

Eelpooltoodu alusel ja juhindudes TsMS § 340¹ lg 2, § 487 lg 3 keeldub kohus hagi menetlusse
võtmisest.



/ allkirjastatud digitaalselt /



Viljo Junolainen
Kohtunik



2
