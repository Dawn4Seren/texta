                              KOHTUOTSUS
                                    EESTI VABARIIGI NIMEL
                                           (Tagaseljaotsus)

 Kohus                                      Harju Maakohus

 Kohtunik                                   Kristi Rickberg

 Otsuse tegemise aeg ja koht                25. mai 2016, Tallinn, Kentmanni Kohtumaja

 Tsiviilasja number                         2-15-128629

 Tsiviilasi                                 Osaühingu Aktiva Finants           hagi    XXXXvastu
                                            võlgnevuse väljamõistmiseks

 Tsiviilasja hind                           392,29 eurot

 Menetlusosalised ja nende esindajad        Hageja: Osaühing Aktiva Finants (registrikood
                                            10746479, asukoht A. Weizenbergi 20, 10150
                                            Tallinn);
                                            Hageja esindaja: Kadri Timuska (OÜ Julianuse
                                            Õigusbüroo, e-post jurist@julianus.ee);
                                            Kostja: XXXX(isikukood XXXX, elukoht kohtule
                                            teadmata).

 Asja läbivaatamine                         Kirjalikus menetluses


Resolutsioon

1. Rahuldada Osaühingu Aktiva Finants hagi XXXX vastu võlgnevuse väljamõistmiseks.
2. Välja mõista XXXXvõlgnevus 392,29 eurot (kolmsada üheksakümmend kaks eurot ja 29 senti)
   ning menetluskulu 278,95 eurot (kakssada seitsekümmend kaheksa eurot ja 95 senti)
   Osaühingu Aktiva Finants kasuks.
3. Välja mõista XXXXviivis menetluskulult, s.o 278,95 eurolt, VÕS § 113 lg 1 sätestatud määras
   alates kohtulahendi jõustumisest kuni täitmiseni Osaühingu Aktiva Finants OÜ kasuks.
4. Kostja võib tagaseljaotsusele esitada kaja menetluse taastamiseks tagaseljaotsuse
   kättetoimetamisest alates 30 päeva jooksul. Kui tagaseljaotsus toimetatakse kätte avalikult, võib
   kaja esitada 30 päeva jooksul alates päevast, kui kostja sai tagaseljaotsusest või selle täitmiseks
   algatatud täitemenetlusest teada. Kaja peab vastama tsiviilkohtumenetluse seadustikus (TsMS)
   § 416 sätestatud nõuetele. Kajalt tuleb kautsjonina tasuda 100 (ükssada) eurot
   Rahandusministeeriumi arveldusarvele nr EE571010220229377229 AS-is SEB Pank, nr
   EE062200221059223099 Swedbank AS-is, nr EE51330033352216001 Danske Bank AS Eesti
   filiaalis või nr EE221700017003510302 Nordea Bank Finland PLC Eesti filiaalis.
5. Hagejal on õigus esitada kohtuotsuse peale apellatsioonkaebus Tallinna Ringkonnakohtule 30
   päeva jooksul, alates otsuse apellandile kättetoimetamisest, kuid mitte hiljem kui viie kuu
   möödumisel esimese astme kohtu otsuse avalikult teatavakstegemisest. Apellatsioonkaebus
   võidakse lahendada kirjalikus menetluses, kui kaebuses ei taotleta selle lahendamist istungil.
6. Tagaseljaotsus on tagatiseta viivitamata täidetav.
7. Seaduses sätestatud alustel võib menetlusosaline taotleda riigipoolset menetlusabi
   menetluskulude kandmiseks. Seaduses sätestatud tähtaja järgimiseks peab menetlusabi taotleja
   tegema tähtaja kestel ka menetlustoimingu, mille tegemiseks ta menetlusabi taotleb, eelkõige
   esitama kaebuse. Kaebuse põhjendamiseks või riigilõivu tasumiseks või kaebuses esineva
   sellise puuduse kõrvaldamiseks, mis on seotud menetlusabi taotlemisega, annab kohus
   mõistliku tähtaja pärast menetlusabi andmise taotluse lahendamist, kui nimetatud taotlus ei
   olnud esitatud põhjendamatult või tähtaja pikendamise eesmärgil. See ei välista
   menetlustähtaja ennistamist.


(allkirjastatud digitaalselt)
Kristi Rickberg
kohtunik




                                                                                               2
