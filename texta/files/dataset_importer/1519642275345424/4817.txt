                                                                                          4-15-7783




                           KOHTUMÄÄRUS
Kohus                               Viru Maakohus

Määruse tegemise aeg ja koht        18. oktoober 2016, Narva kohtumaja

Toimiku number                      4-15-7781 (930014000466, 930014002761)

Kohtunik                            Innokenti Menšikov

Kohtuistungi sekretär               Egle Nigulist

Tõlk                                Irina Ogurova

Taotluse esitaja                    Politsei- ja Piirivalveameti Ida prefektuur
                                    asukoht Rahu 38, 41588 Jõhvi
Taotlus                             Taotlus üldkasuliku töö katkestamiseks ja ümbervaatamiseks
                                    Alexander Savosini suhtes
Istungil osalenud isikud            Alexander Savosin (isikukood: 37709013712; elukoht xxx)

Kohtuistungi toimumise aeg          18.10.2016

RESOLUTSIOON

Rahuldada Politsei- ja Piirivalveameti Ida prefektuuri 19.08.2016 taotlus Alexander
Savosinile määratud üldkasuliku töö katkestamiseks ja ümbervaatamiseks.
VTMS § 2103 lg 2 alusel peatada süüdlase Alexander Savosini Viru Maakohtu Narva
kohtumaja 13.01.2016 kohtumäärusega nr 4-15-7783 määratud üldkasuliku töö sooritamise
tähtaja kulgemine kuni tema tervisliku seisundi paranemiseni, uueks ÜKT sooritamise
tähtajaks määrata 01.06.2017.

Antud määrus edastada Alexander Savosinile ja Politsei- ja Piirivalveameti Ida prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Alexander Savosinit karistati Maksu- ja Tolliameti 31.03.2014 üldmenetluse otsusega väärteoasjas
nr 930014000466 tolliseaduse § 73 lg 1 järgi rahatrahviga 65 trahviühikut, so 260 eurot.
Kohtuvälise menetleja otsus jõustus 15.04.2014.
                                                                                           4-15-7783
Samuti karistati Alexander Savosinit Maksu- ja Tolliameti 30.01.2015 üldmenetluse otsusega
väärteoasjas nr 930014002761 tolliseaduse § 73 lg 1 järgi rahatrahviga 100 trahviühikut, so 400
eurot. Kohtuvälise menetleja otsus jõustus 14.02.2015.

21.09.2015 esitas Maksu- ja Tolliamet Viru Maakohtule avaldused nimetatud rahatrahvide
asendamiseks arestiga. Avalduste kohaselt palub sissenõudja Eesti Vabariik (Maksu- ja Tolliameti
kaudu, edaspidi maksuhaldur) otsustada väärteomenetluse seadustiku § 211 lg 1 alusel
maksuhalduri 31.03.2014 trahviotsusega nr 930014000466, 30.01.2015 trahviotsusega nr
930014002761 määratud rahatrahvide asendamine arestiga.

Viru Maakohtu Narva kohtumaja 13.01.2016 kohtumäärusega väärteoasjas nr 4-15-7783 rahuldati
Maksu- ja Tolliameti 21.09.2015 taotlused rahatrahvi asendamiseks arestiga Alexander Savosini
suhtes. Asendati Alexander Savosinile Maksu- ja Tolliameti Ida tollipunkti 31.03.2014
üldmenetluse otsusega väärteoasjas nr 930014000466 määratud rahatrahv 65 trahviühikut, so 260
(kakssada kuuskümmend) eurot ja 30.01.2015 üldmenetluse otsusega väärteoasjas nr
930014002761 määratud rahatrahv 100 trahviühikut, so 400 (nelisada) eurot, 16 (kuueteistkümne)
päeva arestiga. KarS § 69 lg 1 sätteid kohaldades asendati mõistetud arest üldkasuliku tööga 16
(kuueteistkümne) tunni ulatuses (ühele päevale arestile vastab 1 tund üldkasulikku tööd). KarS § 69
lg 3 alusel määrati üldkasuliku töö tegemise tähtajaks 3 (kaks) kuud alates kohtuotsuse
jõustumisest. Viru Maakohtu Narva kohtumaja 13.01.2016 kohtuotsus jõustus 29.01.2016.

Politsei- ja Piirivalveameti Ida prefektuur esitas 18.03.2016 Viru Maakohtu Narva kohtumajja
taotluse Alexander Savostin üldkasuliku töö peatamiseks ning uue üldkasuliku töö täitmise tähtaja
määramiseks.

Viru Maakohtu Narva kohtumaja 22.03.2016 kohtumäärusega rahuldati Politsei- ja Piirivalveameti
Ida prefektuuri 18.03.2016 taotlus Alexander Savosinile määratud üldkasuliku töö täitmise tähtaja
pikendamiseks. VtMS § 2103 lg 2 alusel peatati süüaluse Alexander Savosin Viru Maakohtu Narva
kohtumaja 13.01.2016 kohtumäärusega määratud üldkasuliku töö kulgemist ning määrati uut
tähtaega kuni 29.07.2016. Kohtumäärus jõustus 09.04.2016.

19.08.2016 esitas Politsei-ja Piirivalveameti Ida prefektuuri kohtule taotluse Alexander
Savosinile üldkasuliku töö katkestamise ja ümbervaatamise kohta. Taotluse esitaja palub VTMS §
2103 lg 2 alusel katkestada Viru Maakohtu 13.01.2016 kohtuotsusega väärteoasjas nr 4-15-7783
süüdlasele Alexander Savosinile TS § 73 lg 1 järgi määratud üldkasuliku tööd ning ümber vaadata
kohtuasja nr 4-15-7783, kuna süüdlane ei saa talle mõistetud või määratud üldkasulikku tööd
töövõimetuse tõttu teha. Alexander Savosinile ei sobi üldkasuliku töö määramine, kuna ta ei saa
füüsiliselt töötada ning täita tööandja poolt pakutavaid ülesandeid. Alexander Savosin on
töövõimetu, töövõimekaotus on 100%. Ta on nägemisvõimetu. Otsuse nr 1312302 alusel esineb A.
Savosinil raskele puude raskusastmele vastav nägemisfunktsiooni suur kõrvalekalle. Tema
igapäevane tegutsemine või ühiskonnaelus osalemine on piiratud püsiva töövõimetuse kestuse
lõpuni.

Menetlusosaliste seisukohad kohtuistungil

18.10.2016 kohtuistungil selgitas Alexander Savosin, et praegu läbib ta perioodilist ravi, tal on
olnud juba 4 operatsiooni, 28.10 läheb ta jällegi operatsioonile. Kuni juulikuuni pidi ta tegema 41
tundi ning 25 tunni ulatuses lükati tööde täitmine edasi ja jäi 16 tundi, ta palub lükata nende tööde
täitmine veidike edasi ja arstid lubavad, et pärast operatsioone ta tervis paraneb. Ta peab silma
ravimit tilgutama ja selle ravimi tõttu on tal nägemine udune ja ilma nende tilkadeta ei saa ta
hakkama.


Kohtu seisukoht
                                                                                            4-15-7783
Vaadanud läbi Politsei- ja Piirivalveameti Ida Prefektuuri esitatud taotluse, väärteoasja materjalid,
leiab kohus, et esitatud taotlus kuulub rahuldamisele.

VTMS § 2103 lg 2 sätestab, et juhul, kui süüdlane ei saa talle mõistetud või määratud üldkasulikku
tööd teha haiguse või perekondliku olukorra tõttu või seetõttu, et ta täidab ajateenistuskohustust või
osaleb õppekogunemisel, esitab Politsei- ja Piirivalveamet kohtule taotluse üldkasuliku töö tähtaja
kulgemise peatamiseks. Taotlus peab sisaldama andmeid peatamise aluste ning ettepanekut
peatamise aja kohta. Tähtaja kulgemise peatamisel ning uue tähtaja määramisel tuleb kohtul
arvestada vastava süüteo eest ettenähtud üldkasuliku töö tähtaja üldist piirangut.

VTMS § 212 lg 1 alusel käesolevas peatükis reguleerimata küsimused ning muud kohtuvälise
menetleja lahendi või kohtulahendi täitmisel ilmnevad kahtlused ja ebaselgused lahendab lahendi
teinud kohus või kohtuväline menetleja või lahendit või kohtulahendit täitmisele pööranud
kohtuväline menetleja või maakohtu kohtunik oma määrusega menetlusosalisi kohtusse kutsumata
kirjalikus menetluses.

Kohus tuvastas, et karistas Maksu-ja Tolliamet Alexander Savosinit tolliseaduse § 73 lg 1 alusel
rahatrahvidega 165 trahviühikut, so üldsummas 660 (kusssada kuuskümmend) eurot. Rahatrahvid
on jäänud tasumata. Maksu- ja Tolliamet esitas kohtule kaks avaldust rahatrahvi asendamiseks
arestiga. Viru Maakohtu Narva kohtumaja 13.01.2016 kohtumäärusega rahuldati MTA taotlused ja
asendati rahatrahvid 16 tunni üldkasuliku tööga. Kohus määras KarS § 69 lg 3 alusel üldkasuliku
töö tegemise tähtajaks 3 kuud alates kohtumääruse jõustumisest. Alexander Savosin ei ole
teostanud Viru Maakohtu Narva kohtumaja 13.01.2016 kohtumäärusega määratud 16 tundi
üldkasulikku tööd. Süüdlane Alexander Savosin ei saa füüsiliselt töötada, ta on nägemisvõimetu,
tema töövõimekaotus on 100%, siis esitas Politsei-ja Piirivalveameti kohtule taotluse üldkasuliku
töö katkestamiseks ja ümbervaatamiseks. Taotlusele on lisatud 15.02.2016 otsus A. Savosini püsiva
töövõimetuse tuvastamise kohta, 15.02.2016 otsus nr 1312302 puude raskusastme ja lisakulude
tuvastamise kohta, Sotsiaalkindlustusameti tõend. Kohus tuvastas, et A.Savosini tervise seisund ei
võimalda tal üldkasulikku tööd teha.

Eeltoodust tulenevalt peatab kohus Alexander Savosinile määratud üldkasuliku töö sooritamise
tähtaja kulgemise kuni tema tervisliku seisundi paranemiseni kuni 01.06.2017.

Määrus on tehtud eeltoodu alusel ja juhindudes VTMS § 2103 lg-st 2.

/allkirjastatud digitaalselt/

Innokenti Menšikov
Kohtunik
4-15-7871




     4(3)
