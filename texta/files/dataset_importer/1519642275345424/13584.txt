                             KOHTUMÄÄRUS
 Kohtuasja number                  2-16-102256

 Kohus                             Viru Maakohus

 Kohtunik                          Helgi Vinni

 Määruse tegemise aeg ja koht      03. juuni 2016.a. Jõhvi

 Kohtuasi                          Kiviõli Kinnisvarahoolduse OÜ hagi J. N. vastu
                                   võlgnevuse 136,20 euro ja lisanduva viivise nõudes.
 Menetlustoiming                   Hagiavalduse läbivaatamata jätmine

 Menetlusosalised ja nende         Hageja: Kiviõli Kinnisvarahoolduse OÜ (RK 10245033,
 esindajad                         asukoht Uus 6, 43124 Kiviõli)

                                   Hageja lepinguline esindaja: Marie Tsine (volikirja
                                   alusel,       e-post info@condorinkasso.ee )
                                   Kostja: J. N. (IK xxx, käesoleval ajal viibib xxx,
                                   asukohaga xxx)

                                   Kostja seaduslik esindaja: Kiviõli Linnavalitsus
                                   (eestkostja, Keskpuiestee 20, 43199 Kiviõli)


RESOLUTSIOON

   1. Jätta Kiviõli Kinnisvarahoolduse OÜ hagi J. N. vastu võlgnevuse 136,20 euro ja
      lisanduva viivise nõudes läbi vaatamata.

   2. Määrus saata menetlusosalistele teadmiseks.

Edasikaebe kord

Määruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättesaamise päevale järgnevast päevast arvates. Kohtumääruse
peale määruskaebuse esitamisel tasutakse riigilõivu 50 eurot.

ASJAOLUD
Kiviõli Kinnisvarahoolduse OÜ esitas 04.02.2016 Pärnu Maakohtule maksekäsu kiirmenetluse
avalduse J. N. vastu võlgnevuse 124,32 euro ja lisanduva viivise nõudes. Kohus tegi 12.02.2016
võlgnikule makseettepaneku, mis toimetati võlgnikule kätte 16.02.2016. Võlgniku esindaja,
eestkostja Kiviõli Linnavalitsus esitas 19.02.2016 nõudele vastuväite. Pärnu Maakohtu
11.03.2016 kohtumäärusega anti maksekäsu kiirmenetluses olev nõue J. N. vastu üle
hagimenetlusse Viru Maakohtule.

Viru Maakohus andis 15.03.2016 määrusega Kiviõli Kinnisvarahoolduse OÜ-le puuduste
kõrvaldamiseks, s.o, nõude esitamiseks ja põhjendamiseks hagiavaldusele ettenähtud vormis,
lisades hagiavaldusele dokumentaalsed tõendid vastavalt menetlusosaliste arvule, esitada
lepingulise esindaja volikiri koos haridust tõendava dokumendiga; ning vajadusel täiendava
riigilõivu tasumiseks ja maksekorralduse esitamiseks 14 päeva, alates määruse kättesaamisest.

Kiviõli Kinnisvarahoolduse OÜ esitas 29.03.2016 Viru Maakohtule hagi J. N. vastu võlgnevuse
136,20 euro ja lisanduva viivise nõudes. Hageja palub kostjalt välja mõista võlgnevus seoses
hageja käsundita asjaajamisest võlgniku kasuks tehtud kulutustega.

Viru Maakohus võttis 30.03.2016 määrusega Kiviõli Kinnisvarahoolduse OÜ hagi menetlusse
ning kohustas kostja J. N. seaduslikku esindajat, eestkostjat Kiviõli Linnavalitsust esitama
kirjalik vastus hagiavaldusele 20 päeva jooksul alates määruse kättesaamisest.

Kiviõli Linnavalitsus, kostja J. N. seadusliku esindajana, teatas 25.04.2016 Viru Maakohtule,
et J. N. võlanõude täitmine Kiviõli Kinnisvarahooldus OÜ ees tuleb tunnistada ebaotstarbekaks,
kuna võlgnikul ei ole ega teki ka tulevikus vara selle nõude täitmiseks.

31.05.2016 esitas hageja avalduse, milles võtab hagiavalduse tagasi.

KOHTUMÄÄRUSE PÕHJENDUSED

Kohus, tutvunud esitatud avaldusega, leidis, et hagi tuleb jätta läbi vaatamata.

TsMS § 423 lg 1 p 2 kohaselt, kohus jätab hagi läbi vaatamata, kui hageja on võtnud hagi tagasi.

Hageja esitas 31.05.2016 kohtule hagiavalduse tagasivõtmise avalduse.

TsMS § 424 kohaselt, hageja võib hagi kostja nõusolekuta tagasi võtta kuni eelmenetluse
lõpuni. Kostja nõusolekul võib hagi tagasi võtta hagi kohta tehtud lahendi jõustumiseni. Hagi
tagasivõtmine ja kostja nõusolek hagi tagasivõtmise avaldus toimetatakse kätte kostjale, kui
tagasivõtmiseks on vajalik tema nõusolek. Kui kostja ei esita vastuväidet avalduse
kättetoimetamisest kümne päeva jooksul, loetakse, et ta on nõusoleku andnud.

Kohus, arvestades asjaoluga, et hagi tagasivõtu avaldus on esitatud eelmenetluse staadiumis,
siis ei ole hagi tagasivõtuks kostja nõusolekut vaja vastavalt TsMS § 424 lõikele 1.

Kohus selgitab, et vastavalt TsMS § 426 lg 1 esimese lause kohaselt, hagi läbivaatamata jätmise
korral loetakse, et hagi ei ole kohtu menetluses olnud.

Eeltoodud alusel ja juhindudes TsMS § 423 lg 1 p 2, § 424, § 425 ja § 427 jätab kohus hagi läbi
vaatamata.
/allkirjastatud digitaalselt/


Kohtunik
Helgi Vinni
