                                                            Tsiviilasi nr: 2-15-14554




                          KOHTUOTSUS
                                 Eesti Vabariigi nimel

Kohus                         Tallinna Ringkonnakohus

Kohtukoosseis                 Krista Kirspuu, Tiit Kollom, Ande Tänav

Otsuse tegemise aeg ja koht   29.03.2016, Tallinn

Tsiviilasja number            2-15-14554

Tsiviilasi                    MM hagiavaldus MM vastu elatise väljamõistmiseks

Vaidlustatud kohtulahend      Harju Maakohtu 08.12.2015 otsus

Tsiviilasja hind              1755 eurot
apellatsioonimenetluses


Kaebuse esitaja ja kaebuse    MM apellatsioonkaebus
liik

Menetlusosalised ja nende     Hageja (apellatsioonimenetluses vastustaja): MM (isikukood
esindajad                     XXXXXXXXXX,            elukoht      XXXXXXX        XX-XX
                              XXXXXXX),         seaduslik    esindaja   NM    (isikukood
                              XXXXXXXXXXX,            elukoht     XXXXXXX        XX-XX
                              XXXXXXX, e-post: XXX)

                              Kostja (apellatsioonimenetluses apellant): MM (isikukood
                              XXXXXXXXXX, elukoht XXXXXX XX-XX XXXXXXX,
                              e-post: XXX), lepinguline esindaja Erika Scholler (e-post:
                              XXX )

Menetluse liik                Kirjalik menetlus
RESOLUTSIOON:
  1. Tühistada Harju Maakohtu 08.12.2015 otsus osas, millega MM-lt mõisteti MM
     kasuks välja elatis tagasiulatuvalt perioodi 30.09.2014-29.09.2015 eest 2 011,19
     eurot ületavas osas ja menetluskulude jaotuse osas. Muus osas jätta Harju
     Maakohtu 08.12.2015 otsus muutmata.
  2. MM apellatsioonkaebus rahuldada osaliselt.
  3. Kohtuotsuse tervikresolutsioon on järgmine:
     3.1.Hagi rahuldada osaliselt.




                                                                                    1(7)
                                                               Tsiviilasi nr: 2-15-14554

      3.2. Välja mõista MM-lt MM kasuks alates 30.09.2015 elatis summas 195 eurot
      kuus, kuid mitte vähem kui ½ Vabariigi Valitsuse kehtestatud kuupalga
      alammäärast, kuni MM täisealiseks saamiseni. Elatise summa muutub koos
      Vabariigi Valitsuse kehtestatud kuupalga alammäära muutumisega.
      3.3 Välja mõista MM-lt hageja MM kasuks elatis tagasiulatuvalt perioodi
      30.09.2014-29.09.2015 eest summas 2 011,19 eurot.
      3.4. Jätta MM menetluskulud maakohtus 95 % ulatuses MM kanda ja MM
      menetluskulud tema enda kanda. Maakohtu menetluskulusid rahaliselt kindlaks
      ei määrata, sest pooltel menetluskulud maakohtus puuduvad.
   4. Jätta menetlusosaliste menetluskulud ringkonnakohtus MM kanda.
   5. Võtta asja materjalide juurde MM poolt esitatud tõend NM 2016.a konto
      väljavõtte kohta ja MM poolt esitatud tõend MM-le 02.06.2015 elatise summas
      275 euro tasumise kohta.
   6. Otsuse peale võib kassatsiooni korras edasi kaevata, esitades kaebuse vahetult
      Riigikohtule 30 päeva jooksul otsuse kassaatorile kättetoimetamisest, kuid mitte
      pärast viie kuu möödumist otsuse avalikult teatavaks tegemisest. Hagimenetluses
      Riigikohtus võib menetlusosaline menetlustoiminguid teha ning avaldusi ja
      taotlusi esitada üksnes vandeadvokaadi vahendusel. Menetlusosaline võib ise
      esitada Riigikohtule menetlusabi saamise taotluse, samuti esitada teise
      menetlusosalise kaebuse või muu taotluse kohta seisukohti ja vastuväiteid.
      Menetlusabi andmise taotlus ei peata seaduses sätestatud ega kohtu poolt
      määratud tähtaja kulgemist. Seaduses sätestatud tähtaja järgimiseks peab
      menetlusabi taotleja tegema tähtaja kestel ka menetlustoimingu, mille tegemiseks
      ta menetlusabi taotleb.

Hagi ja selle aluseks olevad asjaolud
  1. 30.09.2015 esitas MM (hageja) Harju Maakohtule hagiavalduse MM (kostja) vastu
      elatise väljamõistmiseks tagasiulatuvalt alates 30.09.2014 kuni 31.12.2014 177,50 euro
      ulatuses kuus, alates 01.01.2015 195 euro ulatuses kuus ning edaspidi kuni hageja
      täisealiseks saamiseni, so 04.12.2021 pool Vabariigi Valitsuse kehtestatud kuupalga
      alammäära ulatuses, menetluskulud palus hageja jätta kostja kanda.
  2. Hagiavaldusest nähtuvalt elab hageja koos oma emaga ja viimase 1,5 aasta jooksul ei
      ole kostja oma ülalpidamiskohustust hageja suhtes täitnud. Hageja vanemad on
      lahutatud, neil on hageja suhtes ühine hooldusõigus ning kokkuleppel om hageja
      elukoht alates 14.02.2012 ema elukoht. Hageja emal kulub hageja ülalpidamiseks kuus
      415 eurot, keskmine töötasu moodustab 552,37 eurot. Hageja ülalpidamisel aitab ka
      hageja vanaema.

Kostja vastuväited
  3. Kostja on oma vastuses hagiavaldusele välja toonud, et ei tööta ja maksab lapsele
      elatist võimaluste piires.

Esimese astme kohtu otsus
  4. Harju Maakohus rahuldas 08.12.2015 otsusega hagi ning mõistis kostjalt hageja kasuks
     alates 30.09.2015 välja elatise summas 195 eurot kuus, kuid mitte vähem kui ½
     Vabariigi Valitsuse kehtestatud kuupalga alammäärast, kuni hageja täisealiseks
     saamiseni ning elatise tagasiulatuvalt perioodi 30.09.2014 – 29.09.2015 eest summas
     2286,9 eurot; menetluskulud jättis kohus kostja kanda.
  5. Maakohus menetles hagi TsMS § 405 lg 1 kohaselt lihtsustatud.



                                                                                       2(7)
                                                               Tsiviilasi nr: 2-15-14554

6. Maakohtu otsusest tulenevalt, Perekonnaseaduse (edaspidi PKS) § 96 kohaselt on
    ülalpidamist andma kohustatud isikuteks täisealised esimese ja teise astme ülenejad ja
    alanejad sugulased ning PKS § 97 p 1 kohaselt on ülalpidamist saama õigustatud
    isikuks alaealine laps.
7. Poolte vahel puudub vaidlus, et kostja on hageja isa, kes elab hagejast lahus. Hageja
    elatise nõuet tõendab kanne rahvastikuregistris, millest nähtub, et kostja on hageja isa
    ja seega on hageja õigustatud kostjalt ülalpidamist saama.
8. Perekonnaseaduse (PKS) § 97 p 1 järgi on ülalpidamist saama õigustatud alaealine
    laps. Ülalpidamist antakse üldjuhul raha perioodiliste maksmisega (PKS § 100 lg 1).
    Alaealise lapse vanem täidab lapse ülalpidamise kohustust elatise maksmise teel
    eeskätt juhul, kui ta ei ela lapsega koos või kui ta ei osale lapse kasvatamises (PKS §
    100 lg 2). Elatist makstakse iga kalendrikuu eest ette (PKS § 100 lg 4). PKS § 101 lg 1
    järgi ei või igakuine elatis ühele lapsele olla väiksem kui pool Vabariigi Valitsuse
    kehtestatud kuupalga alammäär.
9. 28.11.2013 vastu võetud Vabariigi Valitsuse määruse nr 166, so „Töötasu alammäära
    kehtestamine“, kohaselt on alates 01.01.2015 kehtestatud kuutasu alammääraks
    täistööajaga töötamise korral 390 eurot. Seaduses sätestatud igakuise elatise suurus on
    pool kuupalga alammäärast ja 2015 moodustab see summa 195 eurot.
10. Riigikohtu praktika kohaselt on lapse igapäevaste vajaduste rahuldamiseks ühe vanema
    tehtavate kulutuste suurus PKS § 101 lg 1 järgi üldjuhul pool Vabariigi Valitsuse
    kehtestatud kuupalga alammäära. Selles ulatuses ei tule lapse vajaduste rahuldamise
    kulusid tõendada, kuid lapse vajaduste rahuldamiseks tehtavad suuremad kulud tuleb
    tõendada (Riigikohtu lahend nr 3-2-1-21-15, p 14; lahend nr 3-2-1-78-13, p 15; lahend
    nr 3-2-1-120-14, p 14). Kohus on seisukohal, et kuivõrd hageja nõue elatise saamiseks
    on esitatud seaduses sätestatud elatise miinimummääras, ei pea hageja oma vajaduste
    rahuldamise kulusid tõendama.
11. Kohus, hinnanud poolte seisukohti ning esitatud tõendeid, on jõudnud seisukohale, et
    käesolevalt ei ole põhjendatud hagejale elatise väljamõistmine alla seaduses sätestatud
    miinimummäära. Kostja on vastuses hagile toonud välja, et ei tööta. Kostja ei ole
    kohtule esitanud tõendit selle kohta, et kostja on töövõimetu. Sellest tulenevalt on
    kohus seisukohal, et kostja on töövõimeline isik, kellel on kohustus korraldada oma elu
    selliselt, mis võimaldaks tal täita miinimummääras ülalpidamiskohustust oma alaealise
    lapse osas. Samuti ei nähtu rahvastikuregistri andmebaasist, et kostjal oleks teisi lapsi
    peale hageja. Seega on kohus jõudnud seisukohale, et käesolevalt ei esine neid
    mõjuvaid põhjuseid, mis annaksid aluse elatise vähendamiseks alla seaduses sätestatud
    miinimummäära.
12. Lähtudes eeltoodust tuleb MM´lt välja mõista igakuine elatis miinimumsummas 195
    eurot (½ Vabariigi Valitsuse kehtestatud kuupalga alammäära) hageja kasuks tema
    ülalpidamiseks alates hagi esitamisest 30.09.2015 kuni hageja täisealiseks saamiseni.
13. Hageja palub kostjalt elatise väljamõistmist tagasiulatuvalt alates 30.09.2014.
14. PKS § 108 järgi võib õigustatud isik nõuda ülalpidamiskohustuse täitmist ja kohustuse
    täitmata jätmise tõttu tekkinud kahju hüvitamist tagasiulatuvalt kuni ühe aasta eest
    enne elatishagi kohtule esitamist.
15. Vabariigi Valitsuse kehtestatud kuupalga alammäär oli 2014.aastal 355 eurot, seega oli
    igakuine miinimumelatise summa 177,5 eurot. Kohus peab põhjendatuks kostjalt välja
    mõista elatis tagasiulatuvalt ajavahemiku 30.09.2014 kuni kohtule hagiavalduse
    esitamisele eelnenud päevani 29.09.2015 eest summas 2286,9 eurot (arvutuskäik:
    ajavahemik 30.09.2014 kuni 30.09.2014 177,5/30x1=5,9 eurot; ajavahemik 01.10.2014
    kuni 31.12.2014 177,5x3=532,5 eurot; ajavahemik 01.01.2015 kuni 31.08.2015



                                                                                        3(7)
                                                                  Tsiviilasi nr: 2-15-14554

      195x8=1560 eurot; ajavahemik 01.09.2015 kuni 29.09.2015 195/30x29=188,5 eurot)
      hageja kasuks.
  16. Kohus jätab menetluskulud TsMS § 162 lg 1 alusel kostja kanda.

Apellatsioonkaebus
  17. Kostja esitas maakohtu otsuse peale apellatsioonkaebuse, paludes selle täies ulatuses
      tühistada ning saata asi maakohtule tagasi uueks läbivaatamiseks, menetluskulud jätta
      vastustaja kanda.
  18. Apellant leiab, et maakohus on rikkunud TsMS § 403 lg-t 1. Apellant ei ole esitanud
      vastuses hagile kõiki asjas tähtsust omavaid asjaolusid ja tõendeid, kuna arvas, et kohus
      määrab kohtuistungi, kus apellandi õigusi kaitseb õigusteadmistega isik. Apellant esitas
      vastuse hagiavaldusele ise, kuna ei soovinud, et asjas oleks tehtud tagaseljaotsus, samas
      aga tal ei olnud piisavalt aega endale esindaja leidmiseks, seetõttu vastus
      hagiavaldusele ei kajastanud reaalset olukorda.
  19. Apellant ei ole selgelt väljendanud nõusolekut, et ta soovib asja arutamist kirjalikus
      menetluses. Juhul kui kohus luges apellandi vastusest välja, et viimane ei soovi asja
      arutamist kohtuistungil või kohus on kasutanud talle TsMS §-s 405 lg-s 1 p-s 7 antud
      võimalust loobuda kirjalikust eelmenetlusest või kohtuistungist, siis oleks ta pidanud
      sellest pooli teavitama ning andma pooltele tähtaja, mille jooksul on võimalik esitada
      avaldusi ja dokumente. Kohus ei ole pooli tähtajast teavitanud, millega on rikkunud
      TsMS §-t 403 p 1.
  20. Kohus on rikkunud TsMS § 405 lg-t 2. Kohus teatas kohtuotsuses, et hagiavaldus oli
      menetletud lihtmenetluses. Kohus ei ole apellanti teavitanud tema õigusest olla ära
      kuulatud, millega rikkus TsMS § 405 lg-t 2. Juhul kui kohus teavitanuks apellanti
      õigusest olla ära kuulatud, siis apellant oleks seda õigust kasutanud, kuna vastustaja
      esitas hagivalduses ebatõeseid faktiväiteid, nt viis vastustaja esindaja kohut eksimusse
      sellega, et apellant ei ole vastustajale elatist maksnud 1,5 aastat. Tegelikkuses on
      apellant elanud vastustajaga koos kuni mai kuuni 2015 ehk kuni apellant ja vastustaja
      abielu oli lahutatud.
  21. Riigikohus leidis oma otsuse nr 3-2-1-136-13 punktis 11, et kui vanem elab lapsega
      koos, rahuldab ta lapse vajadused vahetult. Kui vanem ei ela lapsega koos või ei osale
      lapse kasvatamises, täidab ta PKS § 100 lg 2 järgi ülalpidamiskohustust lapsele iga
      kalendrikuu eest ette elatist makstes.
  22. Apellant on arvamusel, et ta ei pea maksma elatist tagasiulatuvalt perioodil 30.09.2014-
      11.05.2015, kuna sel ajal elas apellant vastustajaga koos ning rahuldas lapse vajadused
      vahetult. Apellant ostis vastustajale süüa, maksis kinni eluasemekulud ning on igapidi
      hoolitsenud vastustaja heaolu eest.
  23. Kohus on rikkunud uurimispõhimõtet, kuna välja selgitanud, kas vastustaja poolt
      esitatud väited vastavad tõele või mitte. Lihtmenetluses on kohtule antud pädevus
      tõendite omal algatusel kogumiseks (TsMS § 405 lg 1 p 8). Kohus pole seda õigus
      kasutanud, mis tõi kaasa vale kohtuotsuse.
  24. Ajal, mil apellant ei elanud vastustajaga koos, maksis ta 02.06.2015 vastustaja
      esindajale elatisraha summas 275 eurot. Eeltoodust tulenevalt leiab apellant, et
      menetlusnormide rikkumise tõttu on kohus jõudnud valedele järeldustele, mis tõi kaasa
      vale kohtuotsuse. Kohus ei pidanud rahuldama elatise väljamõistmise nõuet
      tagasiulatuvalt perioodi 30.09.2014-11.05.2015 eest ning ülejäänud perioodi eest peab
      võlgnevuse summa olema väiksem 275 euro võrra.
  25. Apellant lisab, et juhul kui talle oleks antud tähtaeg asjas tähtsust omavate avalduste ja
      tõendite esitamiseks ning juhul kui kohus teatanuks apellandile tema õigusest olla
      kohtu poolt ära kuulatud, siis esitanuks ta avalduse igakuise elatisraha summa


                                                                                           4(7)
                                                                  Tsiviilasi nr: 2-15-14554

      vähendamiseks, kuna 20.12.2012 Harju Maakohtu määrusega kuulutati välja apellandi
      pankrot. Alates aastast 2012 on apellant maksejõuetu ning tema maksejõuetus ei ole
      ajutine, mistõttu ei saa ta ülalpidamiskohustust regulaarselt ning täies ulatuses täita.
      Apellant on seisukohal, et tema pankrot on mõjuvaks põhjuseks elatise vähendamiseks
      alla seaduses sätestatud alammäära.

Vastus apellatsioonkaebusele
  26. Vastustaja vaidles apellandi poolt esitatud apellatsioonkaebusele vastu ja palus jätta
      selle rahuldamata ning menetluskulud apellandi kanda.

Ringkonnakohtu seisukoht
  27. Ringkonnakohus, tutvunud tsiviilasja materjalidega, leiab, et Harju Maakohtu
      08.12.2015 otsus tuleb tühistada osas, millega MM-lt mõisteti MM kasuks elatis
      tagasiulatuvalt perioodi 30.09.2014-29.09.2015 eest 2 011,19 eurot ületavas osas ja
      menetluskulude jaotuse osas. Muus osas tuleb jätta Harju Maakohtu 08.12.2015 otsus
      muutmata. Apellatsioonkaebus tuleb rahuldada osaliselt.
  28. Ringkonnakohus on seisukohal, et apellatsioonkaebuse väited, mille kohaselt
      maakohus rikkus TsMS § 403 lg-tes 1 ja 2 sätestatut, ei ole põhjendatud. TsMS § 405
      lg 1 järgi kohus menetleb hagi oma õiglase äranägemise kohaselt lihtsustatud korras,
      järgides üksnes käesolevas seadustikus sätestatud üldisi menetluspõhimõtteid, kui
      tegemist on varalise nõudega hagiga ning hagihind ei ületa summat, mis arvestatuna
      põhinõudelt vastab 2000 eurole ja koos kõrvalnõuetega 4000 eurole.
      Tsiviilkohtumenetluse seadustiku § 405 eesmärk on väiksema hagihinnaga asjades
      menetluse lihtsustamise ja kiirendamise kaudu tõhusama õigusemõistmise tagamine.
      TsMS § 405 lg 1 p 7 järgi võib muuhulgas sellise hagi menetlemisel loobuda kirjalikust
      eelmenetlusest või kohtuistungist. Seega ei pea kohus lihtmenetluse asja lahendades
      määrama kohtuistungit. Asja lihtmenetluses läbivaatamise kohta ei ole TsMS § 405
      lg 3 esimese lause kohaselt vajalik teha eraldi määrust. Samuti ei pea kohus pooltele
      eraldi teatama, et asja menetletakse lihtmenetluse korras. Küll peab kohus juhtima
      poolte tähelepanu lihtmenetluse erisustele, kui ta kavatseb üldistest menetlusreeglitest
      erisusi teha, st pooled peavad aru saama, mis osas kohus lihtmenetluse tõttu üldistest
      menetlusreeglitest kõrvale kaldub. Kohus peab tagama poolte oluliste menetlusõiguste
      järgimise ja nende ärakuulamise (TsMS § 405 lg-d 2 ja 3). Käesolevas asjas on
      maakohus teinud 05.10.2015 määruse, milles teatas, et menetleb hagi lihtsustatud
      korras. Samuti on kohus selgitanud (määruse lk 1 pöördel), et vastavalt TsMS § 405 lg-
      le 2 on menetlusosalisel õigus olla hagi lihtsustatud menetlemise korral kohtu poolt ära
      kuulatud. Seega on kostja väited, et teda õigusest olla ära kuulatud ei teavitatud,
      mistõttu ta ei saanud esitada seisukohti, et elas koos hagejaga kuni maini 2015,
      põhjendamatud.
  29. Kostja väidete kohaselt esitas ta hagiavaldusele vastuse, kuna ei soovinud, et asjas
      tehakse tagaseljaotsus. Apellatsioonkaebuse kohaselt ei olnud tal piisavat aega esindaja
      leidmiseks ja seetõttu ei kajastu vastus hagiavaldusel reaalset olukorda. Kostja
      28.10.2015 vastusest hagiavaldusele nähtub, et ta ei saa elatist maksta, kuna ta ei tööta.
      25.11.2015 määras kohus, et lõplike seisukohtade ja avalduste esitamise tähtajaks on
      01.12.2015 ning teise poole menetluskuludele seisukohtade esitamise tähtaja
      04.12.2015. Seega oli kostjal peale vastuse esitamist rohkem kui kuu aega esindaja
      leidmiseks ja vastuse täpsustamiseks ning tõendite esitamiseks. Rahvastikuregistri
      väljavõtte kohaselt on kostja elukoha aadressiks Tallinn, XXX XX XXX-XX,
      sideaadressiks on märgitud XXXXXX XX-XX, Tallinn. Apellatsioonkaebuse kohaselt
      on kostja aadressiks XXXXXX XX-XX, Tallinn. Korduvad katsed postitöötaja


                                                                                           5(7)
                                                                 Tsiviilasi nr: 2-15-14554

    vahendusel menetlusdokumente XXXXXX XX-XX, Tallinn üle anda ebaõnnestusid
    (tlk 17 ja 22). Seetõttu oli 25.11.2015 kirja kostjale kättetoimetamine TsMS § 3141 lg 1
    järgi põhjendatud ning kostja väited, et tema ei teadnud kohtu määratud lõplike
    seisukohtade esitamise tähtaega, on põhjendamatud.
30. PKS § 99 lg-te 1 ja 2 järgi määratakse ülalpidamise ulatus kindlaks ülalpidamist saama
    õigustatud isiku (sh lapse) vajadustest ja tema tavalisest elulaadist lähtudes, arvestades
    õigustatud isiku kõiki eluvajadusi, sh tema võimete ja kalduvuste kohase hariduse ja
    kutsealase ettevalmistusega seotud kulutusi, alaealise ülalpeetava puhul ka tema
    kasvatamise kulutusi. Nimetatud sätete eesmärgiks on tagada lapse igapäevaste
    vajaduste rahuldamine ja tema arenguks piisavad materiaalsed vahendid. PKS § 101
    lg 1 sätestab, et igakuine elatis ühele lapsele ei saa olla väiksem kui pool Vabariigi
    Valitsuse kehtestatud kuupalga alammäära. Erandina võib kohus PKS § 102 lg 2 teise
    ja kolmanda lause järgi mõjuval põhjusel siiski vähendada elatist alla seaduses
    sätestatud miinimummäära, sh vanema töövõimetuse korral või olukorras, kus vanemal
    on teine laps, kes miinimummääras elatise väljamõistmisel osutuks varaliselt vähem
    kindlustatuks, kui elatist nõudev laps. Seega peab vanem hoolimata oma halvast
    varalisest seisundist üldjuhul andma lapsele ülalpidamist seaduses sätestatud
    miinimummääras ning üksnes PKS § 102 lg 2 teises ja kolmandas lauses sätestatud
    põhjustel võib kohus mõista välja ka PKS § 101 lg-s 1 sätestatud miinimummäärast
    väiksema elatise. Maakohus on rahvastikuregistri andmete alusel tuvastanud, et kostjal
    teisi lapsi peale hageja ei ole. Kostja ei ole väitnud, et töövõimetuse tõttu ei ole ta
    võimeline töötama. Vanemal on lapse ülapidamise kohustusest tulenevalt kohustus
    teenida sissetulekut ning vanem ei vabane lapse ülalpidamise kohustusest üksnes selle
    tõttu, et tal ei ole sissetulekut või et tema sissetulek on liiga väike. Seega tuleb kostjal
    tasuda hageja ülalpidamiseks elatise miinimumsumma. Käesolevas asjas on hageja
    esitanud maakohtus peale kostja väidet, et kostja ei saa elatist tasuda kuna ta ei tööta,
    tõendid selle kohta, et kostja on registreeritud töötamise registris A OÜ alates
    01.08.2015 ja P OÜ-s alates 21.10.2015. Ei maakohtus ega ka ringkonnakohtus pole
    kostja nendes tõendites sisalduvat vaidlustanud. Seega on kostja 28.10.2015 vastuses
    sisalduvad väited, et ta ei saa elatist maksta, kuna ei tööta, nimetatud tõenditega ümber
    lükatud.
31. PKS § 105 lg 3 järgi täidavad mitu sama astme sugulast ülalpidamiskohustust
    osavõlgnikena ning iga osavõlgniku kohustuse suurus määratakse kindlaks võrdeliselt
    tema sissetuleku ja varalise seisundiga, arvestades ka tema ning ülalpidamist saama
    õigustatud isiku vahelisi suhteid. Selle sätte kohaselt peavad vanemad võrdväärse
    sissetuleku ja varalise seisundi korral andma lapsele võrdsetes osades ülalpidamist.
    Vanemate erineva sissetuleku ja varalise seisundi korral osaleb aga kumbki vanem
    lapse ülalpidamises vastavalt vanemate sissetulekute ja varalise seisundi
    proportsioonile. Kohtuinfosüsteemist nähtuvalt on 20.12.2012 kell 14.00 välja
    kuulutatud kostja pankrot, kuid 07.10.2014 on pankrotimenetlus lõpetatud ja algatatud
    on kostja kohustustest vabastamise menetlus. Kohtuinfosüsteemi kohaselt on hageja
    seadusliku esindaja NM pankrot välja kuulutatud 19.11.2012. 26.08.2013
    pankrotimenetlus on raugemise tõttu lõpetatud pärast pankroti väljakuulutamist ja
    võlgadest vabastamise menetlus on algatatud. Kuna mõlema vanema suhtes on
    algatatud võlgadest vabastamise menetlus, siis vanemate varalisi võimalusi hinnates ei
    ole vanemate võrdsuse põhimõttest kõrvale kaldumine lapsele elatise maksmisel
    võimalik.
32. TsMS § 230 lg 1 esimese lause järgi peab kumbki pool tõendama kohtumenetluses neid
    asjaolusid, millele tuginevad tema nõuded ja vastuväited, kui seadusest ei tulene teisiti.
    Kostja väidete kohaselt ei ole tagasiulatuvalt hagi esitamisest elatise nõudmine


                                                                                           6(7)
                                                                       Tsiviilasi nr: 2-15-14554

       põhjendatud, kuna 2015 maikuuni elas ta koos hagejaga ja kandis tema kulusid. Kostja
       ei ole oma väiteid tõendanud. Hagejate vanemate abielu lahutamine 2015 maikuus seda
       asjaolu veenvalt ei tõenda.
   33. Käesolevas asjas on kostja esitanud apellatsioonkaebuses väite, et ta on 2015.a tasunud
       hageja ülalpidamiseks 275 eurot. Hageja esitas oma väite tõendamiseks
       kontoväljavõtte, millest nähtub hagejale elatise tasumine 02.06.2015. Vastuses
       apellatsioonkaebusele võttis hageja selle väite omaks. Seega tuleb asja lahendamisel
       elatise tasumisega summas 275 eurot arvestada, kuigi kostja esitas selle väite ja tõendi
       alles apellatsioonimenetluses. Kuna maakohus mõistis perioodi 30.09.2014-29.09.2015
       eest hagejale kostjalt välja elatise summas 2 286, 9 eurot, tuleb nimetatud summat 275
       euro võrra vähendada.
   34. Maakohus jaotas poolte menetluskulud, jättes kõik menetluskulud kostja kanda.
       Seetõttu, et kostja tasus hagejale 2015 elatist 275 eurot, kuid hageja hagi esitamisel,
       seda asjaolu esile ei toonud, tuleb hagi rahuldada osaliselt. Vastavalt tuleb muuta ka
       menetluskulude jaotust. Hageja menetluskulud maakohtus tuleb 95% ulatuses jätta
       kostja kanda ja kostja menetluskulud tema enda kanda. Kuna pooled maakohtu
       menetluses menetluskulude nimekirju ei esitanud ja menetluskulude kandmine ei nähtu
       ka muudest toimikusse lisatud dokumentidest, tuleb menetluskulud jätta rahaliselt
       kindlaks määramata.
   35. Hageja ja kostja esitasid apellatsioonimenetluse tõendeid. Ringkonnakohus leiab, et
       hageja esitatud tõend NM kontoväljavõtte kohta, millest nähtub kostja poolt elatise
       tasumine 2016.a ja kostja esitatud tõend hagejale 275 euro elatise tasumise kohta
       02.06.2015 on põhjendatud ja tuleb võtta asja materjalide juurde.

       Menetluskulude jaotus

   36. TsMS § 171 lg 2 kohaselt kohus võib jätta apellatsioonkaebuse menetluskulud
       täielikult või osaliselt selle apellandi kanda, kelle kasuks otsus tehakse, kui viimane
       võidab uue esitatud asjaolu põhjal, millele ta oleks võinud tugineda juba maakohtus.
       Käesoleval juhul on apellatsioonkaebus põhjendatud vaid osas, et tagasiulatuv elatis on
       mõistetud kostjalt hageja kasuks välja 275 eurot suuremas ulatuses. Selle väite ja
       tõendi selle väite kohta esitas kostja alles apellatsioonimenetluses. Seega tuleb
       menetlusosaliste menetluskulud ringkonnakohtus jätta kostja kanda. Kuna maakohus
       menetluskulusid rahaliselt kindlaks ei määranud, siis toimub menetluskulude rahaline
       kindlaksmääramine TsMS § 174 lg-s 4 sätestatud korras.


/allkirjastatud digitaalselt/   /allkirjastatud digitaalselt/   /allkirjastatud digitaalselt/
Krista Kirspuu                  Tiit Kollom                     Ande Tänav
kohtunik                        kohtunik                        kohtunik




                                                                                                7(7)
