                                                                                  2-16-9487




                              KOHTUMÄÄRUS
Kohus                             Viru Maakohus
Kohtunik                          Tamara Šabarova
Kohtujurist                       Olga Dmitrijeva
Määruse tegemise aeg ja koht      16. august 2016, Narva kohtumaja
Kohtuasja number                  2-16-9487
Kohtuasi                          N Š hagi KÜ Punane Maja vastu KÜ Punane Maja
                                  23.03.2016 üldkoosoleku protokolli tühistamiseks
Menetlustoiming                   Menetlusse võtmisest keeldumine
Kohtuistungi toimumise aeg        Kirjalik menetlus
Menetlusosalised ja esindajad     Hageja:             N Š (isikukood XXX)
                                  Kostja:             KÜ Punane Maja

RESOLUTSIOON

   1. Keelduda N Š hagi menetlusse võtmisest.

   2. Jätta rahuldamata N Š taotlused riigi õigusabi ja menetlusabi saamiseks.

   3. Tagastada hagiavaldus koos lisadega hagejale.

   4. Jätta menetluskulud N Š kanda.

Saata kohtumäärus N Š .

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättetoimetamisest. Määruskaebust ei saa esitada
peale viie kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

                                                                                        1(4)
                                                                                  2-16-9487


Hageja esitas Viru Maakohtule hagiavalduse kostja vastu kostja üldkoosoleku protokolli
tühistamiseks. Koos hagiavaldusega esitas hageja taotluse riigi õigusabi saamiseks.

Kohus 28.06.2016 määrusega jättis hagiavalduse ja hagi tagamise avalduse käiguta. Kohus
andis hagejale tähtaja et esitada andmed ja tõendid hageja korteriühistu liikmesuse
tõendamiseks.

Hageja sai kohtumääruse kätte 04.07.2016. Tema esitas 05.07.2016 taotluse menetlusabi
saamiseks ning järgmised tõendid:
- korteriomandi kinkelepingu, isikliku kasutusõiguse seadmiselepingu ja asjaõiguslepingu
ärakiri,
- A K ja I K volikiri, millega nad volitavad esindama ennast korteriühistu üldkoosolekutel N
Š;
- Ida-Virumaa Hooneregistri Narva filiaali 01.09.1995 väljastatud registreerimise tunnistus;
- KÜ Punane maja hagejale väljastatud arved;
- õiguskantsleri vastus hagejale;
- käsikirjaline vene keeles kiri hagiavalduse juurde koos üldkoosoleku otsuse protokolli
koopiaga

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leiab, et hagiavalduse menetlusse võtmisest tuleb
keelduda.

Tsiviilkohtumenetluse seadustiku (TsMS) § 371 lg 2 p 2 kohaselt kohus võib jätta
hagiavalduse menetlusse võtmata, kui hagi ei ole esitatud hageja seadusega kaitstud õiguse
ega huvi kaitseks või eesmärgil, millele riik peaks andma õiguskaitset, või kui hagiga ei ole
hageja taotletavat eesmärki võimalik saavutada.

Hagiavalduse kohaselt soovib hageja, et tühistatakse korteriühistu üldkoosoleku otsus.
Hageja on Narvas aadressil Tallinna mnt maja nr 22, kus on moodustatud korteriühistu,
elanik. Tema poolt esitatud tõendite kohaselt hageja on korteriomandi kinkinud I K ja A K
ning tal on korteriomandi kasutusõigus isikliku kasutusõiguse seadmise lepingu alusel.

Kohus 28.06.2016 määruses selgitas hagejale, et korteriühistuseaduse (KÜS) § 5 lg 1 ja 5
kohaselt: (1) Korteriühistu liikmeks on kõik ühe või mitme korteriomanditeks jagatud
kinnisasja korteriomanikud, kui korteriühistu moodustamise otsus on tehtud käesolevas
seaduses sätestatud korras. Teised isikud ei saa olla korteriühistu liikmeks. (5) Kui
korteriomand kuulub mitmele omanikule, võetakse korteriühistu liikmeks üks omanikest
vastavalt nendevahelisele kirjalikule kokkuleppele. Korteriomanike vaidlused liikmeks
astumise üle lahendab kohus.

KÜS § 13 lg 3 kohaselt korteriühistu liikmel on õigus korteriühistu üldkoosoleku
ebaseadusliku otsuse tühistamiseks pöörduda kohtu poole kolme kuu jooksul otsuse
teadasaamise päevast arvates.

Kohus selgitas hagejale, et tal tuleb tõendada korteriühistu üldkoosoleku otsusele
kaebeõigust, s.t esitada andmed ja tõendid, et hageja on korteri omanik ning juhul, kui
korteriomand kuulub mitmele omanikule, siis esitada kirjalik kokkulepe (või kohtulahend)
hageja korteriühistu liikmesuse tõendamiseks.


                                                                                         2(4)
                                                                                     2-16-9487

Kohus samuti selgitas, et need andmed ja tõendid on vajalikud ka riigi õigusabi taotluse
lahendamiseks. Lähtuvalt riigi õigusabi seaduse (RÕS) § 12 lg 1 p 2-5 riigi õigusabi
andmise otsustamisel hindab kohus taotleja õigusabi vajadust ja põhjendatust.

Esitatud andmetest ja dokumentidest nähtub ei ole hageja korteri omanik, seega ei ole ta
korteriühistu liige, kellel oleks hagemisõigus korteriühistu otsuste vaidlustamisel. Et tal
korteri isiklik kasutusõigus ning korteriomanike poolt väljastatud volikiri esindamaks korteri
omanikke korteriühistu üldkoosolekutel, ei muuda ta korteriühistu liikmeks ega kohaseks
hagejaks kohtus.

Eeltoodu alusel leiab kohus, et hagi ei ole esitatud hageja seadusega kaitstud õiguse ega huvi
kaitseks ning eesmärgil, millele riik peaks andma õiguskaitset, samuti ei ole hageja
taotletavat eesmärki võimalik saavutada ning tuleb keelduda hagi menetlusse võtmast TsMS
§ 371 lg 2 p 2 alusel.

Vastavalt TsMS § 372 lg 4, hagiavalduse menetlusse võtmisest keeldumise määruses tuleb
märkida menetlusse võtmisest keeldumise põhjus. Kui kohus keeldub hagiavaldust
menetlusse võtmast, ei toimeta kohus avaldust kostjale kätte, vaid tagastab selle koos
lisadega ja asja menetlusse võtmisest keeldumise määrusega hagejale.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab
selle määrusega, loetakse, et avaldust ei ole esitatud ja et hagi ei ole olnud kohtu menetluses.

Riigi õigusabi ja menetlusabi taotluste lahendamine

Koos hagiavaldusega on hageja esitanud taotlused riigi õigusabi andmiseks, milles taotleb
talle esindaja määramist esindamiseks kohtueelses menetluses ja kohtus ning
õigusdokumendi koostamiseks.

Kohus on tuvastanud, et ei ole taotlejal hagi esitamise õigust.

Riigi õigusabi seaduse (RÕS) § 7 lg 1 p 2 kohaselt riigi õigusabi ei anta, kui taotlejal ei saa
olla õigust, mille kaitsmiseks ta õigusabi taotleb.

Kohus leiab, et RÕS § 7 lg 1 p 2 alusel tuleb jätta hageja taotlus riigi õigusabi andmiseks
rahuldamata.

Hageja on esitanud ka menetlusabi taotluse, milles taotleb hagiavalduse esitamisel riigilõivu
tasumisest vabastamist.

Tulenevalt TsMS § 181 lg 1 p 1 ja 2 menetlusabi andmise otsustamisel hindab tuleb kohtul
hinnata ka seda, kas taotleja menetluses osalemine on perspektiivikas.

Kohus leidis, et hageja nõue on perspektiivitu TsMS § 371 lg 2 p 2 tähenduses ning on
keeldunud hagi menetlusse võtmisest.

Kohus leiab, et TsMS § 181 lg 1 ja p 1 alusel tuleb jätta hageja menetlusabi taotlus
rahuldamata.

MENETLUSKULUD



                                                                                           3(4)
                                                                                2-16-9487

Vastavalt TsMS § 173 lg 3 asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas
määruses, millega hagita menetluse avaldus või teistmisavaldus lahendatakse või hagi või
hagita menetluse avaldus või teistmisavaldus jäetakse menetlusse võtmata või läbi vaatamata
või asja menetlus lõpetatakse.

TsMS § 168 lg 1 kohaselt hageja kannab menetluskulud, kui kohus keeldub avaldust
menetlusse võtmast ja tagastab selle.

Kohus jätab menetluskulud hageja kanda.


/allkirjastatud digitaalselt/

Tamara Šabarova
kohtunik




                                                                                       4(4)
