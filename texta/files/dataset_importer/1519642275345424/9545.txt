                                                                  Kriminaalasi nr. 1-16-6855




                               KOHTUOTSUS
                                 Eesti Vabariigi nimel


11.august 2016.a
Tartu Maakohus Tartu kohtumaja
Kohtunik Anneli Tanum
Sekretär Nele Loit
Prokurör Maarja-Liisa Sari

Kriminaalasi Andres Einpalu süüdistuses            KarS    §    424    järgi   kiirmenetluses
kokkuleppemenetluse sätteid kohaldades

Süüdistatav Andres Einpalu, IK 34308082719; sünniaeg: 08.august 1943.a; kodakondsus:
Eesti Vabariigi kodanik; emakeel: eesti keel; haridus: XXX; elukoht: XXX; varasem karistatus:
kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Andres Einpalu KarS § 424 järgi ja mõista karistuseks neli (4) kuud
vangistust.

KarS § 68 lg 1 alusel arvata karistusaja hulka Andres Einpalu eelvangistus 09.-10.august
2016.a, s.o kaks (2) päeva ning lõplikuks karistuseks mõista kolm (3) kuud kakskümmend
kaheksa (28) päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Andres
Einpalu ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Andres Einpalu katseaega arvestama alates kohtuotsuse
kuulutamisest.

KrMS § 180 lg 1 alusel välja mõista Andres Einpalult riigituludesse menetluskuludena
sundraha kolmsada kakskümmend kaks (322) eurot 50 senti.

KrMS § 180 lg 3 alusel jätta kaitsjatasu nelikümmend kaheksa (48) eurot riigi kanda.

KrMS § 180 lg 3 alusel määrata, et Andres Einpalul on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.
Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700055926.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Andres Einpalu süüdistatakse selles, et tema 09.augustil 2016.a kella 20.29 paiku Tartumaal
Nõo vallas Jõhvi-Tartu-Valga mnt 151.km-l juhtis mootorsõidukit Opel Astra reg-nr XXX olles
alkoholijoobes, kui tema väljahingatavas õhus oli alkoholisisaldus 0,78 mg/l kohta. Andres
Einpalu rikkus kuriteo toime panemise ajal kehtinud liiklusseaduse § 69 lg 1 nõudeid, mille
kohaselt ei tohi mootorsõidukijuht olla joobeseisundis. Liiklusseaduse § 69 lg 2 p 1 järgi
loetakse mootorsõidukijuht alkoholijoobes olevaks, kui juhi ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe
liitri kohta või rohkem.

Sellega pani Andres Einpalu toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.
KarS § 424 ettenähtud kuriteo toimepanemise eest küsib prokurör kohtus Andres Einpalule
karistuseks 4 kuud vangistust.
KarS § 68 lg 1 alusel arvata karistusaja hulka 2 päeva, s.o 09.-10.august 2016.a, mille vältel oli
Andres Einpalu kahtlustatavana kinni peetud, mistõttu lõplikuks ärakandmisele kuuluvaks
karistuseks mõista Andres Einpalule 3 kuud ja 28 päeva vangistust.
KarS § 73 lg 1, 3 alusel määrata, et vangistust ei pöörata täielikult täitmisele, kui Andres Einpalu
ei pane 1 aasta pikkuse katseaja jooksul toime uut tahtlikku kuritegu.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Andres Einpalu tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Andres Einpalult KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele ja kaitsjatasu. Arvestades väljamõistetavate
menetluskulude suurust ning süüdistatava sissetulekuid, mis on vaid umbes 301 eurot pension,
leiab kohus, et on alust arvata, et menetluskulude täies ulatuses ja korraga äratasumine käiks
süüdistatavale ilmselt üle jõu. Seega on kohtunik nõus kokkuleppes tooduga, et on põhjendatud
kohaldada KrMS § 180 lg 3, jätta osa süüdistatavalt väljamõistmisele kuuluvatest
menetluskuludest riigi kanda ning määrata ülejäänud menetluskulude tasumiseks süüdistatavale
pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
