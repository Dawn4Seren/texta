                          KOHTUMÄÄRUS
Kohus                            Tallinna Ringkonnakohus

Kohtukoosseis                    Ulvi Loonurm, Imbi Sidok-Toomsalu, Indrek Soots
Määruse tegemise aeg ja koht     14.04.2016, Tallinn
Tsiviilasja number               2-15-3047
Tsiviilasi                       JA-M hagi Osaühingu A&V Investor ja Hyena Real
                                 Estate OÜ vastu tuvastada, et JA-M ja AA valdavad
                                 Läänemere tee 6-46 Tallinnas asuvat korteriomandit
                                 õiguse alusel, mis ei ole sundtäitmise tõttu lõppenud
                                 ega lõpetatud
                                 JA-M hagi Osaühingu A&V Investor ja Hyena Real
                                 Estate OÜ vastu täiteasjas nr 008/2015/392
                                 sundtäitmise lubamatuks tunnistamiseks



Vaidlustatud lahend              Harju Maakohtu 14.12.2015 määrus

Kaebuse esitaja ja kaebuse JA-M määruskaebus
liik
Menetlusosalised     ja   nende Hageja JA-M (ik XXXXXXXXXXX, elukoht XXX),
esindajad                       lepinguline esindaja Suido Västra
                                Kostja I Osaühing A&V Investor (rk 10285475, asukoht
                                Punane 6-234, Tallinn)
                                Kostja II Hyena Real Estate OÜ (rk 12575036, asukoht
                                J.Köleri 24-4, Tallinn), seaduslik esindaja Andres Lõo

Menetluse liik                   Kirjalik menetlus


Resolutsioon
   1. Tühistada Harju Maakohtu 14.12.2015 määrus osas, milles maakohus keeldus
      JA-M hagi Osaühingu A&V Investor ja Hyena Real Estate OÜ vastu täiteasjas
      nr 008/2015/392 sundtäitmise lubamatuks tunnistamiseks menetlusse võtmast,
      Hyena Real Estate OÜ osas. Selles osas saata tsiviilasi samale maakohtule
      menetlusse võtmise otsustamiseks.
   2. Tühistada Harju Maakohtu 14.12.2015 määrus osas, milles maakohus jättis JA-
      M hagi Osaühingu A&V Investor ja Hyena Real Estate OÜ vastu tuvastada, et
      JA-M ja AA valdavad Läänemere tee 6-46 Tallinnas asuvat korteriomandit
      õiguse alusel, mis ei ole sundtäitmise tõttu lõppenud ega lõpetatud, Hyena Real

                                                                                         1
        Estate OÜ osas läbi vaatamata. Selles osas saata tsiviilasi samale maakohtule
        menetluse jätkamiseks.
   3.   Tühistada Harju Maakohtu 14.12.2015 määrus osas, milles maakohus tühistas
        Harju Maakohtu 13.03.2015 määrusega kohaldatud hagi tagamise abinõu
        tsiviilasjas nr 2-15-3047, mille kohaselt peatati kohtutäitur Mati Kadak
        menetluses olevas täiteasjas nr 008/2015/392 täitemenetlus kuni tsiviilasjas
        tehtava kohtulahendi jõustumiseni.
   4.   Tühistada Harju Maakohtu 14.12.2015 määrus menetluskulude jaotuse ja
        kindlaksmääramise osas. Menetluskulude jaotus otsustatakse asja uuel
        läbivaatamisel maakohtus.
   5.   Muus osas jätta Harju Maakohtu 14.12.2015 määrus muutmata.
   6.   Määruskaebus rahuldada osaliselt.

   7. Kohtumääruse kehtiva resolutsiooni terviklik sõnastus on järgmine:
      Keelduda JA-M hagi Osaühingu A&V Investor vastu täiteasjas nr 008/2015/392
      sundtäitmise lubamatuks tunnistamiseks, menetlusse võtmast.

   8. Määruse resolutsiooni punkti 7 peale võivad JA-M ja Osaühing A&V Investor
      Riigikohtule esitada määruskaebuse 15 päeva jooksul määruse ärakirja
      kättesaamisest alates.


Asjaolud ja menetluse käik
1. 26.02.2015 esitas JA-M (hageja) Harju Maakohtusse hagi Osaühingu A&V Investor (kostja
I) ja Hyena Real Estate OÜ (kostja II) vastu sundtäitmise lubamatuks tunnistamiseks
täiteasjas nr 008/2014/1790, mille nõude sisuks on Läänemere tee 6-46 Tallinnas asuva
korteriomandi valduse väljaandmine. 04.03.2015 esitas hageja alternatiivse nõude, milles
palus tuvastada, et hageja ja AA valdavad Läänemere tee 6-46 korteriomandit õiguse alusel,
mis ei ole sundtäitmise tõttu lõppenud ega lõpetatud. 09.03.2015 määrusega jättis kohus hagi
käiguta. 10.03.2015 esitas hageja puuduste kõrvaldamise avalduse, mis jäeti 11.03.2015
määrusega käiguta. 12.03.2015 esitas hageja taas puuduste kõrvaldamise avalduse, mille
maakohus jättis 15.04.2015 määrusega käiguta. 24.04.2015 esitas hageja puuduste
kõrvaldamise avalduse.

12.05.2015 määrusega keeldus maakohus hagi kostjate I ja II vastu täiteasja nr 008/2014/1790
sundtäitmise lubamatuks tunnistamiseks menetlusse võtmast. 23.07.2015 määrusega jättis
Tallinna Ringkonnakohus maakohtu 12.05.2015 määruse muutmata.

26.05.2015 esitas hageja puuduste kõrvaldamise avalduse, mille kohaselt esitati tuvastushagi
eesmärgiga tõendada, et kostja II võttis korteri omandamisel tähtajalise üürilepingu
üürileandja kohustused üle.

11.06.2015 hageja täiendas hagi ja palus tunnistada sundtäitmine lubamatuks täiteasjas nr
008/2015/392, mille nõude sisuks on väljatõstmine aadressilt Läänemere tee 6-46.

28.10.2015 määrusega võttis kohus menetlusse hagi kostjate I ja II vastu tuvastada, et hageja
ja AA valdavad Läänemere tee 6-46 korteriomandit õiguse alusel, mis ei ole sundtäitmise
tõttu lõppenud ega lõpetatud ja jättis käiguta hagi osas, milles paluti täiteasjas nr
008/2015/392 sundtäitmine lubamatuks tunnistada. 03.11.2015 esitas hageja puuduste
kõrvaldamise avalduse. 11.11.2015 vastuses hagile, palus kostja II mitte võtta hagi tema vastu


                                                                                            2
menetlusse, kuna kostja II ei ole tuvastatava üürilepingu osapool. Kostja II palus hagejalt
välja mõista menetluskulu 120 eurot. 20.11.2015 määrusega tühistas maakohus oma
13.03.2015 määrusega kohaldatud hagi tagamise abinõu, mille kohaselt peatati täiteasjas nr
008/2014/1790 täitemenetlus kuni asjas tehtava lahendi jõustumiseni. Samuti palus kohus
hagejal esitada hagi terviktekst.

27.11.2015 esitas hageja hagi tervikteksti, milles palus tuvastada, et hageja ja AA valdavad
Läänemere tee 6-46 korteriomandit õiguse alusel, mis ei ole sundtäitmise tõttu lõppenud ega
lõpetatud (valdusõigus) selle korteriomandi praeguse omaniku kostja II suhtes ja tunnistada
täiteasjas nr 008/2015/392 sundtäitmine lubamatuks.

Maakohtu määrus
2. 14.12.2015 määrusega keeldus maakohus hagi täiteasja nr 008/2015/392 sundtäitmise
lubamatuks tunnistamiseks menetlusse võtmast ja jättis hagi tuvastada, et hageja ja AA
valdavad Läänemere tee 6-46 korteriomandit õiguse alusel, mis ei ole sundtäitmise tõttu
lõppenud ega lõpetatud, kostja II osas läbi vaatamata. Kohus jättis kostja II menetluskulud
hageja kanda ja mõistis hagejalt kostja II kasuks välja menetluskulu 120 eurot. Kohus tühistas
13.03.2015 määrusega kohaldatud hagi tagamise abinõu (TsMS § 386 lg 4). Menetlusse jääb
hagi kostja I vastu tuvastada, et hageja ja AA valdavad Läänemere tee 6-46 korteriomandit
õiguse alusel, mis ei ole sundtäitmise tõttu lõppenud ega lõpetatud.

Hageja nõue kostja II vastu osas, millises hageja palus tuvastada, et hageja ja AA valdavad
Läänemere tee 6-46 korteriomandit õiguse alusel, mis ei ole sundtäitmise tõttu lõppenud ega
lõpetatud, tuli jätta TsMS § 423 lg 2 p 2 alusel läbi vaatamata, kuivõrd hagiga ei ole võimalik
saavutada hageja taotletavat eesmärki, kuna kostja II ei ole hageja poolt tuvastatava väidetava
üürilepingu pooleks. Hagi kohaselt oli väidetava üürilepingu poolteks kostja I ja hageja.
Hagiga kostja II vastu ei ole võimalik tuvastada, et hageja ja kostja I vahel on sõlmitud
üürileping. Kohus jätkab eelnimetatud nõude osas menetlust kostja I vastu.

Täiteasja nr 008/2015/392 sundtäitmise lubamatuks tunnistamise hagi menetlusse võtmisest
tuli keelduda TsMS § 371 lg 2 p 2 alusel. Hageja palus tunnistada lubamatuks täiteasja nr
008/2015/392 sundtäitmine, kuna hageja kasutab Läänemere tee 6-46 korteriomandit
üürilepingu alusel. Kinnistusraamatus nimetatu ei kajastu. Kostja II omandas Läänemere tee
6-46 korteriomandi enampakkumise käigus. Üürileping on kasutusõigust tagav leping, mis ei
anna hagejale õigust esitada hagi TMS § 222 alusel. Juhul, kui täitemenetluse nr
008/2015/392 käigus tekitatakse hagejale kahju, on viimasel õigus esitada kahju hüvitamise
nõue kostja I vastu, kes on täiteasjas võlgnikuks. Kohus selgitas juba tsiviilasjas nr 2-14-
58334 ja ka käesolevas asjas, et sundtäitmise lubamatuks tunnistamise hagi täiteasjas nr
008/2015/392 on perspektiivitu. Hageja ei ole täiteasjas nr 008/2015/392 menetlusosaliseks.

Tulenevalt TsMS § 168 lg-st 2 jäid kostja II menetluskulud hageja kanda. Kostja II palus
hagejalt välja mõista menetluskulu 120 eurot (k/m-ga) 11.11.2015 arve nr 4301 alusel. Kuna
tegemist oli põhjendatud õigusabikuluga ja see vastas toimikus olevatele materjalidele, kuulus
kulu hagejalt kostja II kasuks väljamõistmisele täies ulatuses.

Määruskaebus
3. 28.12.2015 esitas hageja määruskaebuse, milles palub maakohtu määruse tühistada osas,
milles kohus keeldus hagi täiteasja nr 008/2015/392 sundtäitmise lubamatuks tunnistamiseks
menetlusse võtmast; milles kohus jättis hagi tuvastada, et hageja ja AA valdavad Läänemere
tee 6-46 korteriomandit õiguse alusel, mis ei ole sundtäitmise tõttu lõppenud ega lõpetatud


                                                                                             3
kostja II osas läbi vaatamata ning milles kohus tühistas 13.03.2015 määrusega kohaldatud
hagi tagamise abinõu. Hageja palub võtta hagi täiteasja nr 008/2015/392 sundtäitmise
lubamatuks tunnistamiseks menetlusse ja saata hagi maakohtule menetlemiseks ning saata
tuvastushagi kostja II vastu maakohtule lahendamiseks. Hageja palub kohaldada hagi tagamist
ja peatada täiteasja nr 008/2015/392 menetlus kuni asjas lõpliku lahendi jõustumiseni.
Menetluskulud palub hageja jätta kostjate kanda.

13.03.2015 hagi tagamise abinõu rakendamisest alates ei olnud hagi aluseks ega hagi
tagamise aluseks olevad asjaolud 14.12.2015 määruse tegemise ajaks muutunud.

Ringkonnakohtu 23.07.2015 määruse kohaselt ei ole võimalik asja õigesti lahendada ilma
kostja II vastu korteri valdusõiguse tuvastamise nõuet menetlemata. Kostja I vastu korteri
valdusõiguse tuvastamise nõude hagejale positiivne lahend ei oma sisulist tähtsust ilma
täiteasja nr 008/2015/392 menetluse peatamiseta. Maakohus ei põhjendanud, miks langes hagi
tagamise alus ära ja miks ei olnud alust menetleda valdusõiguse tuvastamise nõuet kostja II
suhtes. Kostja II osas hageja nõude läbi vaatamata jätmine on VÕS § 323 lg-ga 1 ja
ringkonnakohtu 23.07.2015 seisukohaga vastuolus. Ilma sundtäitmist vaidlustamata ja
täitemenetlust peatamata ei ole hagejal võimalik oma õigust korteri valdusele maksma panna.
Kostja I ei ole korteri valdaja kunagi olnud ja kostjal II on korteri valduse ülevõtmist seni
takistanud maakohtu 13.03.2015 hagi tagamise määrus. Hageja valdusõigust korterile ei ole
võimalik efektiivselt kaitsta, ilma et kohus tunnistaks lubamatuks sundtäitmise hagejalt korteri
valduse ülevõtmiseks (TMS § 2 lg 3). Hageja on korteri valdaja ja tema valdusõigus ei ole
lõppenud ega lõpetatud, sõltumata korteri omaniku vahetumisest sundtäitmise käigus, sest
hageja valdab korterit tähtajalise üürilepingu alusel. Kostja II ei vaja korterit tungivalt ise,
kuna omandas korteri kallima hinnaga edasimüümiseks (VÕS § 323 lg 1 viimane lause).

Riigikohtu 11.11.2015 lahendist nr 3-2-1-122-15 järeldub, et sundtäitmise lubamatuks
tunnistamise nõudes (korteri valdusõiguse tuvastamiseks) on hagemisõigus ka võlgnikuks
mitteoleval korteri valdajal, kelle jaoks see on ainus efektiivne viis korteri valduse üleandmise
nõude vastu. Sundtäitmise akti alusel, millega kostja II korteri omandas, ei ole alust nõuda
korteri valduse üleandmist, kui kohus tuvastab korteri valdaja valdusõiguse. Juhindudes
Riigikohtu seisukohast on hageja valdusõiguse kaitseks täiteasjas nr 008/2015/392
sundtäitmise lubamatuks tunnistamise nõude esitamine hädavajalik ja hagi tagamiseks selle
täitemenetluse peatamise alus on olemas.

Edasine menetluse käik
4. 29.12.2015 määrusega jättis maakohus 28.12.2015 hagi tagamise taotluse rahuldamata.

5. Kostja II palub jätta määruskaebus rahuldamata ja menetluskulud hageja kanda ning mõista
hagejalt kostja II kasuks välja menetluskulu 120 eurot (k/m-ga).

6. Kostja I oma seisukohta määruskaebuse osas ei esitanud.

7. Maakohus jättis määruskaebuse rahuldamata ja edastas selle TsMS § 663 lg 5 alusel
läbivaatamiseks ja lahendamiseks Tallinna Ringkonnakohtule.

Ringkonnakohtu seisukoht
8. Ringkonnakohus, tutvunud määruskaebuse ja tsiviilasja materjaliga, leiab, et maakohtu
14.12.2015 määrus tuleb materiaalõiguse normi ebaõige kohaldamise tõttu tühistada osas,
milles sundtäitmise lubamatuks tunnistamise hagi menetlusse võtmisest keelduti kostja II


                                                                                               4
osas, milles tuvastushagi kostja II vastu jäeti läbi vaatamata ning milles hagi tagamise abinõu
(täitemenetluse peatamine täiteasjas nr 008/2015/392) tühistati. Samuti tuleb maakohtu
määrus tühistada menetluskulude jaotuse ja kindlaksmääramise osas. TsMS § 657 lg 1 p 3 ja
§ 659 alusel tuleb tsiviilasi saata samale maakohtule sundtäitmise lubamatuks tunnistamise
hagi kostja II vastu menetlusse võtmise otsustamiseks ja tuvastushagi kostja II vastu osas
menetluse jätkamiseks. Muus osas tuleb maakohtu määrus jätta muutmata. Hageja
määruskaebus rahuldatakse osaliselt.

Ringkonnakohus nõustub maakohtu määruse põhjendustega selles osas, et hageja täiteasja nr
008/2015/392 sundtäitmise lubamatuks tunnistamise nõude menetlusse võtmisest tuleb
TsMS § 371 lg 2 p 2 alusel keelduda kostja I osas. Kolleegium ei nõustu sellega, et
sundtäitmise lubamatuks tunnistamise nõude menetlusse võtmisest tuleb keelduda ka kostja II
osas.

TMS § 2 lg 3 sätestab, et TMS § 2 lg 1 p-s 15 nimetatud täitedokumendi
(sundenampakkumise akt) alusel ei või sundtäitmist läbi viia, kui valdaja valdab asja õiguse
alusel, mis ei ole lõppenud ega lõpetatud sundtäitmise tõttu. Vaidluse õiguse lõppemise üle
lahendab maakohus valdaja hagi alusel. Riigikohus on 11.11.2015 määruses kohtuasjas nr 3-
2-1-122-15 punktis 21 selgitanud, et TMS § 2 lg 3 teise lause järgi võib kohtutäitur alustada
täitemenetlust sundenampakkumisel müüdud kinnisasja valdusest väljanõudmiseks kõigilt
valdajatelt kui vastava täitemenetluse võlgnikelt. Täitemenetluse takistamiseks on neil
võimalus esitada võlgnikuna hagi sissenõudja vastu enampakkumise akti järgse sundtäitmise
lubamatuks tunnistamiseks TMS § 221 alusel. Selles hagis võivad nad tugineda valduse
õiguslikule alusele ja kohtulahendiga tuvastatakse selle olemasolu või puudumine.

Hagiavalduse kohaselt kasutab hageja Läänemere tee 6-46 Tallinnas asuvat korteriomandit
üürilepingu alusel. Ringkonnakohus nõustub maakohutuga selles, et sundtäitmise lubamatuks
tunnistamise hagi esitamine TMS § 222 alusel ei ole praegusel juhul kohaseks õiguskaitse
vahendiks, kuid hagejal korteriomandi valdajana on võimalus esitada võlgnikuna hagi kostja
II kui sissenõudja vastu enampakkumise akti järgse sundtäitmise lubamatuks tunnistamiseks
TMS § 221 alusel.

Sundtäitmise lubamatuks tunnistamise hagi esitamine iseenesest täitemenetlust kinnisasja
valdusest väljanõudmiseks ei peata ega lõpeta. Küll võib kohus hageja taotlusel hagi
lahendamise ajaks täitemenetluse hagi tagamiseks TsMS § 378 lg 1 p 6 alusel peatada, millest
lähtudes peatab kohtutäitur kohtumääruse esitamisel TMS § 46 lg 1 p 2 alusel täitemenetluse.
Seega tuleb jätta hagi tagamise abinõu – täitemenetluste peatamine täiteasjas nr 008/2015/392
- kehtima menetletava nõude tagamiseks.

Ringkonnakohus ei nõustu maakohtuga selles, et hagi kostjate I ja II vastu tuvastada, et hageja
ja AA valdavad vaidlusalust korterit õiguse alusel, mis ei ole sundtäitmise tõttu lõppenud ega
lõpetatud, tuleb jätta kostja II osas läbi vaatamata. Seejuures on ringkonnakohus juba oma
varasemas 23.07.2015 määruses märkinud, et hageja üürnikuna saab kaitsta oma õigusi
esitatud tuvastushagiga, mille menetluses tuvastatakse, kas hageja ja kostja I vahel oli korteri
võõrandamise hetkel kehtiv üürileping ja kas kostja II on kehtivalt kasutanud oma VÕS § 323
lg-st 1 tulenevat õigust (I kd, tl 211-212). Ilma kostja II osas nõude sisulise lahendamiseta ei
ole võimalik tuvastada, kas kostja II on oma VÕS § 323 lg-st 1 tulenevat õigust kehtivalt
kasutanud. Eespool toodust tulenevalt tuleb maakohtu määrus tuvastushagi kostja II vastu läbi
vaatamata jätmise osas tühistada ja saata asi maakohtule menetluse jätkamiseks.



                                                                                              5
Menetluskulude jaotuse otsustab maakohus asja lõplikul lahendamisel.


   /allkirjastatud digitaalselt/   /allkirjastatud digitaalselt/   /allkirjastatud digitaalselt/
        Ulvi Loonurm                    Imbi Sidok-Toomsalu                   Indrek Soots




                                                                                                   6
