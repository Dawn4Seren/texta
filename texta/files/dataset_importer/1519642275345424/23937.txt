                    KOHTUMÄÄRUS
Kohus                             Viru Maakohus

                                  10. veebruaril 2016 Jõhvi kohtumaja
Määruse tegemise aeg ja koht
                                  kirjalikus menetluses
Kriminaalasja number              1-15-1764

Kohtunik                          Inna Kirsipuu

                                  Igor Dergunovi taotlus temalt Viru Maakohtu
Taotlus                           23.03.2015       kohtuotsusega     väljamõistetud
                                  menetluskulude tasumise korra muutmiseks
                                  Igor Dergunov, isikukood 36501074213, elukoht xxx
Süüdimõistetu

RESOLUTSIOON
                                KrMS § 423, § 424, § 432 lg 1 alusel, kohus
M Ä Ä R A S:
Rahuldada Igor Dergunovi taotlus temalt Viru Maakohtu 23.03.2015 kohtuotsusega
nr 1-15-1764 välja mõistetud menetluskulude sundraha ja kaitsjatasu summas 669,60
eurot tasumise korra muutmiseks.

Määrata Igor Dergunovilt välja mõistetud menetluskulude tasumine 12 kuu jooksul,
tähtajaga 08.04.2017.

Kohtumääruse ärakiri edastada Igor Dergunovile.

Edasikaebamise kord

Käesolevale määrusele on õigus esitada määruskaebus Viru Maakohtule 15 päeva jooksul,
alates päevast, mil ta sai vaidlustatavast kohtumäärusest teada või pidi teada saama.

Kohtu tuvastatud asjaolud ja põhjendused

Igor Dergunov tunnistati süüdi Viru Maakohtu 23.03.2015 kohtuotsusega KarS §424 järgi
ja karistati vangistusega 8 kuud tingimisi katseajaga 3 aastat. Sama otsusega mõisteti Igor
Dergunovilt välja menetluskuludena sundraha 585 eurot ja kaitsjatasu 84,60 eurot. KrMS §
180 lg 3 alusel määrati menetluskulude, kokku summas 669,60 eurot, tasumine 12-kuulise
tähtaja jooksul. Kohtuotsus jõustus 08.04.2015.

Igor Dergunov esitas 08.02.2016 maakohtule avalduse, milles taotles temalt Viru
Maakohtu 23.03.2015 kohtuotsusega välja mõistetud menetluskulude tasumise ajatamist.
Oma taotluses märgib ta, et ei ole leidnud tööd tervise tõttu kuna ta on xxx. Samas ei ole

                                                                                         1
xxx talle selleks aastaks määratud. Loodab asuda tööle, kui saab veebruaris 2016 tagasi
mootorsõiduki juhtimisõiguse ning tasuda väljamõistetud kohtukulud.

Vastavalt    KrMS § 423 järgitakse kriminaalmenetluskulude ja muude rahaliste
sissenõuetete sissenõudmisel käesoleva seadustiku sätteid rahalise karistuse täitmisele
pööramise kohta.

Vastavalt KrMS § 424 võib süüdimõistetu elukoha järgse maakohtu täitmiskohtunik
mõjuvate põhjuste olemasolu korral oma määrusega pikendada või ajatada kuni ühe
aasta võrra rahalise karistuse tervikuna või ositi tasumise tähtaega või määrata selle
tasumise kindlaksmääratud tähtaegadel osade kaupa.

Vastavalt KrMS § 432 lg 1 lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse
kutsumata

Maakohus     leiab, et Igor Dergunovi taotlus temalt Viru Maakohtu 23.03.2015
kohtuotsusega välja mõistetud menetluskulude, sundraha 585 eurot ja kaitsjatasu 84,60
eurot, summas 669,60 eurot tasumise korra muutmiseks on põhjendatud ja tuleb rahuldada.

Viru Maakohtu 23.03.2015 kohtuotusega on Igor Dergunovil KrMS § 180 lg-le 3 tuginedes
võimaldatud menetluskulude tasumine ühe aasta jooksul, kuni kogu summa tasumiseni.

08.02.2016 esitatud taotluses palub Igor Dergunov ajatada menetluskulude tasumine
Taotluse esitaja soovib ajatada menetluskulude tasumist, kuna tal ei kuskilt võtta raha, et
neid maksta. Ta ei ole leidnud tööd tervisliku seisundi tõttu ega oma xxx. Loodab tööle
asuda siis kui taastub mootrsõiduki juhtimisõigus, s.o veebruari 2016 lõpus.

KrMS § 180 lg 3 tulenevalt võib kohus määrata, et kriminaalmenetluse kulud hüvitatakse
ositi.
Arvestades süüdimõistetu olukorda ja varalist seisundit, tuleb Igor Dergunovil võimaldada
menetluskulude tasumine vaba graafiku alusel, kindlaksmääratud tähtajaks.
Viru Maakohtu 23.03.2015 otsusega nr.1-15-1764 määrati menetluskulude tasumine 12-
kuulise tähtaja jooksul alates kohtuotsuse jõustumisest. Kohtuotsus jõustus 08.04.2015,
seega on tasumise tähtaeg 08.04.2016, mida tuleb pikendada ühe aasta võrra, s.o kuni
08.04.2017.
Kohtu hinnangul on kuni pikendatud tasumise tähtajani, s.o 08.04.2017 piisavalt pikk aeg,
et leida võimalus menetluskulude tasumiseks. Mõjuvate põhjuste esinemisel on
süüdimõistetul pärast tähtaja saabumist võimalik esitada täiendav taotlus menetluskulude
ajatamiseks kuni üheks aastaks.
Tulenevalt eelpooltoodust, tuleb süüdimõistetu Igor Dergunovi taotlus menetluskulude
tasumise korra muutmiseks rahuldada ja määrata menetluskulude tasumise tähtajaks
hiljemalt 08.04.2017. Menetluskulud lubada tasuda ositi, vastavalt süüdimõistetu
sissetulekule.


/allkirjastatud digitaalselt/

Inna Kirsipuu
kohtunik


                                                                                         2
