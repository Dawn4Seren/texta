                                                                       Väärteoasi nr 4-16-3606




                             KOHTUMÄÄRUS
Kohus                              Tartu Maakohus

Määruse tegemise aeg ja koht       26. mai 2016, Jõgeva kohtumaja

Väärteoasja number                 4-16-3606

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   Politsei- ja Piirivalveameti Lõuna prefektuur

Taotlus                            taotlus Aare Mölterile asenduskaristuse kohaldamiseks

Süüdlane                           AARE MÖLTER
                                   isikukood:          35607012764,           elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                   xxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Aare Mölterile 29.06.2014. a väärteoasjas nr
249014001414 määratud rahatrahv summas 300 eurot, s.o 75 trahviühikut, millele vastab 8
päeva aresti, 8 (kaheksa) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 2 (kaks) nädalat alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Aare Mölteril võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Aare Mölterile.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.



                                                                                           1 (2)
TAOTLUSE SISU JA MENETLUSE KÄIK

29.06.2014 määras Lõuna prefektuur väärteoasjas nr 249014001414 Aare Mölterile rahatrahvi 75
trahviühikut, s.o 300 eurot. Otsus jõustus 15.07.2014. Kuna süüdlane ei tasunud rahatrahvi
vabatahtlikult, alustati 28.08.2014 tema suhtes täitemenetlus 047/2014/1042. 01.04.2016 teavitas
kohtutäitur Ivi Kalmet kohtuvälist menetlejat rahatrahvi täitmise võimatusest. 03.05.2016 esitas
kohtuväline menetleja kohtule avalduse, milles palus juhindudes KarS § 72 ja TMS § 201
otsustada rahatrahvi tasumata osa 300 euro asendamine arestiga.

26.05.2016 kohtuistungil selgitas Aare Mölter, et tal on trahv maksmata, kuna tal ei ole töökohta ja
sellest tingituna puudub sissetulek. Rahatrahvi asendamisel on Aare Mölter valmis tegema
üldkasulikku tööd.

KOHTU SEISUKOHT

KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Aare Mölter ei ole tasunud talle karistuseks määratud rahatrahvi põhjendades seda põhiliselt
tööpuudusega. Istungil avaldatu kohaselt on Aare Mölter ka käesolevalt töötu. Kuna Aare
Mölteri majandusliku olukorra paranemist ei ole lähiajal ette näha, tuleb karistuseks määratud
rahatrahv asendada teiseliigilise karistusega, s.o arestiga. Kuna Aare Mölter on avaldanud
valmidust üldkasuliku töö tegemiseks, siis tulenevalt KarS § 69 lg 1 on võimalik arest asendada
üldkasuliku tööga.

Aare Mölterile määrati karistuseks rahatrahv 300 eurot, s.o 75 trahviühiku ulatuses. KarS § 72 lg
2 ja § 69 lg 1 alusel vastab sellele 8 päeva aresti, millele omakorda vastab 8 tundi üldkasulikku
tööd. Kohus määrab KarS § 69 lg 3 alusel üldkasuliku töö tegemise tähtajaks 2 nädalat alates
käesoleva kohtumääruse jõustumisest. Kohus märgib, et üldkasuliku töö tähtajaks sooritamata
jätmisel tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Aare Mölteril endal võtta ühendust Politsei- ja
Piirivalveameti Lõuna prefektuuri ennetus- ja menetlustalituse menetlusteenistuse
vanemspetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik




                                                                                             2 (2)
