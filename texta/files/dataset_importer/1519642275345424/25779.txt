                                                                    Kriminaalasi nr. 1-16-400




                                KOHTUOTSUS
                                  Eesti Vabariigi nimel


20.jaanuar 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Jüri Vissak
Kaitsja advokaat Aivar Kello

Kriminaalasi Vello Oja süüdistuses KarS § 25 lg 1, 2 - § 199 lg 2 p 9 järgi kiirmenetluses
kokkuleppemenetluse sätteid kohaldades

Süüdistatav Vello Oja, IK 35407112720; sünniaeg: 11.juuli 1954.a; kodakondsus: XXXX;
emakeel: XXXX; haridus: XXXX; perekonnaseis: XXXX; töökoht: XXXX; elukoht: XXXX;
varasem karistatus: kriminaalkorras karistatud korduvalt, väärteokorras karistatud; tõkend: ei
ole kohaldatud

RESOLUTSIOON

Süüdi tunnistada Vello Oja KarS § 25 lg 1, 2 - § 199 lg 2 p 9 järgi ja mõista karistuseks neli
(4) kuud vangistust.

KarS § 68 lg 1 alusel arvata karistusaja hulka Vello Oja eelvangistus 14.-16.jaaanuar 2016.a ja
20.jaanuar 2016.a, s.o kokku neli (4) päeva ning lõplikuks karistuseks mõista kolm (3) kuud
kakskümmend kuus (26) päeva vangistust.

Vello Oja poolt ärakandmisele kuuluva karistuse kandmise algust arvata 21.jaanuarist 2016.a.

Kohtuotsuse täitmise tagamiseks kohaldada Vello Oja suhtes tõkendina vahistamist kuni
kohtuotsuse jõustumiseni või tema poolt karistuse täieliku ärakandmiseni.

KrMS § 180 lg 1 alusel välja mõista Vello Ojalt riigituludesse menetluskuludena sundraha
kümme (10) eurot ja kaitsjatasu viis (5) eurot.

KarS § 180 lg 3 alusel jätta ülejäänud menetluskulud riigi kanda.
KrMS § 180 lg 3 alusel määrata, et Vello Ojal on õigus tasuda väljamõistetud menetluskulud
osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700004919.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Vello Ojat süüdistatakse selles, et tema isikuna, keda on karistatud süstemaatiliste varguste eest:
•         14.jaanuaril 2016.a kella 16:29 paiku püüdis Tartus Riia 1 asuvast Kaubamaja AS-le
kuuluvast kauplusest Tartu Kaubamaja ebaseadusliku omastamise eesmärgil ära võtta ühte 0,5
liitrist pudelit viina ’’Saaremaa vodka’’ väärtusega 8,35 eurot, kuid kuritegu jäi lõpule viimata
Vello Oja tahtest sõltumata asjaoludel, sest peale kassast möödumist pidas turvatöötaja ta kinni;
•         19.jaanuaril 2016.a kella 19:09 paiku püüdis Tartus Riia 1 asuvast Kaubamaja AS-le
kuuluvast kauplusest Tartu Kaubamaja ebaseadusliku omastamise eesmärgil ära võtta kaupa
kokku 12,30 euro väärtuses – 2 purki õietolmuga mett koguväärtusega 9,80 eurot (tk väärtus on
4,9 eurot) ja 150g küpsiseid ’’Disney Frozen’’ väärtusega 2,50 eurot, kuid kuritegu jäi lõpule
viimata Vello Oja tahtest sõltumata asjaoludel, sest peale kassast möödumist pidas turvatöötaja
ta kinni.

Sellega pani Vello Oja toime võõra vallasasja äravõtmise katse selle ebaseadusliku
omastamise eesmärgil süstemaatiliselt, s.o KarS § 25 lg 1, 2 - § 199 lg 2 p 9 järgi
kvalifitseeritava kuriteo.
Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 25 lg 1, 2 - § 199 lg 2 p 9 ettenähtud kuriteo toimepanemise eest nõuab prokurör
süüdistatavale kohtus karistuseks 4 kuud vangistust.
KarS § 68 alusel arvestatakse karistusaja hulka 4 päeva (14.-16. jaanuar 2016.a ja 20.jaanuar
2016.a), mille vältel Vello Oja oli kahtlustatavana kinni peetud, seega jääb kandmisele
kuuluvaks karistuseks 3 kuud ja 26 päeva vangistust.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Kaitsja ja prokurör jäid sõlmitud kokkuleppe juurde.

Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Vello Oja tuleb süüdi tunnistada KarS § 25 lg 1, 2 - § 199 lg 2 p 9 järgi ja mõista talle karistus
vastavalt kokkuleppele. Kohtuotsuse täitmise tagamiseks tuleb Vello Oja suhtes kohaldada ka
tõkendit vahistamine kuni kohtuotsuse jõustumiseni või tema poolt karistuse täieliku
ärakandmiseni.

Konfiskeerimisele kuuluv vara ja asitõendid puuduvad. Tsiviilhagi esitatud ei ole.

Menetluskuludena kuulub Vello Ojalt KrMS § 180 lg 1 alusel riigituludesse väljamõistmisele
süüdimõistava kohtuotsusega kaasnev sundraha, mis kuulub kiirmenetluse korral vastavalt
KrMS § 2565 lg 2 vähendamisele, ja kohtueelses menetluses ning kohtuistungil osalenud kaitsja
tasu. Vello Oja on töövõimetuspensionär, kes alles mõned päevad tagasi vabanes
kinnipidamiskohast ja seega käesoleva ajani veel pensioni saanud ei ole. Ta on vabaduses olles
elanud tuttavate juures ning on elatunud nende toetusest. Käesoleva kohtuotsuse kohaselt tuleb
tal asuda järjekordset reaalset vangistust kandma, millise aja jooksul tal puudub võimalus saada
pensioni ning teenida sissetulekut ka kinnipidamiskohas. Seega leiab kohus, et on alust arvata,
et menetluskulude täies ulatuses ja korraga äratasumine käiks süüdistatavale ilmselt üle jõu.
Seetõttu on põhjendatud kohaldada KrMS § 180 lg 3, jätta osa väljamõistetavatest
menetluskuludest riigi kanda ning määrata ülejäänud menetluskulude tasumiseks süüdistatavale
pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
