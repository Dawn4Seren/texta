                                                                        2-16-108910




                             KOHTUMÄÄRUS

Kohtuasja number                 2-16-108910
Määruse tegemise aeg ja koht     20. september 2016, Jõhvi
Kohus                            Viru Maakohus
Kohtunik                         Helgi Vinni
Kohtuasi                         V. V.i hagi A. P. vastu võlgnevuse 830,02 euro nõudes
Menetlustoiming                  Menetlusse võtmisest keeldumine, kirjalik menetlus

Menetlusosalised    ja   nende Hageja:              V. V. (IK xxx, elukoht: xxx, e-post:
esindajad                                           xxx)

                                                    A. P. (IK xxx, elukoht: xxx)
                                 Kostja:

RESOLUTSIOON

   1. Keelduda V. V.i hagi A. P. vastu võlgnevuse nõudes menetlusse võtmisest.

   2. Jätta menetluskulud hageja kanda.

   3. Saata kohtumäärus hagejale teadmiseks.

Edasikaebe kord

Määruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättesaamise päevale järgnevast päevast arvates. Kohtumääruse
peale määruskaebuse esitamisel tasutakse riigilõivu 50 eurot.

ASJAOLUD

V. V. esitas Korteriühisuse Kalevi 26 majavalitsejana 28.04.2016 Pärnu Maakohtule
maksekäsu kiirmenetluse avalduse A. P. vastu võlgnevuse 830,02 euro ja lisanduva viivise
nõudes ja menetluskulude hüvitamiseks. 04.05.2016 tegi kohus makseettepaneku, mida ei
õnnestunud mõistliku aja jooksul võlgnikule kätte toimetada. Pärnu Maakohtu 04.08.2016.a,
määrusega anti maksekäsu kiirmenetluses olev nõue üle Viru Maakohtule hagimenetlusse.

Kohus jättis avalduse 05. augusti 2016 määrusega käiguta ning andis puuduste kõrvaldamiseks
tähtaja14 päeva, alates määruse kättesaamisest. Kohus kohustas V. V.it esitama - põhjendatud
nõude hagiavaldusele ettenähtud vormis, lisades hagiavaldusele dokumentaalsed tõendid
vastavalt menetlusosaliste arvule, esitada dokumendid hagejale antud volitatud ulatus ning
vajadusel täiendava riigilõivu (vastavalt hagihinnale) tasumiseks ja maksekorralduse
                                                                                      1
esitamiseks.
Kohtumääruse ärakirja on hagejale kätte toimetatud 01. septembril 2016, mida kinnitab hageja
allkiri /tl. 13/.

KOHTUMÄÄRUSE PÕHJENDUSED

Kohus, tutvunud avaldusega, leidis, et avalduse menetlusse võtmisest tuleb keelduda.

Tsiviilkohtumenetluse seadustiku (TsMS) § 487 lg 3 kohaselt kui avaldaja ei esita nõude
põhjendust õigel ajal, keeldub kohus määrusega hagi menetlusse võtmast.

TsMS § 371 lg 1 p 9, 10 kohaselt kohus ei võta hagiavaldust menetlusse, kui hagiavaldusel ei
ole pädeva isiku allkirja või kui on rikutud muid olulisi hagiavalduse vorminõudeid või kui
hagiavalduses esitatud nõudelt ei ole tasutud riigilõivu.

Kohus andis 05. augusti 2016 kohtumääruses tähtaja puuduste kõrvaldamiseks. Hagejat
hoiatati, et tähtajaks puuduste kõrvaldamata jätmise korral jäetakse avaldus menetlusse
võtmata. Hageja kohtunõuet täitnud ei ole. Kohtule ei ole esitatud nõuetekohast hagiavaldust,
tõendeid, mis tõendaks nõude alust ning tasumata on täiendav riigilõiv.

Eeltoodust tulenevalt leiab kohus, et hageja ei ole maakohtu 05. augusti 2016 kohtunõudes
osundatud puudusi kõrvaldanud. Kuna esinevad puudused, mis takistavad avalduse menetlusse
võtmist, keeldub kohus hagi menetlusse võtmisest.

Vastavalt TsMS § 372 lg 4 ja lg 6, tuleb hagiavalduse menetlusse võtmisest keeldumise
määruses märkida menetlusse võtmisest keeldumise põhjus. Kui kohus keeldub hagiavaldust
menetlusse võtmast, ei toimeta kohus avaldust kostjale kätte, vaid tagastab selle koos lisadega
ja asja menetlusse võtmisest keeldumise määrusega hagejale. Kui kohus keeldub hagiavaldust
menetlusse võtmast ja tagastab selle määrusega, loetakse, et avaldust ei ole esitatud ja et hagi ei
ole olnud kohtu menetluses.

Vastavalt TsMS § 173 lg 3 asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita
menetluse avaldus või teistmisavaldus jäetakse menetlusse võtmata või läbi vaatamata või asja
menetlus lõpetatakse.

TsMS § 168 lg 1 kohaselt hageja kannab menetluskulud, kui kohus keeldub avaldust
menetlusse võtmast ja tagastab selle.

Kohus leidis, et avalduse menetlusse võtmisest tuleb keelduda ning seetõttu jäävad
menetluskulud täies ulatuses hageja kanda.

Eelpool toodu alusel ja juhindudes TsMS § 371 lg 1 p-d 9,10, 12, § 372 lg 4, lg 5, § 661 lg 2
keeldub kohus hagi menetlusse võtmast.

/allkirjastatud digitaalselt/
Helgi Vinni
Kohtunik




                                                                                             2
