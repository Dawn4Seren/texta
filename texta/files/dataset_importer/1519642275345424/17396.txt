                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        25. aprillil 2016. a Tartu kohtumajas

 Väärteoasja number                  4-16-1768

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Aavo Pallo
                                     isikukood: 36712052776; elukoht XXXX; töökoht:
                                     XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

     1. Asendada KarS § 72 lg 1 ja 2 alusel Aavo Pallole Lõuna prefektuuri 21.03.2014. a
        kiirmenetluse otsusega väärteoasjas nr 2602,14,001315 LS § 239 lg 1 p 1 järgi
        määratud rahatrahv 80 eurot, s.o 20 trahviühikut, 5 (viie) tunni üldkasuliku tööga,
        mille tegemise ajaks määrata 2 (kaks) kuud alates kohtumääruse jõustumisest.
     2. Üldkasuliku töö tegemine toimub Politsei- ja Piirivalveameti Lõuna Prefektuuri kaudu
        ning seda koordineerib korrakaitsebüroo liiklusjärelevalvetalituse menetlusteenistuse
        spetsialist Anžela Murumägi asukohaga Tartu, Riia 132-A216, kontaktandmed:
        anzela.murumagi@politsei.ee; telefoni numbrid 730 8786 ja 5770 5922.
     3. Määruse koopia saata Aavo Pallole, Politsei- ja Piirivalveameti Lõuna prefektuurile
        ning Tartu kohtutäitur Oksana Kutšmeile.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.
Asjaolud ja menetluse käik

                                             1
Lõuna prefektuur karistas Aavo Pallot 21.03.2014. a kiirmenetluse otsusega väärteoasjas nr
2602,14,001315 liiklusseaduse § 239 lg 1 p 1 järgi rahatrahviga 20 trahviühikut, s.o 80 eurot.
Kohtuvälise menetleja lahend rahatrahvi määramise kohta jõustus 08.04.2014. a.

Sissenõudja Lõuna prefektuur esitas 09.03.2016. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 17.10.2014. a. Kohtutäitur teavitas
01.02.2016. a kohtuvälist menetlejat rahatrahvi täitmise võimatusest. Tasumata rahatrahvi
summa on 80 eurot.

Menetlusosaliste seisukohad

Kohtuistungil selgitas Aavo Pallo, et tal ei ole olnud võimalik trahvi tasuda, kuna see on tema
jaoks liiga suur, sissetulekud on väikesed. Ta on nõus tegema üldkasulikku tööd.

Kohtu seisukoht

Kohus lähtub väärteo eest karistusena kohaldatud rahatrahvi asendamisel arestiga
väärteomenetluse seadustiku §-st 211, mille lõike 1 järgi teeb kohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Aavo Pallo ei ole tasunud temale Lõuna prefektuuri 21.03.2014. a karistamisotsusega määratud
20 trahviühiku suurust trahvi 80 eurot. Süüdlasel pole piisavalt raha trahvi tasumiseks.

Eeltoodu alusel on kohus seisukohal, et Aavo Pallole Lõuna prefektuuri 21.03.2014. a
kiirmenetluse otsusega määratud rahatrahv 80 eurot, millele vastab 20 trahviühikut, tuleb
asendada tema nõusolekul üldkasuliku tööga vastavalt karistusseadustiku §-le 72. Rahatrahvi
kümnele trahviühikule vastab üks päev aresti (KarS § 72 lg 2), seega kujuneks Aavo Pallo
asendusaresti pikkuseks 2 päeva. KarS § 69 lg 1 kohaselt vastab alates 01.01.2015. a ühele
arestipäevale 1 tund üldkasulikku tööd, s.o 2-le arestipäevale vastab 2 tundi üldkasulikku tööd.
Kuna KarS § 69 lg 1 kohaselt ei saa mõista vähem kui 5 tundi üldkasulikku tööd, tuleb Aavo
Pallol teha asenduskaristusena 5 tundi üldkasulikku tööd. KarS § 69 lg 3 alusel tuleb
üldkasuliku töö tunnid ära teha 2 kuu jooksul alates kohtumääruse jõustumisest.

/allkirjastatud digitaalselt/

Ingeri Tamm
kohtunik




                                               2
