                                                                         2-16-103533




                               KOHTUMÄÄRUS

Kohtuasja number                2-16-103533
Määruse tegemise aeg ja koht    30. juuni 2016, Jõhvi
Kohus                           Viru Maakohus
Kohtunik                        Helgi Vinni

Kohtuasi                        Kiviõli Soojus AS hagi A. L.-B.`i vastu võlgnevuse
                                856,10 euro ja lisanduva viivise nõudes.

Menetlustoiming                 Menetlusse võtmisest keeldumine, kirjalik menetlus

Menetlusosalised   ja   nende Hageja:              AS Kiviõli Soojus (RK 10245027,
esindajad                                          asukoht Aasa 19, 43122 Kiviõli)

                                Hageja esindaja:   Anastassia Vassiljeva (volikirja alusel,
                                                   e-post info@condorinkasso.ee)

                                Kostja:            A. L.-B. (sünd. 18.05.1985, elukoht
                                                   avalduse kohaselt xxx, müügilepingu
                                                   kohaselt elukoht xxx, Venemaa
                                                   Föderatsioon,
                                                   e-post xxx)




RESOLUTSIOON

   1. Keelduda AS Kiviõli Soojus hagi A. L.-B.`i vastu võlgnevuse 856,10 euro ja
      lisanduva viivise nõudes menetlusse võtmisest.

   2. Saata kohtumäärus hagejale teadmiseks.


Edasikaebe kord

Määruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättesaamise päevale järgnevast päevast arvates. Kohtumääruse
peale määruskaebuse esitamisel tasutakse riigilõivu 50 eurot.


ASJAOLUD

                                                                                              1
Kiviõli Soojus AS esitas 22.02.2016 Pärnu Maakohtule maksekäsu kiirmenetluse avalduse
A. L.-B.`i vastu võlgnevuse 856,10 euro ja lisanduva viivise nõudes. Kohus tegi 03.03.2016
võlgnikule maksettepaneku, mida ei ole õnnestunud mõistliku aja jooksul võlgnikule kätte
toimetada. Pärnu Maakohtu 09.06.2016.a kohtumäärusega anti maksekäsu kiirmenetluses
olev nõue üle hagimenetlusse Viru Maakohtule vastavalt TsMS § 486 lg 1 p 2.

Viru Maakohtu 13. juuni 2016.a kohtumäärusega andis kohus avaldaja esindajale
14-päevase tähtaja puuduste kõrvaldamiseks, so hagiavaldusele dokumentaalsed tõendid
vastavalt menetlusosaliste arvule, kohtualluvuse põhjendamiseks; kostja kirjaliku nõusoleku
esitamiseks asja menetlemiseks Eesti kohtus ning täpsed andmed kostja elu-või viibimiskoha
kohta. Kohus selgitab, et kirjaliku nõusoleku olemasolu korral tuleb esitada nõuetekohane
hagiavaldus 3-s eksemplaris nii eesti kui vene keeles koos lisadega. Kui kohtule esitatud
dokument on allkirjastatud digitaalselt, peab ka allkirja kinnitusleht olema tõlgitud vene
keelde, esitada lepingulise esindaja volikiri koos haridust tõendava dokumendiga; vajadusel
täiendava riigilõivu (vastavalt hagihinnale) tasumiseks ja maksekorralduse esitamiseks.

Kohtumääruse ärakirja on avaldaja esindaja kätte saanud 14.06.2016 AET-i vahendusel, kuid
avaldaja esindaja ei täitnud kohtu nõuet.

KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 487 lg 1 kohaselt, asja hagimenetluse korras menetlev kohus kohustab avaldajat
viivitamata esitama oma nõude ja põhjendama seda hagiavaldusele ettenähtud vormis 14
päeva jooksul, kui maksekäsu kiirmenetluse avaldus ei vasta hagiavalduse nõuetele.

TsMS § 487 lg 3 alusel, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 147 lg 5 alusel, maksekäsu kiirmenetluse hagimenetluseks ülemineku korral tasutakse
hagilt täiendav riigilõiv ulatuses, mis ei ole kaetud maksekäsu kiirmenetluse avalduse
esitamiselt tasutud riigilõivuga. Maksekäsu kiirmenetluse hagimenetluseks ülemineku avalduse
esitamisel ei võeta asja hagimenetlusse enne hagilt riigilõivu tasumist.

Avaldaja ei ole Viru Maakohtu 13. juuni 2016.a kohtumääruses nimetatud puuduseid
kõrvaldanud, seega ei saa kohus hagi menetlusse võtta.

Eelpool toodu alusel ja juhindudes TsMS § 463 lg 1, § 465, § 487 lg 1, 3, § 661 lg 2
keeldub kohus hagi menetlusse võtmast.

/allkirjastatud digitaalselt/

Helgi Vinni
Kohtunik




                                                                                          2
