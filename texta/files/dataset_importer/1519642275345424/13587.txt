                                        KOHTUOTSUS
                                    EESTI VABARIIGI NIMEL

Kohus                              Pärnu Maakohus
Kohtunik                           Sirje Lahesoo
Otsuse tegemise aeg ja koht        03.juuni 2016 Paide
Tsiviilasja number                 2-14-59550
Tsiviilasi                         Seesam Insurance AS hagi Viacel OÜ ja Merelen OÜ
                                   vastu kahju hüvitamiseks ja viivise nõudes
Hagihind                           94 465.06 EUR
Menetlusosalised ja                Hageja: Seesam Insurance AS, registrikood 10055752,
nende esindajad                    asukoht    Tammsaare    118d    Tallinn,   esindajad   Martin
                                   Petermann, Kristjan Tamm, vandeadvokaat
                                   Kostja: Viacel OÜ, registrikood 11978849, asukoht Suur-Aia
                                   27-33, esindaja Gunnar Vislapu, juhatuse liige, Vesse Võhma,
                                   vandeadvokaat
                                   Kostja: Merelen OÜ, registrikood 10911375, asukoht
                                   Kuremaa tee Laiuse Jõgevamaa, esindaja Ain Viik, juhatuse
                                   liige

Menetlus                           Kohtuistung 01.03.2016, järgnes kirjalik menetlus

RESOLUTSIOON
1. Jätta rahuldamata Seesam Insurance AS-i hagi Viacel OÜ vastu kahju hüvitamise ja
viivise nõudes.
2. Jätta rahuldamata Seesam Insurance AS-i hagi Merelen OÜ vastu kahju hüvitamise ja
viivise nõudes.

MENETLUSKULUDE JAOTUS
1. Menetluskulud tsiviilasjas nr 2-14-59550 jätta täies ulatuses Seesam Insurance AS-i kanda.
2. Määrata, et Viacel OÜ põhjendatud menetluskulu on 7522,90 eurot lepingulise esindaja kulu.
3. Seesam Insurance AS peab maksma Viacel OÜ-le 7522,90 eurot menetluskulu hüvitamiseks.

EDASIKAEBAMISE KORD
Apellatsioonkaebuse võib esitada Tallinna Ringkonnakohtule 30 päeva jooksul arvates otsuse
kättetoimetamisest, kuid mitte hiljem kui 5 kuu möödumisel käesoleva otsuse avalikult teatavaks-
tegemisest.


HAGEJA NÕUE
Lõpliku nõudena palus hageja mõista Viacel OÜ-lt ja Merelen OÜ-lt hageja kasuks välja kummaltki
47 232,53 eurot ja viivised. Alternatiivne nõue – määrata kahju suuruse jagunemine kostjate
vahel kindlaks kohtul VÕS § 127 lg 6 sätestatud alustel.
HAGI ASJAOLUD
Seesam Insurance AS (hageja) ja TREV-2 Ehituse OÜ, kelle uus ärinimi on Ramm Ehituse OÜ
(TREV2), sõlmisid 01.06.2012 ehitus-ja paigaldustööde kindlustuslepingu nr 2/334488 (Kindlus-
tusleping,Poliis) Jõgeva Riigigümnaasiumi (Gümnaasium) rekonstrueerimiseks aadressil Aia 34 Jõ-
geval. Muu hulgas kindlustas TREV2 olemasoleva varana ka Jõgeva Riigigümnaasiumi ehitise, mida
hakati renoveerima. 06.08.2012 esitas TREV2 esindaja Ivo Jussmann e-kirja teel hagejale kahju-
avalduse, mille kohaselt 02.08.2012 allavundeerimise käigus muutus Gümnaasiumi hoone sei-
naosa ebastabiilseks ja hoone seinu läbisid praod. Seesam hüvitas Kindlustuslepingu alusel 92 854
eurot (97 854 kahjustatud ehitise taastamise kulud miinus 5000 eurot omavastutust) ning
ekspertiisikulud 1611,06 eurot. Seega hüvitas Seesam 02.08.2012 toimunud kindlustusjuhtumi
tagajärjel hüvitanud kokku 94 465,06 eurot.
Alltöövõtulepingu IJ611/06A alusel teostas Gümnaasiumi vundamendi allavundeerimise töid Viacel
OÜ (Viacel), kes pidi tööd teostama vastavalt tellija poolt esitatud projektile (lepingu p 2.4).
                                                                           Tsiviilasi nr 2-14-59550

Ehitusekspertiisibüroo OÜ ekspertarvamuse punktide 4.1 ja 3.1.4.1. - 3.1.4.4. kohaselt eirati ehi-
tustöödel täielikult ehitusprojektis toodud allavundeerimistööde nõudeid, mille tagajärjel said
kahjustada Gümnaasiumi seinad ja olemasolevad konstruktsioonid. Sellega on Viacel rikkunud
alltöövõtulepingu punkte 5.10 ja 5.27. Ehitusekspertiisibüroo OÜ ekspertiisi teostanud Teet
Sepaste peab oma 22.01.2015 e-kirjas kahju tekkimise eest vastutavaks isikuks Viacel OÜ. Kuna
hageja on tekkinud kahju TREV2-le kindlustuslepingu alusel hüvitanud, on tal VÕS § 492 lg 1
alusel regressnõue Viaceli vastu.
Alltöövõtulepingu IJ611/03A alusel teostas Merelen OÜ (Merelen) Gümnaasiumi hoone perimeetris
sokli väljakaevamistöid allvundeerimise kõrgusmärgini. Toorprojekti OÜ 06.08.2012 koostatud
ekspertiisist tuleneb, et kahju põhjuseks on vundamendi lahtikaevamine suures ulatuses. Sellega
rikkus Merelen Lepingu 2 tingimusi 2.4 ja 5.10 ning vastutab tekkinud kahju eest. Vastavalt Lepingu
2 punktile 12.1.3 on TREV2 õigus nõuda Merelenilt kahju hüvitamist. Kuna hageja on tekkinud
kahju TREV2-le kindlustuslepingu alusel hüvitanud, on tal VÕS § 492 lg 1 alusel regressnõue
Mereleni vastu.
Hageja on seisukohal, et kostjad ei saa esitada omapoolseid vastuväiteid ega tugineda nendele
Kindlustuslepingu tingimustele, mille pooled nad ei ole. Kostjatele, kes pole Kindlustuslepingu
pooled, kindlustuslepingu järgsed õigused automaatselt üle ei lähe. Viaceli vastutuskindlustust
puudutavad vastuväited on asjakohatud, kuna tegemist pole vastutuskindlustuse juhtumiga.
Vastutuskindlustus on delikt, kuid kostjad tekitasid kahju lepingu rikkumisega. Seetõttu on põhjen-
datud mõista hageja taotletav kahjuhüvitis välja kostjatelt võrdsetes osades, nagu hageja on oma
07.12.2015 menetlusdokumendis taotlenud.

VIACEL OÜ VASTUVÄITED
Viacel hageja hagi ei tunnistanud ja vaidles sellele täies ulatuses vastu. Viaceli vastuväidete
kohaselt oli hageja tema võimaliku vastutuse vabatahtliku vastutuskindlustusega (riskivastutus)
kindlustanud, mistõttu pole tal Viaceli vastu nõuet. Vastutuskindlustuse korral pole hagejal ka VÕS
§ 492 lg 1 kohaset regressiõigust. Viacel pole kahju tekitanud ega lepingut rikkunud. Hageja
hiljem esitatud viivisenõue on hagi muutmine, milleks Viacel nõueolekut ei anna. Hagi tuleb jätta
rahuldamata.

MERELEN OÜ VASTUVÄITED
Merelen hageja hagi ei tunnistanud ja oli seisukohal, et tema 02.08.2012 ega ka sellele eelnenud
päevadel lepingust tulenevaid sokli lahtikaevamistöid ei teostanud. Vundamendi lahtikaevamine oli
TREV2 töö, selle töö tegemiseks tellis TREV2 02.08.2012 Merelenist kopa, millega tehti samal
päeval Gümnaasiumi objektil vundamendi lahtikaevamist. Kopa tööd juhtis TREV, kes selle eest ka
maksis. Peale töö lõppu võttis U.Põder kaevetööd vastu, andis allkirja ja lubas kopal objektilt
lahkuda. Drenaažitorustik paigaldati varingu seina äärde alles 28.-30.11.2012. Merelen saab
vastutada ainult oma lepinguliste tööde teostuse eest. Merelen ei ole Gümnaasiumi objektil oma
töö tegemisega kellelegi kahju tekitanud. Merelen ei ole nõus ühegi hageja nõudega tema vastu.

KOHTU TUVASTATUD ASJAOLUD JA PÕHJENDUSED
1. Vaidlust ei ole järgmistes asjaoludes ja need asjaolud on ka tõendatud, et:
- 01.06.2012 on hageja Kindlustusandjana ja TREV2 Kindlustusvõtjana sõlminud kindlustuslepingu
(Kindlustusleping) Jõgeva Riigigümnaasiumi rekonstrueerimiseks Jõgeval Aia 34. Kindlustus-
lepingule kohaldusid Seesami ehitus-ja paigaldustööde kindlustuse tingimused 1/2011, mis
kehtivad alates 01.01.2011 (I kd tl 4-6, 78-92);
- 11.07.2012 sõlmisid TREV2 (Tellija) ja Viacel OÜ (Töövõtja) alltöövõtulepingu IJ611/06A Jõgeva
Riigigümnaasiumi (Gümnaasium) hoone olemasoleva vundamendi allavundeerimise ja muude p-
des 1.3 ja 2.1 loetletud tööde tegemiseks (I kd tl 22-33);
- 23.07.2012 sõlmisid TREV2 (Tellija) ja Merelen OÜ (Töövõtja) alltöövõtulepingu IJ611/03A
(Mereleni alltöövõtuleping) Jõgeva Riigigümnaasiumi (Gümnaasium) hoone perimeetris sokli välja
kaevamiseks allavundeerimise kõrgusmärgini, tagasitäidete teostmise vundamendi perimeetris ja
muude p-des 1.3 ja 2.1 loetletud tööde tegemiseks (II kd tl 5-16);
- 02.08.2012 muutus Gümnaasiumi otsasein ebastabiilseks ning Gümnaasiumi hoone seintesse
tekkisid läbivad praod (I kd tl 12-21, tl 157-165);
- 06.08.2012 saatis TREV-2 esindaja Ivo Jussmann hagejale e-kirja (kahjuavalduse) selle kohta, et
02.08.2012 ca kell 13.00 Gümnaasiumi hoone allvundeerimise käigus muutus hoone seinaosa eba-
stabiilseks ning selle tulemusena tekkisid hoone seina vundamendist katusekarniisini läbivad praod
ning hoone esifassaadil progresseerusid seal varasemalt olnud praod (I kd tl 7);
- hageja hüvitas Kindlustuslepingu alusel TREV-2-le 92 854 eurot kahjustunud ehitise taastamise
kulu miinus 5000 eurot omavastutus ning ekspertiisikulud 1611,06 eurot. Kokku on hageja 02.08.
2012 toimunud kindlustusjuhtumi tagajärjel hüvitanud 94 465,06 eurot (I kd tl 9-11).
Vaidlustamata ja tõendatud asjaolud loeb kohus tuvastatuks.
                                               2 (7)
                                                                            Tsiviilasi nr 2-14-59550

2. Hageja on seisukohal, et kostjad rikkusid kumbki oma töövõtulepingust tulenevaid kohustusi,
põhjustasid sellega Gümnaasiumi otsaseina vajumise ja kahju Gümnaasiumi hoonele (ehitisele).
Hageja hüvitas kindlustusvõtjale TREV2 kostjate tekitatud kahju, mistõttu läks temale üle ka
TREV2-le kuuluv nõue kolmandate isikute, st kostjate vastu ja seda hageja poolt hüvitatud kahju
ulatuses.
Kostjad hagi ei tunnistanud ja leidsid, et nemad pole lepingut rikkunud ega kahju tekitanud, lisaks
on hageja kostjate võimaliku vastutuse Kindlustuslepingus ka kindlustanud.

2.1. Kohus on otsuse punktis 1 tuvastanud, et 23.07.2012 sõlmisid TREV2 kui Tellija ja Merelen
kui Töövõtja alltöövõtulepingu IJ611/03A Jõgeva Riigigümnaasiumi (Gümnaasium) hoone
perimeetris sokli välja kaevamiseks allavundeerimise kõrgusmärgini, tagasitäidete teostamise
vundamendi perimeetris ja muude p-des 1.3 ja 2.1 loetletud tööde tegemiseks. Nimetatud lepingu
alusel kuulusid Mereleni teostatava töö alla ka töö teostamiseks ja nõuetekohaseks üleandmiseks
vajalikud lisa- ja abitööd, mis hea ehitustava kohaselt kuuluvad töö tegemise juurde või mis on
vajalikud ja kasulikud lepingu eesmärgi täitmiseks (p 2.1). Sama lepingu p 2.4 kohaselt pidi
Merelen tegema töö vastavalt tellija poolt esitatavale projektile ja muule projektdokumen-
tatsioonile. Enne töö ja/või iga selle osa tegemise alustamist oli Merelen kohustatud piisavalt ja
hoolikalt kontrollima Projekti ja muud Töö tegemise aluseks olevat lähtematerjali, tööfronti, Tellija
ja kolmandate isikute eeltöid objektil ja Tellija antud juhendeid, samuti teostama vajalikud
mõõtmised (p 5.3).
Hageja on seisukohal, et hoone varingu põhjustas ka Mereleni poolne lepingu rikkumine. Nimelt
pidi Merelen alltöövõtulepingu IJ611/03A p 1.3 kohaselt teostama hoone perimeetris sokli välja-
kaevamise allavundeerimise kõrgusmärgini, kuid kaevas 02.08.2012 varingu kohas olemasoleva
vundamendi lahti madalamale kui oli vana vundamendi tald. Lisaks pidi Merelen teostama ka enda
tööga seotud lisa- ja abitööd vastavalt lepingu p-le 2.1.
Merelen vastuväite kohaselt pidi ta tõpoolest alltöövõtulepingu p 1.3 kohaselt teostama sokli lahti-
kaevamitöid, kuid ei 02.08.2012 ega ka sellest varasematel päevadel tema sokli lahtikaevamistöid
ei teostanud ega neid ka ei organiseerinud. Mereleni väitel teostas 02.08.2012 vundamendi
lahtikaevamise TREV2, kes selle töö tegemiseks oli tellinud Merelenist kopa.
Iseenesest ei ole vaidlust, et 02.08.2012 kaevas Mereleni kopp varingu kohas vundamendi äärest
pinnase ära. Vaidlus on selles, kas selle kaevamisega teostas Merelen enda lepingust tulenevat
sokli väljakaevamise tööd.
Mereleni seadusliku esindaja Ain Viik’ vande all antud ütluste kohaselt tellis TREV2 02.08.2012
temalt objektile rataslaadurkopa. Koppasid tellisid samal päeval ka teised. Mida tellijad nendega
tegid, Merelen ei tea. TREV2 tellitud kopa teekonnalehe kohaselt kaevati kopaga vundamendi
serva. Seda kinnitab ka Urmo Põder’i allkiri kopa teekonnalehel. Mereleni kopad tegid küll
lahtikaevamist, kuid seda TREV2 tellimisel. Tasu maksis selle eest TREV2 (IV kd tl155-156).
Ka Viaceli seaduslik esindaja G.Vislapu kinnitas vande all, et vundamendi lahtikaevamine ja pärast
vundeerimist täitmine oli TREV2 töö (IV kd tl 153).
Mereleni Ehitustööde päeviku andmetel (alajaotus 7, kus on loetletud Mereleni tehtud tööd
perioodil 23.07.2012 - 02.08.2012) ei ole Merelen sel perioodil teostanud hoone perimeetris sokli
väljakaevamise töid. Kõik Ehitustööde päevikus kajastatud andmed tehtud tööde kohta perioodil
23.07.2012 - 02.08.2012 on Tellija esindaja/järelevaata poolt allkirjaga kinnitatud (III kd tl 24-
29). Urmo Põder tunnistajana kinnitas, et tema on allkirjastanud Mereleni ehitustööde päevikud
(IV kd tl 165-166).
OÜ Merelen „Traktori teekonnaleht nr 118“ andmetel 02.08.2012 kella 8.00-11.30 teostas Mereleni
ekskavaator 4CX-4WS, reg nr 3312TE, traktorist Urmo Lall, TREV-2 Ehitus tellimisel Gümnaasiumi
vundamendi lahtikaevamist (III kd tl 17).
Urmo Lall ütluste kohaselt läks ta ülemuse kõne peale Jõgeva Riigigümnaasiumisse, otsis üles
tellija Urmo Põder ja viimane seletas talle kus ja mida ta tegema hakkab. Oli vundamendi lahti-
kaevamine. Urmo Põder andis korraldusi vundamendi lahtikaevamiseks ja ütles, kui pikalt kaevata.
Nurk tuli lahti kaevata nii, et 3m ühele ja 3m teisele poole. Kui töö valmis, võttis ta Urmo Põdralt
selle kohta allkirja. Teistel päevadel on ta ka objektil töötanud ja ka mitmel päeval vundamendi
lahtikaevamist teinud, aga enne nurga kaevamist mitte. Enne kaevama hakkamist küsis ta kaablite
ja torude kohta. Öeldi et neid pole (IV kd tl 151).
Urmo Põder, kes oli TREV2 projektijuht antud objektil, ütluste kohaselt tellis TREV2 02.08.2012
Merelenist objektile kopa ja tema juhendas 02.08.2012 vundamendi lahtikaevamisel tellitud kopa
tööd (IV kd tl 165-166).
Kohtu hinnagul kinnitavad uuritud tõendid kogumis, et ei 02.08.2012 ega ka sellele eelneval
perioodil alates 23.07.2012 ei teostanud Merelen alltöövõtulepingus IJ611/03A p 1.3 kokkulepitud
hoone perimeetris sokli väljakaevamise tööd. Kuna Merelen hageja poolt etteheidetud ajal ei tei-

                                                3 (7)
                                                                            Tsiviilasi nr 2-14-59550

nud hagi asjaoludes väidetud oma alltöövõtulepingust tulenevat tööd, ei saanud ta ka oma
alltöövõtulepingut rikkuda ja seeläbi kahju tekitada. Eeltoodut arvestades ei vastuta Merelen
02.08.2012 Gümnaasiumi otsaseina vajumisega tekkinud kahju eest. Hageja nõue Mereleni vastu
ei ole põhjendatud ning tuleb jätta rahuldamata.

2.2. Kohus on punktis 1 tuvastanud, et 11.07.2012 sõlmisid TREV2 kui tellija ja Viacel OÜ kui töö-
võtja alltöövõtulepingu IJ611/06A Jõgeva Riigigümnaasiumi (Gümnaasium) hoone olemasoleva
vundamendi allavundeerimiseks ja muude p-des 1.3 ja 2.1 loetletud tööde tegemiseks. Nimetatud
lepingu alusel kuulusid Viaceli teostatava töö alla ka töö teostamiseks ja nõuetekohaseks
üleandmiseks vajalikud lisa- ja abitööd, mis hea ehitustava kohaselt kuuluvad töö tegemise juurde
või mis on vajalikud ja kasulikud lepingu eesmärgi täitmiseks (p 2.1). Sama lepingu p 2.4 kohaselt
pidi Viacel töö tegema vastavalt tellija poolt esitatavale projektile ja muule projektdoku-
mentatsioonile. Enne töö ja/või iga selle osa tegemise alustamist oli Viacel kohustatud piisavalt ja
hoolikalt kontrollima Projekti ja muud Töö tegemise aluseks olevat lähtematerjali, tööfronti, Tellija
ja kolmandate isikute eeltöid objektil ja Tellija antud juhendeid, samuti teostama vajalikud
mõõtmised (p 5.3). Viacelil ei olnud õigust kõrvale kalduda projektist, töö tegemise aluseks
olevatest dokumentidest ega lähtematerjalidest (p 5.11). Viacel oli kohustatud arvestama Tellija
juhistega Tööde teostamise kohta, kuid kui sellised juhised ohustavad Tööde kvaliteeti või
takistavad Lepingu kohast täitmist, oli ta kohustatud sellest viivitamata ja kirjalikult Tellijale
teatama (p 5.24). Lepingu p 5.27 kohaselt kohustus Viacel muu hulgas tagama, et Tööde
teostamise käigus ei rikuta olemasolevaid konstruktsioone (I kd tl 22-33).
06.08.2012 teatest nähtub, et 02.08.2012 ca kell 13.00 Gümnaasiumi hoone allavundeerimise
käigus muutus hoone seinaosa (Telje2/E-D vahel) ebastabiilseks ning selle tulemusena tekkisid
hoone seina läbivad praod (I kd tl 7).
Viaceli seadusliku esindaja G.Vislapu kinnitas vande all, et nende allavundeerimistöö seisnes ole-
masoleva vundamendi alt pinnase väljakaevamises ning pärast seda armeerimine ja beto-
neerimine. Nemad hakkasid nurka lahti kaevama ja enne lõunat sai nurk peaaegu lahti kaevatud.
Siis läksid töömehed lõunale ja lõunalt tagasitulles hakkas toimuma vajumine. Siis täideti kaevik
liivaga ja kindlustati nurk. Töid teostati eelprojekti alusel, põhiprojekt oli olemas. Kui pikk pidi
olema põhiprojekti järgi ühe allavalamise pikkus, ütles G.Visnapu mitte mäletavat (IV kd tl 153).
Kohtule on esitatud Kaetud tööde aktid (Aktid) nr 1-24.07.2012, nr 2-30.07.2012 ja nr 3-
31.07.2012 koos lisadega Viaceli allavundeerimise tööde kohta perioodil 20.07.2012 – 31.07.2012
(I kd tl 166-172, 173-180, 181-188). Aktide kohaselt tuli tööd teha vastavuses Aktides märgitud
joonistega (K-VU-00 - K-VU-06, 10-L0612, 1807.12). Töö tegemisel tuli arvestada ka vundeeri-
mise plaanides (skeemid) esitatud Märkustega. Muu hulgas tuli kinni pidada nõudest, et allavun-
deerimise valujärk e. haardeala on 1,5-2m, et üheaegselt võib töid teha haardealal, mille kaugus
üksteisest on vähemalt 4 m (p 1) ning et vältida tuleb pinnase leondumist vundamendi all (p 3).
Jõgeva Riigigümnaasiumi otsaseina varingu ekspertarvamuse (Ekspertarvamus) p-s 3.1.3.2. on
Teet Sepaste eksperdina eeluuritud Kaetud tööde aktide nr 1-24.07, nr 2-30.07 ja nr 3-31.07
alusel tuvastanud, et teljel E paikneva vundamendi alt on pinnas suuremas ulatuses eemaldatud
kui samas aktis viidatud joonise nr K-VU-00 märkus nr 1 lubas ning et see tekitas pingete
konsntratsiooni telgedes E/2; et vundamendi alt oli pinnas eemaldatud II ja III lõigus korraga,
millega rikuti nõuet, et üheagselt tehtavate tööde lõikude vahe peab olema vähemalt 4 m); et
nurga vundamendi alt eemaldati pinnas enne, kui viimati betoneeritud osa nõutava tugevuse
omandas. Lisaks ei pööratud tähelepanu veetõrjele juba betoneeritud osas (I kd tl 17-19).
Teet Sepaste ütluste kohaselt kujutas ohtu ehitisele ka asjaolu, et vundament oli ainult väljast
allavalatud. Sellega kaasneb leondumise oht, mille tõttu pinnas kaotab kandevõime (IV kd tl 148-
149, I kd tl 159).
Uuritud tõendid kogumis kinnitavad, et vähemalt ajavahemikus 20.07.2012 kuni 02.08.2012 ei
järginud Viacel allavundeerimisel vähemalt nõudeid selles, et valujärk e. haardeala pikkus võib olla
1,5-2m ning et üheaegselt võib töid teha üksnes haardealal, mille kaugus üksteisest on vähemalt 4
m (nn malekorras avamise nõue).
Tõendatud, et Viacelil oli olemas allavundeerimise nõudeid sisaldav projektdokumentatsioon (IV kd
tl 153) ning alltöövõtulepingule allakirjutamisega on Viacel ka kinnitanud (p 5.4), et on põhjalikult
projektdokumentatsiooniga tutvunud.
Eksperdi hinnangul olid tuvastatud rikkumised 02.08.2012 toimunud otsaseina vajumise põhjuseks
(3.1.4.1., 3.1.4.2.).
Eeltoodut arvestades leiab kohus, et Viacel on allavundeerimise teostamisel tuvastatud
ajavahemikus rikkunud vähemalt temaga sõlmitud alltöövõtulepinu p 2.4, et see rikkumine on
põhjustanud Gümnaasiumi otsaseina vajumise 02.08.2014 ning sellega kaasnenud kahju.

                                                4 (7)
                                                                            Tsiviilasi nr 2-14-59550

3. Viaceli vastuväite kohaselt on hageja Viaceli võimaliku vastutuse kindlustanud (ristvastutus
Tingimuste vastutuskindlustuse osa (VA) p 5.1). Kuna vastutuskindlustuse eesmärgiks ongi
kindlustatud isiku poolt tekitatud võimaliku kahju hüvitamine, et saa hageja Viaceli vastu
regressnõuet esitada. Hageja hagi Viaceli vastu tuleb jätta rahuldamata.
Hageja oli seisukohal, et antud juhul ei ole tegemist vastutuskindlustuse juhtumiga. Vastutus-
kindlustuse juhtum VA p 2 mõistes on delikt, mitte kostja poolt töövõtulepingu rikkumine. Lisaks
leidis hageja, et kostja ei saa üldse esitada vastuväiteid seonduvalt hageja ja TREV2 vahel
sõlmitud kindlustuslepinguga, kuna ta pole selle Kindlustuslepingu pool.
Kuna Viaceli vastuväide puudutab VA p-s 5.1 märgitud ristvastutust, jätab kohus hageja seisukoha
VA p 2 kohta tähelepanuta.

3.1. Kohus on otsuse punktis 1 tuvastanud, et 01.06.2012 on hageja Kindlustusandjana ja TREV2
Kindlustusvõtjana sõlminud kindlustuslepingu (Kindlustusleping) Jõgeva Riigigümnaasiumi rekons-
trueerimiseks Jõgeval Aia 34. Kindlustuslepingule kohaldusid Seesami ehitus-ja paigaldustööde
kindlustuse tingimused 1/2011 (Tingimused), mis kehtisid alates 01.01.2011 (I kd tl 4-6, 78-92).
Tingimuste osa „VA-Vastutuskindlustus“ p-st 1 nähtub, et Kindlustuslepingus kokkulepitud vastu-
tuskindlustuse eesmärgiks on hüvitada nii VA p-s 2 kui VA p-s 5 nimetatud kahjud.
Kostja leidis, et tema vastutus võimaliku kahju eest on kindlustatud VA p 5.1 alusel.
VA p 5 sätestab vastutuskindlustuse erikokkulepped, sealhulgas ristvastutuse (p 5.1).
VA p 5.1.1 kohaselt kui poliisile on tehtud märge, loetakse iga kindlustatud isik (tellija, pea- ja
alltöövõtjad) iseseisvaks isikuks selliselt, nagu oleks igale nimetatud isikule väljastatud eraldi
poliis. VA p 5.1.2. kohaselt punktis 5.1.1 nimetatud juhul hüvitatakse kõigi kindlustatud isikute
poolt tekitatud kahjud kokku maksimaalselt kindlustussumma ulatuses nii ühe kahjujuhtumi kohta
kui kindlustusperioodi jooksul (I kd tl 84).
01.06.2012 Poliisis on alajaotusesse „Ehitustegevuse ristvastutuskindlustus“ tehtud märge, et
ehitus-ja paigaldustööde vastutuskindlustuse osas loetakse iga kindlustatud isik iseseisvaks isikuks
selliselt nagu oleks igale nimetatud isikule väljastatud poliis (I kd tl 4-6).
Osundatud sätetest tulenevalt võib Kindlustusleping vastututuskindlustuse osas puudutada ka
Viaceli, kes oli vaidlusaluses juhtumis kindlustusvõtja alltöövõtja. Seetõttu leiab kohus, et Viacel
on õigustatud esitama vastuväiteid Kindlustuslepingule osas, mis puudutab tema võimalikku
vastutuse kindlustamist Kindlustuslepinguga.

3.2. Marsh Kindlustusmaakler AS „Sooviavalduses - Riskivastutus ehitus-ja paigaldustööde
lepingus (CAR/EAR) sõlmimiseks“ on Märkuste osas eraldi esile toodud, et ristvastutus peab olema
kaetud (k.a. töövõtjate omavahelised nõuded ja alltöövõtjate vastutus ja varakindlustuse kaitse
peab olema poliisiga kaetud) (IV kd tl 37-39).
Eelmärgitu koosmõjus Tingimuste VA p 5.1. ja Poliisile kantud märkega annavad kohtu hinnangul
põhjendatud aluse järeldada, et TREV2 eesmärk oli saada Kindlustuslepinguga hagejalt igakülgset
kindlustuskaitset, mis hõlmab ka töövõtjate omavahelisi nõudeid, alltöövõtjate vastutust ja ka
varakindlustuse kaitset olenemata, kas kahju on tekitatud deliktiga või lepingu rikkumisega.
Arvestades, et ei Tingimused ega Poliis sisalda VA p-s 5.1 ristvastutuse suhtes piiravaid
erikokkuleppeid, on kohtu hinnangul VA 5.1. Ristvastutusega hõlmatud ka Viaceli poolt lepingu
rikkumisega tekitatud kahju.
Kohtu sellist seisukohta toetavad ka tunnustatud õigusteadlaste seisukohad nii VÕS § 510
kommentaarides (VÕS II kommenteeritud väljaanne, Tallinn 2009, lk 553, p 3.3) kui mitte vähem
tunnustatud kindlustusõiguse spetsialisti Janno Lahe seisukoht kindlustusõiguse loengukonspektis
(Kindlustusõigus. Loengud, Janno Lahe, 2007, lk 136).
Asjaolu, et poliisile on kantud VA p-s 5.1.1 nimetatud märge annab tunnistust, et ka alltöövõtja
Viacel oli hageja juures kindlustatud.
VÕS ei sätesta ning Kindlustuslepinguga ei ole eraldi täpsustatud, millised kahjud ristvastutusega
on kaetud. Eeltoodust tulenevalt on kohus seisukohal, et ristvastutusega VA p 5.1 mõttes on
hõlmatud kõik kahjud, st ka kõik Viaceli põhjustatud kahjud, olenemata nende tekkimise alusest.

4. Võlaõigusseaduse (VÕS) § 492 lg 1 kohaselt kindlustusandjale läheb tema poolt hüvitatava
kahju ulatuses üle kindlustusvõtjale või kindlustatud isikule kolmanda isiku vastu kuuluv kahju
hüvitamise nõue.
VÕS kommentaarides (VÕS II kommenteeritud väljaanne, Tallinn 2009, lk 537, p 3.5.3) on
koostjad (tunnustatud õigusteadlased) seisukohal, et vastutuskindlustuse korral kannatanu nõue
kindlustusandjale pärast viimase poolt kahju hüvitamist § 492 lg 1 alusel üle minna ei tohiks.
Sama seisukoha on avaldanud Janno Lahe ka kindlustusõiguse loengukonspektis (Kindlustusõigus.
Loengud, Janno Lahe, 2007, lk 200, p 7.4.3.).
                                                5 (7)
                                                                            Tsiviilasi nr 2-14-59550

Eeltoodust tulenevalt ja arvestades, et hageja oli kindlustanud Viaceli vastutuse kahju tekitamise
eest, puudub hagejal kohtu hinnangul Viaceli vastu nõue nii VÕS § 492 lg 1 alusel kui mistahes
muul alusel. Hageja hagi Viaceli vastu tuleb jätta rahuldamata.

5. Kuna kohus jättis hageja nõuded mõlema kostja vastu rahuldamata, puudub alus ja ka vajadus
analüüsida hageja viivise nõude lubatavust ja põhjendatust.

6. Tsiviilkohtumenetluse seadustiku (TsMS) § 162 lg 1 kohaselt kannab hagimenetluse kulud pool,
kelle kahjuks otsus tehti.
Kohus jättis hageja nõude täies ulatuses rahuldamata, st tegi otsuse hageja kahjuks. Eeltoodut
arvestades kannab menetluskulud maakohtus täies ulatuses hageja.

7. TsMS § 174 lg 1 kohaselt määrab menetluskulude rahalise suuruse menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid.
Viacel OÜ avalduse kohaselt on tema menetluskuluks advokaadi kulud seoses õigustoimingute
tegemisega 65 tunni ja 25 minuti ulatuses tunnihinnaga 115 eurot, kokku 7522,90 eurot (ilma
käibemaksuta). Selle kulu palub Viacel hagejalt välja mõista. Viacel OÜ on kinnitanud, et kõik
esitatud kulutused on kantud seoses käesoleva tsiviilasjaga. Õigusabi kulude tõendamiseks on
Viacel OÜ esitanud advokaadibüroo arved koos spetsifikatsioonidega.

7.1. Menetlusosalise esindaja kulu on TsMS § 138 lg 1 ja § 144 p 1 kohaselt menetluskulu.
TsMS § 175 lg 1 alusel kaalub kohus lepingulise esindaja kulude väljamõistmisel kulude põhjenda-
tust ja vajalikkust, arvestades muu hulgas ka asja keerukust.
Viacel OÜ menetluskulude nimekiri ja lisatud tõendid on piisavad, et koos toimikus sisalduvate
materjalidega hinnata loetletud menetluskulude vajalikkust ja põhjendatust.
Menetluskulude nimekirja, koostatud arvete ja spetsifikatsioonide kohaselt on esindaja osutanud
Viacel OÜ-le õigusabi 65 tundi 25 minutit tunnihinnaga 115 eurot (käibemaksuta), kokku 7522,90
eurot (ilma käibemaksuta) alljärgnevalt: 6.02.2015 arve nr 150011 järgi - materjalide analüüs,
nõupidamine kliendiga ja õigusliku positsiooni väljatöötamine 3 tundi, täiendavate materjalide ana-
lüüs, e-kiri kliendile 30 min; kostja vastuse koostamine 3 tundi; täiendavate materjalide analüüs,
kostja vastuse täiendused 3 tundi; hageja seisukoha analüüs ja e-kiri kliendile 30 min; telefoniline
nõupidamine kliendiga 20 min; kostja täiendavad seisukohad 1 tund 30 min, kokku 11 tundi 50
min, summa 1360,83 eurot; 6.03.2015 arve nr 150184 järgi - hageja esitatud täiendavate
tõendite analüüs, e-kiri kliendile 30 min; telefonikõne kliendiga seoses hageja esitatud täiendavate
tõenditega 20 min, kokku 50 minutit, summa 95,83 eurot; 7.04.2015 arve nr 150277 järgi –
kostja täiendavad seisukohad 1 tund; täiendavate materjalide analüüs, kostja vastuse täiendused
4 tundi 50 min; kostja vastuse täienduste, menetluse peatamise taotluse koostamine 2 tundi; e-
kirjavahetus kliendi ja kohtuga seoses istungi määramisega, telefonikõne kliendiga 20 min; täien-
davate materjalide analüüs, e-kiri ja telefonikõned kliendiga 1 tund; kostja vastuse täiendused 30
min; telefonikõne kliendiga, seisukoha koostamine seoses taotlusega kostja kaasamiseks 20 min;
täiendavate materjalide analüüs, telefonikõne kliendiga 20 min, kokku 10 h 20 min, summa
1188,33 eurot; 7.05.2015 arve nr 150427 järgi - kostja täiendavate vastuväidete ja taotluste
koostamine, kohtule esitamine 1 tund 30 min, summas 172,50 eurot; 7.06.2015 arve nr 150564
järgi - hageja määruskaebuse analüüs 20 min; vastuse koostamine määruskaebusele ja kohtule
esitamine 1 tund; vastuse koostamine hageja määruskaebusele 1 tund, kokku 2 h 20 min,
summas 268,33 eurot; 7.09.2015 arve nr 150834 järgi - hageja 10.07.2015 hagiavalduse ja lisade
analüüs, kostja vastuse koostamine 3 tundi; Merelen OÜ vastuse ja sellele lisatud tõendite
analüüs, e-kiri kliendile 1 tund 30 min, kokku 4 h 30 min, summa 517,50 eurot; 7.10.2015 arve nr
150881 järgi - hageja täiendavate seisukohtade analüüs, e-kiri kliendile 1 tund, summa 115 eurot;
6.11.2015 arve nr 151060 järgi - e-kirjad kohtule ja kliendile seoses istungiaja kooskõlastamisega
20 min; tutvumine kohtumäärusega ja e-kiri kliendile seoses eelistungi määramisega 20 min;
hageja taotluste analüüs, e-kiri ja telefoninõupidamine kliendiga 30 min; täiendavate materjalide
analüüs, e-kiri kliendile 1 tund 50 min; Ramm Ehitus OÜ vastusega tutvumine ja e-kiri kliendile 20
min; P.P.Ehitusjärelevalve OÜ poolt saadetud täiendavate materjalide analüüs, e-kiri kliendile 20
min; telefoninõupidamine kliendiga 30 min; RKAS poolt kohtule esitatud materjalide analüüs,
telefoninõupidamine kliendiga 20 min, kokku 4 tundi 30 min, summa 517,50 eurot; 4.12.2015
arve nr 151193 järgi - kostja seisukohtade koostamine seoses hageja 14.10.2015 taotlusega 3
tundi 10 min; kohtuistungi ettevalmistus ja istung Paide kohtumajas 4 tundi 30 min; tutvumine
3.11.2015 protokolliga ja selle edastamine kliendile 20 min; protokolli parandamise taotluse
koostamine 20 min; hageja täiendavate tõendite ja väidete analüüs, telefonikõne kliendiga 1 h;
kostja seisukoha koostamine T.Sepaste tunnistajana ülekuulamise kohta 1 tund 30 min; kostja
seisukoha koostamine hageja 25.11.15 taotlusele 30 min; telefonikõned ja e-kirjad seoses istungi
                                                6 (7)
                                                                             Tsiviilasi nr 2-14-59550

edasilükkamisega 20 min, kokku 11 h 40 min, summa 1341,67 eurot; 6.01.2016 arve nr 151276
järgi - hageja 07.12.2015 seisukoha analüüs ja vastuse koostamine 1 tund 50 min, summa 210,83
eurot; 4.02.2016 arve nr 160041 järgi - kohtuistungiks ettevalmistus 2 tundi; istung Paide
kohtumajas 4 tundi; tutvumine kohtuistungi protokolliga 15 min, kokku 6 h 15 min, summa
718,75 eurot; 21.03.2016 arve nr 160169 järgi 29.02.2016 kohtuistungiks ettevalmistus, kliendi
esindamine 01.03.2016 kohtuistungil 6 tundi 50 min, kokku 8 tundi 50 min, summa 1015,83
eurot.
Hageja leidis, et Viaceli lepingulise esindaja õigusabi ajakulu ei saa pidada täies ulatuses
põhjendatuks ega mõistlikuks. Hageja palus kohtul menetluskulude kindlaksmääramisel lähtuda
kulude põhjendatusest ja vajalikkusest. Sisulise vastuväitena märkis hageja, et kuna Viaceli
esindaja vastus hagile sisaldas sisulist teksti kolm lehekülge, ei saa selle koostamise mõistlikuks
ajakuluks pidada enamat kui 4 tundi. Mõistlikuks ja vajalikuks ei saa pidada ka Viaceli esindaja
ajakulu 7.04.2015 hagi läbivaatamata jätmise taotluse koostamiseks, kuivõrd seda taotlust ei
rahuldatud, samuti ajakulu menetluse peatamise taotluse koostamiseks, kuivõrd vastav määrus
tühistati ringkonnakohtu poolt ega ka 11.05.2015 määruskaebuse vastuse koostamiseks, kuivõrd
hageja vastav määruskaebus rahuldati.
7.2. Kohus hindab antud tsiviilasjas vaidlust õiguslikult keskmisest keerukamaks ja ka
mahukamaks. Kindlustusvaidlused on juba oma olemuselt komplitseeritumad. Lisaks esitasid
pooled menetluse käigus ka hulgaliselt tõendeid ja taotlusi, mis nõudsid lepinguliselt esindajalt
analüüsimist ja läbitöötamist. Eeltoodust tulenevalt ning arvestades ka Viaceli lepingulise esindaja
tehtud menetustoimingute asjakohasust ning sisulist kvaliteeti leiab kohus, et õigustoimingutele
kulutatud aeg on olnud mõistlik ja põhjendatud. Asjaolu, et esindaja koostatud hagi läbivaatamata
jätmise taotluse jättis kohus rahuldamata ning tema menetluse peatamise taotluse alusel tehtud
kohtumääruse ringkonnakohus tühistas ei tähenda, et nende taotluste ja/või hageja määrus-
kaebusele vastuse koostamiseks kulutatud aeg oli põhjendamatu.
Eeltoodut arvestades leiab kohus, et lepingulise esindaja kulutatud aeg õigustoimingutele kokku 65
tundi 25 minutit on olnud vajalik ja põhjendatud. Tunnihind 115 eurot (käibemaksuta) on
kooskõlas Riigikohtu seisukohtadega (vt 3-2-1-93-13, 3-2-1-115-14).
Eeltoodut kogumis arvestades on Viaceli lepingulise esindaja põhjendatud kulu 7522,90 eurot (ilma
käibemaksuta).
Vastavalt menetluskulude jaotusele       peab   hageja   maksma     Viacel   OÜ-le   7522,90   eurot
menetluskulude hüvitamiseks.


/allkirjastatud digitaalselt/
Sirje Lahesoo
kohtunik




                                                7 (7)
