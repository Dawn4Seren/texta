                                                                                         2-16-6116




                              KOHTUOTSUS
                               /TAGASELJAOTSUS/
                               EESTI VABARIIGI NIMEL

Kohus                               Viru Maakohus

Kohtunik                            Ifret Mamedguseinov

Otsuse tegemise aeg ja koht         Rakvere, 14. oktoober 2016

Tsiviilasja number                  2-16-6116
Tsiviilasi                          AAS BTA Baltic Insurance Company (Eesti filiaali kaudu)
                                    hagiavaldus H P vastu võla nõudes
Hagi hind                           3 133.32 eurot
Menetlusosalised     ja      nende Hageja: AAS BTA Baltic Insurance Company (registrikood
esindajad                          40103840140) AAS BTA Baltic Insurance Company Eesti
                                   filiaali kaudu (registrikood 11223507, asukoht: Lõõtsa 2B,
                                   11314 Tallinn), lepinguline esindaja: Ülle Velling (e-post:
                                   ulle.velling@bta-kindlustus.ee);
                                    Kostja: H P (isikukood xxxx, elukoht: xxxx).

Asja läbivaatamise kuupäev          14. oktoober 2016 / Kirjalik menetlus

Resolutsioon
   1. Rahuldada hageja         taotlus   tagaseljaotsuse   tegemiseks       ning   rahuldada   hagi
      tagaseljaotsusega.

   2. Välja mõista kostja H P hageja AAS BTA Baltic Insurance Company (Eesti filiaali kaudu)
      kasuks 3 133 (kolm tuhat ükssada kolmkümmend kolm) eurot ja 32 senti.

   3. Jätta menetluskulud kostja kanda ning välja mõista kostja H P hageja AAS BTA Baltic
      Insurance Company (Eesti filiaali kaudu) kasuks menetluskulud summas 300 (kolmsada)
      eurot.

   4. Tagaseljaotsus kuulub täitmisele viivitamatult.

   5. Saata kohtuotsus hageja esindajale ja kostjale teadmiseks.

                                                                                               1 (3)
                                                                              2-16-6116
   6. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui kostja
sai tagaseljaotsusest või selle täitmiseks algatatud täitemenetlusest teada. Kajale tuleb lisada kõik
vajalikud dokumendid asja ettevalmistamise lõpuleviimiseks (TsMS § 394 ja TsMS § 416) ning tasuda
Rahandusministeeriumi arveldusarvele vastavalt kas nr EE571010220229377229 AS-is SEB Pank, nr
EE062200221059223099 AS-is Swedbank, nr EE513300333522160001 Danske Bank AS Eesti filiaalis
või nr EE221700017003510302 Nordea Bank AB Eesti filiaalis, kautsjon summas 225 eurot.
Maksekorraldus tuleb lisada esitatavatele dokumentidele.

ASJAOLUD
1. 18. aprillil 2016 esitas AAS BTA Baltic Insurance Company Eesti filiaal Viru Maakohtule
hagiavalduse H P vastu 3 133.32 euro väljamõistmiseks. 27.05.2016 esitatud avalduses palus hageja
lugeda hagejaks AAS BTA Insurance Company (Eesti filiaali kaudu). Hagiavalduse kohaselt 21.04.2013
toimus Laekvere vallas, Rakvere-Luige mnt 45,1 km-l liiklusõnnetus, milles sai vigastusi sõiduk xxxx
reg. märgiga xxxx. Kahju tekitati H P poolt juhitud sõidukiga xxxx reg. märgiga xxxx.

2. Sõiduki xxxx valdaja tsiviilvastutus oli liiklusõnnetuse hetkel kindlustatud hageja poolt
(liikluskindlustusleping xxxx). 29.04.2013 esitati sõiduki xxxx omaniku poolt kahjuteade, mille
kohaselt sõitis xxxx kõrvalt teelt tulles ette sõidukile xxxx, mis liikus peateel. xxxx juhil ei õnnestunud
otsasõitu vältida. Otsusega C01131446 tunnistas hageja sõidukile xxxx tekkinud kahju liikluskahjuks
LKindlS § 26 lg 2 mõistes ning liikluskahju põhjustajaks luges sõiduki xxxx reg. märgiga xxxx juhi.
Samuti otsustati hüvitada kannatanule kahju. Hageja hüvitas vastutava liikluskindlustuse
kindlustusandjana liikluskindlustuse tavalepingu xxxx alusel sõiduki xxxx taastusremondi maksumuse
OÜ Jorla Auto arve nr 530 alusel summas 3 525 eurot.

3. Ida prefektuuri Rakvere politseijaoskonna patrullteenistuse poolt läbiviidud väärteoasjas
2590,13,001433 tuvastati, et kostja oli liiklusõnnetuse hetkel seisundis, kus ühes liitris väljahingatavas
õhus on alkoholisisaldus 0,31 mg/l ning selle eest karistati teda LS § 224 lg 2 alusel. 08.01.2014 saatis
hageja kostjale tagasinõude summas 4 053.75 eurot kahjujuhtumiga kantud kulutuste, sh 528.75 eurot
käsitluskulude, hüvitamiseks. Kostja võttis hagejaga ühendust ning pooled leppisid kokku, et hageja
loobub käsitluskuludest summas 528.75 eurot ning kostja tasub põhinõude summas 3 252 eurot
maksegraafiku alusel, igakuiselt 97.92 eurot. Kostja tasus maksegraafiku järgi hagejale võlgnevust 4
esimest kuud, kokku summas 391.68 eurot ning edaspidi enam maksegraafikut ei täitnud.

4. LKindlS § 7 lg 1 sätestab, et kindlustusandjal on kohustus hüvitada kindlustatu tekitatud liikluskahju.
Sõiduki xxxx reg. märgiga xxxx valdaja tsiviilvastutus oli kindlustatud hageja poolt, seega oli hageja
kohustatud hüvitama nimetatud sõidukiga tekitatud liikluskahju summas 3 525 eurot. PPA Ida
prefektuuri poolt läbiviidud väärteomenetlusega nr 2590,13,001433 on tuvastatud, et liiklusõnnetuse
toimumise ajal oli kostja alkoholijoobes, otsus väärteoasjas on jõustunud 11.07.2013. Eeltoodust
lähtuvalt esinevad LKindlS § 48 lg 2 p 2 tagasinõude alused, mille kohaselt kindlustusandjal on õigus
esitada tagasinõue kahju tekitanud sõiduki valdaja vastu, kes juhtis sõidukit, olles alkoholi mõju all.
Hageja palus kostjalt välja mõista kahju summas 3 133.32 eurot ning menetluskulud 300 eurot.

                                                                                                      2 (3)
                                                                                               2-16-6116

MENETLUSE KÄIK
5. Hagiavalduse kohaselt on kostja elukohaks xxxx. Kohus on saatnud hagi koos lisadega antud
aadressile, kuid hagimaterjalid on tagastatud kohtule teatega „saaja ei viibinud kohal“, „kaks
kättetoimetamise katset ebaõnnestusid“ ja „hoiutähtaja möödumisel“. Kohus saatis hagimaterjalid
kostjale SA Põhja-Eesti Regionaalhaigla kaudu, materjalid on kostjale isiklikult kätte toimetatud
14.09.2016. Kostja kohtule kirjalikku vastust ei esitanud. Kohus hoiatas kostjat, et kohtu antud tähtajaks
vastamata jätmise korral võib kohus kohtuistungit pidamata, hageja taotlusel, hagi tagaseljaotsusega
rahuldada.

KOHTUOTSUSE PÕHJENDUSED
6. Kohus, tutvunud tsiviilasja materjalidega, sh hagiavaldusega ja esitatud dokumentaalsete tõenditega
ning hinnanud neid kogumis, leiab, et hagi on põhjendatud ning kuulub TsMS § 407 lg 1 kohaselt
rahuldamisele tagaseljaotsusega.

7. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. TsMS § 407 lg 2 kohaselt käesoleva
paragrahvi lõikes 1 sätestatud hageja nõusolekut eeldatakse, kui hageja ei ole kohtule teatanud, et ta ei
soovi tagaseljaotsuse tegemist. Kuivõrd kostja ei ole hüvitanud hagejale tekitatud kahju ega esitanud
vastuväiteid hagile, siis asub kohus seisukohale, et kostjal ei ole vaidlust hagi üle. Kohus leiab, et hagi
kuulub rahuldamisele VÕS §-de 82 lg 7 alusel kogu haginõude 3 133.25 euro ulatuses.

8. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
9. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste vahel
kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

10. Hageja on hagiavalduse esitamisel tasunud riigilõivu 300 eurot. Kohus rahuldab hageja taotluse ja
mõistab kostjalt hageja kasuks välja menetluskulud summas 300 eurot.

11. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2; 407
lg 1, lg 2 ja lg 3; 415; 416; 442; 444 lg 3; 468 lg 1 p 2 tagaseljaotsusega.

/digitaalselt allkirjastatud/

Ifret Mamedguseinov
Kohtunik


                                                                                                      3 (3)
