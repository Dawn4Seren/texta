                                                                                1-16-5856




                        KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    07.juulil 2016, Tallinn (Liivalaia kohtumaja)

                               1-16-5856 (16230200316)
Kriminaalasja number

Kohtunik                       Leo Kunman

Kohtuistungi sekretär          Helen Aasma

                               Andrey Sibanov´i süüdistuses              KarS      §    424       järgi
Kriminaalasi                   kokkuleppemenetluses
Prokurör                       Paul Pikma

Süüdistatav                    Andrey Sibanov (isikukood 38804030236, elukoht: XXX, VF
                               kodanik, põhiharidus, emakeel – vene keel,valdab eesti keelt,
                               töökoht puudub, karistatus: kriminaalkorras karistatud, 15.12.2014
                               Harju Maakohtu otsusega KarS § 424 järgi karistusega 45 päeva
                               vangistust. KrMS § 238 lg 2 alusel mõisteti lõplikuks karistuseks 30
                               päeva vangistust. KarS § 68 lg 1 alusel mõisteti ärakandmata
                               karistuseks 28 päeva vangistust. KarS § 73 lg 1 alusel jäeti vangistus
                               tingimisi    täitmisele   pööramata,     3     aastase     katseajaga
                               alates15.12.2014; 4 kehtivat väärteokaristust, KrMS § 217 alusel
                               kahtlustatavana kinni peetud 11.04.2016 (1 päeva) ning 11.04.2016-
                               11.04.2017 kohaldatud tõkend – elukohast lahkumise keeld)
Kaitsja                        Riine Lumiste (kohtuistungil ei osalenud)
RESOLUTSIOON
   1. Süüdi tunnistada Andrey Sibanov KarS § 424 järgi ja karistada vangistusega 8
       (kaheksa) kuud.
   2. KarS § 68 lg 1 alusel arvestada eelvangistus karistusaja hulka, s.o kahtlustatavana
       kinnipidamise aeg: 11.04.2016 (1 päev), seega kandmisele kuulub 7 (seitse) kuud 29
       (kakskümmend üheksa) päeva vangistust.
   3. Liita KarS § 65 lg 2 alusel mõistetud karistus (7 kuud 29 päeva vangistust) 15.12.2014
       Harju Maakohtu otsusega        kriminaalasjas nr 1-14-10577 mõistetud kandmata
       karistusega (28 päeva vangistust) ning mõista liitkaristuseks 8 (kaheksa) kuud 27
       (kakskümmend seitse) päeva vangistust.
   4. KarS § 69 lg 1,2,3,4 asendada Andrey Sibanov´ile mõistetud 8 kuud 27 päeva vangistust
       üldkasuliku tööga 267 tunni ulatuses, mille tegemise tähtaeg on 2 (kaks) aastat alates

                                                                                              1
                                                                                 1-16-5856

        kohtuotsuse jõustumisest. Andrey Sibanov peab üldkasuliku töö tegemise ajal täitma
        KarS § 75 lg p 1-6 sätestatud kontrollnõudeid:
        1) elab kohtu määratud alalises elukohas XXX;
        2) ilmub kriminaalhooldaja määratud ajavahemike järel kriminaalhooldusosakonda
        registreerimisele;
        3) allub kriminaalhooldaja kontrollile oma elukohas ning esitab talle andmeid oma
        kohustuste täitmise ja elatusvahendite kohta;
        4) saab kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
        5) saab kriminaalhooldusametnikult eelneva loa elu-, töö- või õppimiskoha
        vahetamiseks;
        6) saab kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.
   5.   Määrata Andrey Sibanov Tallinna Vangla kriminaalhooldusosakonna juhataja
        määratud kriminaalhooldaja järelevalve alla.
   6.   KarS § 75 lg 2 p 2 alusel on Andrey Sibanov käitumiskontrolli ajal kohustatud mitte
        tarvitama alkoholi.
   7.   Andrey Sibanov´i suhtes kohaldatud tõkend – elukohast lahkumise keeld tühistada
        kohtuotsuse jõustumisel.
   8.   Andrei Sibanov´ilt välja mõista KrMS § 180 lg 1, § 179 lg 1 p 2, KrMS § 175 lg 1 p 4
        alusel menetluskuluna:
            • Sundraha II astme kuriteo toimepanemise eest 1,5 palga alamääras s.o 645 eurot.
            • Tasu riigi õigusabi osutamise eest summas 192 eurot.

KrMS § 180 lg 3, § 313 lg 1 p 7 alusel kriminaalmenetluse kulud kogusummas eurot tasuda 12 kuu
jooksul Maksu- ja Tolliameti arveldusarvele EE351010052031000004 SEB Pank,
EE502200221014193355        Swedbank,       EE873300333499990003         Danske       Bank     või
EE401700017002872300 Nordea Pank. Menetluskulude tasumiseks vajaminev viitenumber
edastatakse makseinfona süüdimõistetule tema poolt avaldatud meili- või postiaadressile. Samuti on
makseinfo/maksegraafiku leht koos kohtuotsusega kättesaadav e-toimiku süsteemi kaudu.

Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud. Kohus selgitab, et makseinfo/maksegraafiku lehel
on informatiivne tähendus, s.t et kaevatav ning õiguslikku tähendust omav dokument on kohtulahend,
millega nõue välja mõisteti, mitte aga dokument, mille alusel toimub nõude tasumine.


Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioonkaebuse esitamise soovist teatatakse otsuse teinud kohtule kirjalikult seitsme päeva
jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
kirjalikult viieteistkümne päeva jooksul, alates päevast, mil kohtumenetluse poolel on võimalik
kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
süüdistatavale kohtuotsuse koopia kätteandmisele järgnevast päevast alates viieteistkümne päeva
                                                                                             2
                                                                                   1-16-5856

  jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
  määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,
  alates päevast, mil isik sai vaidlustatavast kohtumäärusest teada või pidi teada saama, vaidlustatava
  kohtumääruse teinud kohtule.
Kohtuotsuse põhiosa
On tõendamist leidnud, et 11.04.2016.a kl 01.05 juhtis Andrey Sibanov Harjumaal, Tallinnas,
Pelguranna tn ja Kari tn ristmikul mootorsõidukit Mercedes Benz C200 kompressor
registreerimismärgiga XXX, olles joobeseisundis (alkoholijoove 1,08 mg/l). Andrey Sibanov rikkus
liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis. Joobeseisund
on alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning liiklusseaduse § 69 lg 2 p 1 /alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri kohta või
rohkem/ nõudeid. Andrey Sibanov pani toime mootorsõiduki juhtimise joobeseisundis, so KarS
§ 424 järgi kvalifitseeritava kuriteo.

Kriminaalasja kohtulikul uurimisel kohus tuvastas:
Kokkuleppest nähtuvalt nõustusid süüdistatav Andrey Sibanov ning tema kaitsja Riine Lumiste kuriteo
kvalifikatsiooniga, tekitatud kahju laadiga ning jõudsid kokkuleppele prokuröri poolt kohtus nõutava
karistuse liigis ja määras. Kohus leiab, et Andrey Sibanov´i poolt kokkuleppe sõlmimine oli tema
tõelise tahte avaldus ja kriminaalasja menetlemisel on järgitud kokkuleppemenetluse sätteid. Kohus
asub seisukohale, et Andrey Sibanov kuulub temale KarS § 424 järgi ettenähtud kuriteo
toimepanemises esitatud süüdistuses süüdimõistmisele ja temale tuleb mõista karistus sõlmitud
kokkuleppe kohaselt. Sõiduauto Mercedes Benz registreerimismärk 132 MEN teisaldati 11.04.2016
Lääne-Harju politseijaoskonna parklasse (asukoht Rahumäe tee 6/1, Tallinn) ning 11.04.2016
väljastati eelnimetatud sõiduauto parklast.

Süüdistavale on selgitatud menetluskulude ja sundraha tasumise kohustust. Menetluskuludeks antud
kriminaalasjas on kaitsjale makstav tasu 192 eurot ja süüdimõistva kohtuotsusega kaasnev sundraha
645 eurot. KrMS § 175 lg 1 p 4 kohaselt loetakse menetluskuluks määratud kaitsjale makstud tasu.
Andrey Sibanov´ile oli kaitsja määratud riigi poolt. Kaitsja on esitanud taotlused 192 eurot (tl 29-30,
52-54) riigi õigusabi tasu määramises ja riigieelarvest hüvitamises; kaitsja taotlused on rahuldatud,
seega tuleks Andrey Sibanov´ilt välja mõista kaitsjatasu 192 eurot. KrMS § 179 lg 1 p 2 järgi on
süüdimõistva kohtuotsusega kaasnev sundraha II astme kuriteo korral 1,5 palga alammäära; Vabariigi
Valitsuse 18.12.2015 määrusega nr 139 kehtestati töötasu alammääraks täistööajaga töötamise korral
2,54 eurot tunnis ja 430 eurot kuus. Seega on sundraha II astme kuriteo toimepanemise korral 645
eurot.

Kohus leiab, et põhjendatud on võimaldada süüdistataval tasuda menetluskulusid osade kaupa, s.o 12
kuu jooksul. Maksegraafiku mittetäitmisel loetakse kõigi makseosade tähtaeg saabunuks ja kogu nõue
suunatakse täitemenetluse läbiviimiseks kohtutäiturile täitemenetluse seadustikus sätestatud korras.

Leo Kunman
Kohtunik




                                                                                               3
