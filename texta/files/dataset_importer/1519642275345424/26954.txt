                                                                                     4-15-10542




                           KOHTUMÄÄRUS
Kohus                               Viru Maakohus

Määruse tegemise aeg ja koht        07. jaanuar 2016, Narva kohtumaja

Toimiku number                      4-15-10542

Kohtunik                            Galina Jasnjuk

Kohtuistungi sekretär               Ilona Berezina

Tõlk                                Marina Davõdovitš

Avalduse esitaja                    Maksu- ja Tolliamet
                                    asukoht Lõõtsa 8a, 15176 Tallinn
Taotlus                             Taotlus rahatrahvi asendamiseks arestiga Aleksandr
                                    Presnovi suhtes
Süüdlane/võlgnik                    Aleksandr Presnov
                                    isikukood 35712183710, elukoht xxx, kontakttelefon xxx
Istungil osalenud isikud            Võlgnik                              Aleksandr Presnov

Kohtuistungi toimumise aeg          07.01.2016

RESOLUTSIOON

Rahuldada Maksu-ja Tolliameti taotlus rahatrahvi asendamiseks arestiga Aleksandr
Presnovi suhtes.

Asendada Aleksandr Presnovile Maksu-ja Tolliameti 20.07.2015 üldmenetluse otsusega
väärteoasjas nr 930015001403 määratud rahatrahv 250 trahviühikut, so 1000 (üks tuhat)
eurot, 25 (kahekümne viie) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 6 (kuus) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Aleksandr Presnovi üldkasuliku töö tundide tegemist korraldab Politsei- ja Piirivalveameti
Ida prefektuuri Jõhvi politseijaoskonna ennetus-ja menetlustalituse vanemspetsialist
Svetlana    Eemann       (Rahu       38,    41588    Jõhvi,    Ida-Virumaa;         e-post:
svetlana.eemann@politsei.ee, telefon 3372315).

KarS § 69 lg 6 alusel kui süüdlane hoiab üldkasulikust tööst kõrvale, ei järgi kontrollnõudeid või
                                                                                             1(3)
                                                                                      4-15-10542
ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega.

Antud määruse ärakirjad edastada teadmiseks Maksu-ja Tolliametile, täitmiseks Aleksandr
Presnovile, pärast kohtumääruse jõustumist Politsei- ja Piirivalveameti Ida prefektuuri Jõhvi
politseijaoskonna ennetus-ja menetlustalituse vanemspetsialist Svetlana Eemannile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates kohtumääruse
tegemisest.

Asjaolud

Aleksandr Presnovi karistati Maksu- ja Tolliameti 20.07.2015 üldmenetluse otsusega
väärteoasjas nr 930015001403 TS § 73 lg 1 järgi rahatrahviga 250 trahviühikut, so 1000 (üks
tuhat) eurot. Kohtuvälise menetleja otsus jõustus 04.08.2015.

03.12.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik (Maksu- ja Tolliameti kaudu,
edaspidi maksuhaldur) otsustada väärteomenetluse seadustiku § 211 lg 1 alusel maksuhalduri
20.07.2015 trahviotsusega nr 930015001403/2 Aleksandr Presnovile (edaspidi võlgnik) määratud
rahatrahvi asendamine arestiga. 20.07.2015 trahviotsus 930015001403/2 on võlgnikule VTMS §
70 lg-st 4 tulenevalt kättetoimetatuks loetud 20.07.2015. Võlgnikul on maksuhalduri ees
03.12.2015 seisuga tasumata rahatrahvi nõue summas 1000 eurot. Rahatrahvi ei ole määratud
ajaks tasutud, samuti ei ole pikendatud tasumise tähtaega. Lisaks on võlgnikul tasumata veel viis
trahvinõuet summas 1360 eurot, mis on koostatud perioodil 28.02.2014 kuni 12.05.2014.
Maksuhaldur on kontrollinud võlgniku vara olemasolu – võlgnikul puudub registrite andmetel
vara, millele pöörata sissenõuet. Võlgniku pangakontod on arestitud alates 06.08.2015, kuid
arestimise tulemusena laekumised rahatrahvi nõude katteks toimunud ei ole. 03.12.2015 seisuga
võlgnik ei tööta. Võlgnik saab väljamakseid S, kuid väljamaksed ei ületa piirmäära, millest
Maksu- ja Tolliamet võiks kinnipidamisi teostada. Maksuhalduri hinnangul on nimetatud
rahatrahvi nõude täitmine eelpool toodud põhjustel võimatu.

Menetlusosaliste seisukohad kohtuistungil

Kohtuistungil Aleksandr Presnov tunnistas seda, et rahatrahv on tasumata ning nõustus tegema
üldkasulikku tööd.

Maakohtu seisukoht

Kohus, vaadanud läbi esitatud taotluse ning kuulanud ära süüdlase selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 alusel teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

                                                                                              2(3)
                                                                                       4-15-10542

Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.

Karistusseadustiku § 69 lg 1 alusel kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.

Kohus leiab, et Maksu-ja Tolliameti taotlus võlgnikule Aleksandr Presnovile määratud
rahatrahvi asendamiseks on põhjendatud ja kuulub rahuldamisele.

Kohus on seisukohal, et Aleksandr Presnovile Maksu-ja Tolliameti 20.07.2015 otsusega
mõistetud rahatrahv 250 trahviühikut, so 1000 eurot, tuleb asendada üldkasuliku tööga vastavalt
KarS §-le 72. Rahatrahvi kümnele trahviühikule vastab üks päev aresti, rahatrahvi arestiga
asendamise korral on aresti alammäär üks päev (KarS § 72 lg 2,3), seega kujuneb aresti
pikkuseks 25 päeva. Kuna Aleksandr Presnov on nõus tegema üldkasulikku tööd ning KarS § 69
lg 1 kohaselt vastab ühele päevale arestile üks tund üldkasulikku tööd, siis tuleb Aleksandr
Presnovil teostada 25 tundi üldkasulikku tööd.

(allkirjastatud digitaalselt)
Galina Jasnjuk
Kohtunik




                                                                                               3(3)
