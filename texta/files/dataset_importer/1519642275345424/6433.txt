                            KOHTUMÄÄRUS
 Kohus                         Viru Maakohus

Kohtunik                       Maido Roots

Määruse tegemise aeg ja koht   23.09.2016.a., Rakvere kohtumaja

Tsiviilasja number             2-10-48981

Tsiviilasi                     Juri Babajevi võlgadest vabastamise menetlus

Menetlustoiming                Võlgniku kohustustest vabastamise otsustamine

Menetlusosalised ja nende      Pankrotivõlgnik:    Juri   Babajev      (pankrotis)   (ik:
esindajad                      38605155229)
                               Usaldusisik: Monica Meristo-Dmitrijev
                               Võlausaldajad:
                               AS Swedbank (reg.kood: 10060701)




RESOLUTSIOON:

Lõpetada Juri Babajev’i kohustustest vabastamise menetlus ja keelduda tema kohustustest
vabastamisest.

Vabastada Monica Meristo-Dmitrijev usaldusisiku kohustustest.

Jätta menetluskulud võlgniku Juri Babajev’i kanda. Menetlusosalistel ei ole tekkinud
menetluskulusid.

Avaldada teade võlgniku kohustustest vabastamata jätmise määruse kohta väljaandes
Ametlikud Teadaanded.

Toimetada kohtumäärus menetlusosalistele kätte.

Edasikaebamise kord:
Käesoleva kohtumääruse peale võib ettevõtja esitada määruskaebuse Tartu Ringkonnakohtule
Viru Maakohtu Rakvere kohtumaja kaudu 15 päeva jooksul alates määruse
kättetoimetamisest.
Asjaolud.
Viru Maakohtu 26.11.2010.a. määrusega kuulutati välja füüsilise isiku Juri Babajevi pankrot.
Pankrotihalduriks nimetati Tiia Kalaus.
Viru Maakohtu 16.04.2012.a. määrusega kinnitati füüsilise isiku pankrotimenetluses lõpparuanne ja
lõpetati pankrotimenetlus. Sama määrusega algatas kohus võlgniku kohustustest vabastamise
menetluse ja määras usaldusisiku kohustuste täitjaks Monica Meristo. Kohus vabastas Tiia Kalause
halduri kohustuste täitmisest.
Usaldusisik on esitanud iga aasta aruandeid võlgniku poolt kohustuste täitmise kohta. Usaldusisik on
varasemalt kinnitanud, et võlgnik on teostanud usaldusisikule korralikult makseid ja perspektiiv tema
vabastamiseks on hea.
09.06.2016.a. esitatud aruandes märgib usaldusisik aga, et võlgnik teatas usaldusisikule, et ta enam
võlgnevuste katteks raha ei saada. Usaldusisik leidis, et võlgadest vabastamise menetlus tuleks
lõpetada ja usaldusisik oma kohustustest vabastada. Võlgnik ei täitnud ka kohustust saata ametlikud
dokumendid oma sissetulekute kohta xxxx ega ole nõus tasuma senisest enam. Usaldusisik ei saa oma
ülesandeid täita, kuna võlgnik ei tee koostööd. Kuna ka edaspidi võlgnikult midagi ei laeku, tuleb
võlgadest vabastamise menetlus lõpetada.
13.09.2016.a. toimus Rakvere kohtumajas kohtuistung, kuhu võlgnik ei ilmunud, kuigi oli teadlik
istungiajast.
Võlausaldaja AS-i Swedbank esindaja märkis kohtuistungil, et võlgnik ei ole arusaamatul põhjusel
koostööaldis ja kui võlgnik omab sissetulekut ja sellest ülekandeid usalduslikule ei tee, ei saa ka
usaldusisik oma kohustusi täita. Ei esine mõjuvat põhjust, seega võlausaldaja toetas usaldusisiku
taotlust lõpetamiseks, kuna tegemist on süülise kohustuste rikkumisega ja tahtliku tegevusega.
Võlausaldaja taotles menetluse lõpetamist ja kohustustest vabastamata jätmist.
AS Swedbank teatas, et talle on kohustustest vabastamise menetluses laekunud 837,62 eurot.
Usaldusisik märkis kohtuistungil, et alguses oli kokkulepe, et võlgnik hakkab maksma 20.- eurot
kuus, kuni saab xxxx jalad alla. Algselt maksis korra kvartalis, siis hakkas harvem maksma ja
usaldusisiku kirjadele enam ei vastanud. Viimati töötas võlgnik autopesulas ja palk oli 500-1000
naela. Võlgnik ütles, et soovib Venemaale minna. Eestisse tagasi tulla ei kavatse. Usaldusisik teatas
võlgnikule, et tal tuleb vähemalt 100.- eurot maksta, võlgnik ütles, et seda ta ei suuda maksta. Võlgnik
on pangas sularahas teinud sissemakseid usaldusisiku kontole 60.- eurot kvartalis.
19.09.2016.a. edastas usaldusisik kohtule teate, mille kohaselt on võlgnikult kohustustest vabastamise
perioodil laekunud 961,30 eurot, mis on kõik jaotatud võlausaldajate vahel.


Kohtumääruse põhjendused.
Kohus leiab, et võlgniku kohustustest vabastamise menetlus tuleb lõpetada ja keelduda võlgniku
kohustustest vabastamisest.
PankrS § 175 lg 5 kohaselt võib kohus omal algatusel ning võlausaldaja või usaldusisiku taotlusel
otsustada kohustustest vabastamise keeldumise ja lõpetada kohustustest vabastamise menetluse, kui
enne viie aasta möödumist ilmneb käesoleva paragrahvi lõikes 2 või 4 nimetatud alus. Võlausaldaja
võib selle taotluse esitada kuue kuu jooksul võlgniku kohustuste rikkumisest teadasaamisest arvates.
Sama paragrahvi teise ja neljanda lõike kohaselt kohus keeldub võlgnikku kohustustest vabastamast,
kui võlgnik on mõistetud süüdi pankrotikuriteos; võlgnik on rikkunud süüliselt oma käesoleva
seaduse §-s 173 nimetatud kohustusi ja kahjustanud sellega võlausaldajate huve. Võlgnik peab vande
all andma kohtule teavet oma kohustuste täitmisest. Kui võlgnik kohtu määratud tähtaja jooksul teavet
ei anna, keeldub kohus võlgnikku pankrotimenetluses täitmata jäänud kohustustest vabastamast.

                                                                                                      2
PankrS § 173 lg 1-3 kohaselt on võlgnik kohustatud tegelema mõistlikult tulutoova tegevusega ja, kui
tal sellist tegevust ei ole, siis seda otsima. Võlgnik peab viivitamatult teatama kohtule ja
usaldusisikule igast elu- ja tegevuskoha vahetusest, mitte varjama saadud tulusid ning vara, samuti
andma kohtu ja usaldusisiku nõudel teavet oma tegevuse või selle otsimise, oma sissetulekute ja vara
kohta. Võlgniku töö- või teenistussuhtest või muust sarnasest suhtest saadud tulu või ettevõtlusest
saadud tulu nõuded loetakse loovutatuks usaldusisikule. Usaldusisik peab sellest tasude maksmiseks
kohustatud isikutele teatama.
PankrS § 175 lg 3 kohaselt kohus ei või keelduda võlgnikku kohustustest vabastamast, enne kui ta on
ära kuulanud usaldusisiku ja võlgniku, samuti võlausaldajad, kes on selleks soovi avaldanud.
Usaldusisik on kohtule avaldanud, et võlgnik ei ole täitnud kohustust saata andmeid oma sissetulekute
kohta, samuti et võlgnik ei ole nõus enam tasuma makseid võlausaldajate kasuks. Usaldusisik leidis,
et võlgadest vabastamise menetlus tuleb lõpetada.
Ka võlausaldaja AS-i Swedbank esindaja märkis kohtuistungil, et toetab usaldusisiku taotlust
menetluse lõpetamiseks, kuna tegemist on süülise kohustuste rikkumisega.
Võlgnik kohtuistungile ei ilmunud, kuigi oli kohtuistungi toimumisest teadlik. Samuti pole ta
vastanud kohtu e-kirjadele.
Eeltoodust tulenevalt on võlgnik rikkunud kohustust anda teavet sissetulekute kohta, samuti on
võlgnik rikkunud võlausaldajate huve, kuivõrd võlgnik on keeldunud võlausaldajate kasuks edasiste
maksete tegemisest.
Kohus on seisukohal, et eeltoodust tulenevalt on põhjendatud kohustustest vabastamise menetluse
lõpetamine ja kohustustest vabastamisest keeldumine.
TsMS § 172 lg 7 kohaselt, kui kohus algatab hagita menetluse isiku tegevuse või avalduse tõttu, võib
kohus jätta menetluskulud menetluse põhjustanud isiku kanda, kui menetlus on põhjendamatu ja
põhjustati isiku poolt tahtlikult või raske hooletuse tõttu. Kui menetluse võib algatada üksnes
avalduse alusel ja avaldus jääb rahuldamata, jätab kohus menetluskulud avaldaja kanda, kui seadusest
ei tulene teisiti.
Eeltoodust tulenevalt tuleb menetluskulud jätta võlgniku Juri Babajevi kanda. Menetlusosalistel ei
ole tekkinud menetluskulusid.
PankrS 172 lg 4 kohaselt võlgniku kohustustest vabastamise menetluse lõpuks esitab usaldusisik
kohtule aruande. Menetluse lõpetamisel vabastab kohus usaldusisiku.
Eeltoodust tulenevalt vabastab kohus usaldusisiku tema kohustustest.
Kohus juhindus TsMS §-idest 463-466.


Kohtunik                             /digitaalselt allkirjastatud/                     Maido Roots




                                                                                                   3
