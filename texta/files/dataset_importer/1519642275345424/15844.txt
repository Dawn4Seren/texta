                                                                                     2-15-125242




                           KOHTUOTSUS
                                EESTI VABARIIGI NIMEL
                                      Tagaseljaotsus
Kohus                               Pärnu Maakohus
Kohtunik                            Tambet Grauberg
Otsuse tegemise aeg ja koht         11. mai 2016.a, Pärnu kohtumaja
Tsiviilasja number                  2-15-125242
Tsiviilasi                          AS Starman hagi J.L. vastu võlgnevuse nõudes
Tsiviilasja hind                    484,04 eurot
Menetlusosalised ja nende           Hageja: Aktsiaselts Starman, registrikood 10069659; asukoht:
esindajad                           Akadeemia tee 28, 12618 Tallinn
                                    Hageja lepinguline esindaja: Kadri Timuska, Julianus Inkasso
                                    OÜ; asukoht: A. Weizenbergi 20, 10150 Tallinn; e-post:
                                    jurist@julianus.ee
                                    Kostja: J.L., isikukood 38806124244; viimane elukoht:
                                    Xxxxxxxxxxxx; tegelik elukoht teadmata.
Menetluse staatus                   Kirjalik menetlus
RESOLUTSIOON
1. Hagi rahuldada tagaseljaotsusega.
2. Välja mõista kostjalt J.L.lt (L.) hageja AS Starmani kasuks, Starman AS-i ja J.L. vahel
    06.02.2012.a sõlmitud liitumise- ja teenuseosutamise lepingust nr L-642849 tuleneva nõue
    alusel, 440,11 (nelisada nelikümmend eurot ja 11 senti) eurot, millest põhivõlgnevus 268,65
    eurot, viivis perioodil 01.08.2012.a kuni 21.03.2016.a 166,36 eurot ning viivis perioodil
    22.03.2016.a kuni 11.05.2016.a 6,72 eurot.
3. Välja mõista J.L.lt AS Starmani kasuks viivis põhinõudelt (268,65 eurolt) alates
    12.05.2016.a kuni põhinõude täitmiseni viivist 0,05 % päevas, kuid mitte rohkem kui 95,57
    eurot (102,29-6,72).
4. Tunnistada otsus tagatiseta viivitamata täidetavaks.
5. Toimetada kostjale J.L.le käesolev kohtuotsus kätte TsMS § 317 lg 1 ja 3 alusel kohtuotsuse
    resolutiivosa avaldamisega väljaandes Ametlikud Teadaanded ja lugeda kohtuotsus
    kostjale avalikult kättetoimetatuks 15 päeva möödumisel väljavõtte väljaandes Ametlikud
    Teadaanded ilmumise päevast.
6. Saata otsus menetlusosalistele.
Menetluskulude jaotus ja rahalise suuruse kindlaksmääramine
1. Jätta menetluskulud kostja kanda.
2. Välja mõista kostjalt J.L.lt hageja AS Starman kasuks menetluskulu summas 291,73 eurot,
s.o maksekäsu kiirmenetluse avalduselt tasutud riigilõiv 45 eurot, hagiavalduselt tasutud riigilõiv
55 eurot ning hageja õigusabikulud 191,73 eurot.
3. Menetluskuludelt tuleb kostjal J.L.l tasuda menetluskulude suurust kindlakstegeva
lahendi jõustumisest alates kuni täitmiseni viivist võlaõigusseaduse § 113 lõikes 1 ettenähtud
                                                                                               1
                                                                                          2-15-125242


ulatuses (s.o Euroopa Keskpanga põhirefinantseerimisoperatsioonidele kohaldatav viimane
intressimäär enne iga aasta 1. jaanuari ja 1. juulit, millele lisandub kaheksa protsenti aastas; enne 1.
jaanuarit 2016 oli see 0,05%, millele lisandub 8% aastas).

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu maakohus võttis 23.03.2016.a menetlusse AS Starmani hagiavalduse J.L. vastu ning
kohustas kostjat esitama vastuse hagiavaldusele 14 päeva jooksul hagiavalduse kättesaamisest.
J.L.le toimetati hagiavaldus ja 23.03.2016.a kohtumäärus kätte avalikult, vastavasisulise teate
avaldamisega Ametlikes Teadaannetes 29.03.2016.a.
Tsiviilkohtumenetluse seadustiku (TsMS) § 317 lg 5 kohaselt loetakse dokument avalikult
kättetoimetatuks 15 päeva möödumisel väljavõtte väljaandes Ametlikud Teadaanded ilmumise
päevast. Kohus loeb menetlusdokumendid J.L.le kättetoimetatuks 13.04.2016.a dokumentide
kättetoimetamisega avalikult Ametlike Teadaannete kaudu. J.L. kohustus vastama hagiavaldusele
hiljemalt 27.04.2016.a. Kostja hagiavaldusele tähtaegselt ei vastanud.

TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                    2
