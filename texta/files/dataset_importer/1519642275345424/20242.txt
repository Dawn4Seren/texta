                                                                       Kriminaalasi nr 1-14-2855




                              KOHTUMÄÄRUS

Kohus                              Tartu Maakohus

Määruse tegemise aeg ja koht        28. märts 2016 Jõgeva kohtumaja (istung toimus
                                   kaugkohtuistungina)
Kriminaalasja number               1-14-2855

Täitmiskohtunik                    Liivi Loide

Kohtuistungi sekretär              Viivi Kalme

Prokurör                           Liane Peets

Taotlus                            Süüdimõistetu Toomas Tomsoni karistusjärgse
                                   käitumiskontrolli kohaldamise otsustamine
Süüdimõistetu                      TOOMAS TOMSON
                                   isikukood 39403173518; asukoht: viibib karistuse
                                   kandmisel Tartu Vanglas; elukoht vabanemisel puudub
Kaitsja                            Vandeadvokaat Rein Napa


RESOLUTSIOON

Jätta Toomas Tomsoni suhtes karistusjärgne käitumiskontroll kohaldamata.

Menetluskulud jätta riigi kanda.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Toomas Tomson on süüdi tunnistatud Tartu Maakohtu 16.04.2014. a kohtuotsusega
kriminaalasjas nr 1-14-2855 KarS § 424 ja § 215 lg 2 p 1 järgi ja KarS § 63 lg 1 alusel mõisteti
karistuseks 10 kuud vangistust; KarS § 199 lg 2 p 4, 7, 8 järgi ja karistuseks on mõistetud 8 kuud
vangistust; KarS § 121 järgi ja karistuseks on mõistetud 8 kuud vangistust. KarS § 64 lg 1 alusel
liideti karistused üksikkaristustest raskeima suurendamise teel ja kuritegude kogumi eest mõisteti
liitkaristuseks Toomas Tomsonile 1 aasta 3 kuud vangistust. KarS § 65 lg 2 alusel suurendati


                                                                                             1 (3)
kuritegude kogumi eest Toomas Tomsonile mõistetud karistust Viru Maakohtu 14.12.2011. a
otsusega kriminaalasjas nr 1-11-8902 mõistetud karistuse kandmata osa, mis on 9 kuud
vangistust, võrra ja liitkaristuseks kohtuotsuste kogumis mõisteti Toomas Tomsonile 2 aastat
vangistust. Kohtuotsus jõustus 05.05.2014. Kinnipeetava karistusaeg algas 20.05.2014 ja lõpeb
20.05.2016.

01.03.2016 edastas Tartu Vangla Tartu Maakohtule Toomas Tomsoni isikliku toimiku
karistusjärgse käitumiskontrolli menetluse raames. Kohtule esitatud materjalidest nähtub, et
Tartu Vangla toetab Toomas Tomsonile käitumiskontrolli kohaldamist pärast vangistuse täies
ulatuses ärakandmist.

Kohus pidas kohtuistungi 28.03.2016. Toomas Tomson oli arvamusel, et talle ei ole vaja
karistusjärgse käitumiskontrolli kohaldamist. Pärast karistuse ärakandmist plaanib ta Eestist
lahkuda. Õe ning onude abiga soovib Toomas Tomson leida elu- ja töökoha Soomes. Tulevikuks
selge plaan puudub, kuid väidetavalt soovib isik kuritegelikust käitumisest hoiduda.

Prokurör on seisukohal, et Toomas Tomsoni suhtes ei ole karistusjärgse käitumiskontrolli
kohaldamine põhjendatud. Toomas Tomson kannab esimest vanglakaristust ning tema poolt
toime pandud kuriteo ei ole sellist laadi, mille puhul võiks karistusjärgse käitumiskontrolli
kohaldamine tingimata vajalik olla.

Kaitsja leiab, et kuivõrd Toomas Tomsonil puudub käesolevalt elukoht ning lähedaste toetus
Eestis, ei ole karistusjärgse käitumiskontrolli kohaldamine tema puhul võimalik. Ka ei pea ta
seda põhjendatuks.

KOHTU SEISUKOHT
Kohus, tutvunud kinnipeetava isikliku toimikuga ning kuulanud ära Toomas Tomsoni ja
prokuröri, leiab, et Toomas Tomsoni suhtes ei ole karistusjärgse käitumiskontrolli kohaldamine
põhjendatud.

KarS § 871 lg 1 p 1, 2 sätestavad, et kohus võib kohaldada isiku suhtes pärast vangistuse
ärakandmist käitumiskontrolli vastavalt käesoleva seadustiku §-s 75 sätestatule, kui isikut on
karistatud tahtliku kuriteo eest vähemalt kaheaastase vangistusega ning ta on ära kandnud
mõistetud vangistuse täies ulatuses ja teda on enne käesoleva lõike punktis 1 nimetatud kuriteo
toimepanemist samuti karistatud tahtliku kuriteo eest vähemalt üheaastase vangistusega.
KarS § 871 lg 2 sätestab, et kui isikut on karistatud 9. peatüki 1., 2., 6. ja 7. jaos, 11. peatüki 2.
jaos või 22. peatüki 1. ja 4. jaos sätestatud tahtliku kuriteo eest või muus peatükis sätestatud
tahtliku kuriteo eest, mille koosseisutunnus on vägivalla kasutamine, vähemalt kaheaastase
vangistusega, ei eelda karistusjärgse käitumiskontrolli kohaldamine käesoleva paragrahvi lõike 1
punktis 2 sätestatud eelnevat karistatust.
Praegu kannab Toomas Tomson 2 aasta pikkust liitkaristust kuritegude eest, mille
koosseisutunnus on ka vägivalla kasutamine.

KarS § 871 lg 1 p 3 sätestab, et kohus võib kohaldada isiku suhtes pärast vangistuse ärakandmist
käitumiskontrolli vastavalt käesoleva seadustiku §-s 75 sätestatule, kui arvestades kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua karistusjärgse
käitumiskontrolli kohaldamine, on alust arvata, et ta võib toime panna uusi kuritegusid.
Toomas Tomson on kriminaalkorras karistatud kolmel korral, reaalset vanglakaristust kannab
esimest korda. Varasemalt on Toomas Tomsonit karistatud isikuvastaste kuritegude


                                                                                                2 (3)
toimepanemise eest. Praegu kannab Toomas Tomson karistust kehalise väärkohtlemise, varguse,
asja omavolilise kasutamise ja mootorsõiduki joobeseisundis juhtimise eest. Kuritegusid
soodustanud teguriks on alkoholi kuritarvitamine.
Karistuse kandmise ajal on Toomas Tomson osalenud taasühiskonnastavas tegevuses ning selle
läbi vähendanud riske uute kuritegude toimepanemiseks. Sotsiaalprogrammi „Eluviisitreening“
läbimisega karistuse kandmise ajal on Toomas Tomsonil tekkinud motivatsioon
sõltuvuskäitumist muuta ning alkoholi tarbimist vähendada.
Pärast karistuse ärakandmist soovib Toomas Tomson Eestist lahkuda ning asuda tööle ja elama
Soome. Sellest on tal juttu olnud seal elavate onudega ning õega. Toomas Tomsoni ütluste
kohaselt ei ole tal Eestis elu- ja töökohta. Samuti ei ole toetavaid lähedasi, vanematega on suhted
minimaalsed. Kohtu hinnangul võib keskkonnavahetus positiivselt mõjutada isiku käitumist,
samuti aitab see hoiduda varasematest negatiivset mõju avaldanud tuttavatest. Töö leidmisel on
tagatud sissetulek, mille arvelt rahalisi nõudeid tasuda. Eelnevast tulenevalt ei ole aga otstarbekas
kohustada Toomas Tomsonit pärast karistuse ärakandmist jääma Eestisse, sest võib tõenäoliselt
suurendada riski uute kuritegude toimepanemiseks.
Eeltoodud asjaolusid kogumis hinnates leiab kohus, et Toomas Tomsoni suhtes ei ole
karistusjärgse käitumiskontrolli kohaldamine põhjendatud. Kohus leiab, et kuna tegemist on
Toomas Tomsoni esimese vangistusega, tuleb talle anda võimalus tõestada oma käitumisega, et
ta on käesoleva karistuse ajal teadvustanud endale oma kuritegeliku käitumise riske, milleks on
muuhulgas alkoholi kuritarvitamine. Kohtu hinnangul ei ole Toomas Tomsoni näol tegemist
sellise kurjategijaga, kelle suhtes esineb oht, et ta jätkab vabanemise korral raskete kuritegude
toimepanemist ning keda ei ole võimalik mõjutada muude karistusõiguslike meetmetega
õiguspärasele käitumisele. Kuna karistusjärgne käitumiskontroll riivab intensiivselt isikute
põhiõigusi, peab selle kohaldamine olema selgelt erandlik ja eriliselt kaalutletud. Kohus on
arvamusel, et esmane reaalselt ära kantud vangistus võiks olla piisavalt mõjus, et hoida ära uute
kuritegude toimepanemine.

Eelneva põhjal on kohus seisukohal, et Toomas Tomsoni suhtes tuleb jätta karistusjärgne
käitumiskontroll kohaldamata.

Menetluskulud
Toomas Tomsoni karistusjärgse käitumiskontrolli kohaldamise taotluse läbivaatamisel võttis
kaitsjana 28.03.2016. a kohtuistungist määratud korras osa vandeadvokaat Rein Napa. Kaitsja
esitas 28.03.2016 kohtule taotluse riigi õigusabi tasu suuruse ja riigi õigusabi kulude hüvitamise
ulatuse kindlaksmääramiseks, milles palus välja mõista riigi õigusabi tasu koos käibemaksuga
summas 91,08 eurot. Kohus leiab, et esitatud taotlus on põhjendatud ja kinnitab pealdisega
taotlusele riigi õigusabi osutamise eest väljamaksmisele kuuluvaks summaks 91,08 eurot.
Määratud kaitsjale makstud tasu on KrMS § 175 lg 1 p 4 kohaselt menetluskulu. Vastavalt KrMS
§-le 43 lg 2 p 1 määrab kaitsja Eesti Advokatuur kohtu taotlusel, kui süüdistatav ei ole endale
kaitsjat valinud, kuid on taotlenud kaitsja määramist. Vastavalt riigi õigusabi seaduse § 4 lg 3 p 1
on riigi õigusabiks määratud kaitse kriminaalmenetluses. Tulenevalt Riigikohtu 02.02.2016. a
lahendist nr 3-1-1-1-16 jätab kohus menetluskulud riigi kanda.

Määruse tegemisel juhindus kohus KrMS § 4261, § 432 lg 3.

/allkirjastatud digitaalselt/
Kohtunik




                                                                                                3 (3)
