                              KOHTUOTSUS
                               EESTI VABARIIGI NIMEL

Otsuse tegemise aeg ja koht       Tartu Maakohus Viljandi kohtumaja       29. november 2016
Kriminaalasja number              1-16-9480 (15231701748)
Kohtunik                          Kadi Aavik
Kohtuistungi sekretär             Irina Meremaa
Kriminaalasi                      Külli Tagobert süüdistuses KarS § 209 lg 2 p-de 1 ja 5 järgi
                                  kokkuleppemenetluses
Prokurör                          abiprokurör Triin Tumala
Süüdistatav                       Külli Tagobert (isikukood: 47709216030; elukoht:
                                  xxxxxxxx xxxx xxxxx xxxx xxxxxxxx xxxx xxxxxxxxxx)

                                  Kehtivaid kriminaalkaristusi 2, viimati:
                                  Pärnu Maakohtu Pärnu kohtumaja 22.12.2015 otsusega
                                  KarS § 199 lg 2 p-de 4, 8, KarS § 201 lg 2 p 1, KarS § 266
                                  lg 2 p 1, KarS § 202 lg 2 p 2, KarS § 344 lg 1, KarS § 345
                                  lg 1 ja KarS § 349 järgi, sh KarS § 349 alusel rahalise
                                  karistusega 50 päevamäära s.o 160 eurot, mis KarS § 64 lg
                                  2 alusel viiakse täide iseseisvalt ja KarS § 64 lg 1 alusel
                                  KarS § 199 lg 2 p-de 4 ja 8, KarS § 201 lg 2 p 1, KarS §
                                  266 lg 2 p 1, KarS § 202 lg 2 p 2, KarS § 344 lg 1, KarS §
                                  345 lg 1 järgi liitkaristusega 1 aasta ja 3 kuud vangistust,
                                  mis KarS § 74 lg-te 1 ja 3 alusel jäeti 2-aastase katseajaga
                                  ja käitumiskontrolli nõuetega KarS § 75 lg 1 järgi tingimisi
                                  täielikult kohaldamata

                                  Kehtivaid väärteokaristusi 5

                                  Tõkend: Elukohast lahkumise keeld alates 28.09.2016

RESOLUTSIOON

Süüdi tunnistada Külli Tagobert karistusseadustiku (KarS) § 209 lg 2 p 1 ja p 5 järgi ja
mõista talle karistusena vangistus 1 (üks) aasta.

KarS § 65 lg 1 ja § 64 lg 1 alusel lugeda käesolevas kriminaalasjas mõistetav karistus 1
(üks) aasta vangistust kaetuks Pärnu Maakohtu Pärnu kohtumaja 22.12.2015 otsusega nr
1-15-10455 mõistetud karistusega (liitkaristus 1 aasta ja 3 kuud vangistust, mis KarS § 74
lg-te 1 ja 3 alusel jäeti 2-aastase katseajaga ja käitumiskontrolli nõuetega KarS § 75 lg 1
järgi tingimisi täielikult kohaldamata), st jätta Külli Tagobert karistuse kandmiselt
tingimisi vabastatuks eelnimetatud otsuses määratud tingimustel. Katseaeg kulgeb alates
22.12.2015.

                                             1
Jätta KarS § 64 lg 2 alusel Pärnu Maakohtu Pärnu kohtumaja 22.12.2015 otsusega nr 1-15-
10455 Külli Tagobertile KarS § 349 alusel mõistetud rahaline karistus 50 päevamäära, s.o
160 eurot iseseisvale täitmisele.

Tühistada kohtuotsuse jõustumisel Külli Tagobertile tõkendina kohaldatud elukohast
lahkumise keeld.

Välja mõista KrMS § 180 lg 1 alusel Külli Tagobertilt õigusabikulude katteks 72
(seitsekümmend kaks) eurot. Menetluskulud tasuda Külli Tagoberti poolt 30 päeva jooksul
käesoleva kohtumääruse jõustumisest. Tasumiseks vajalikud andmed sisalduvad
kohtuotsusele lisatud makseinfos, mis tehakse kättesaadavaks ka e-toimiku (https://www.e-
toimik.ee/) süsteemi vahendusel. Tähtajaks menetluskulude tasumata jätmisel pööratakse
kohtuotsus sundtäitmisele täitemenetluse seadustikus sätestatud korras.

Rahuldada täielikult X.Xi (Reiter) (sündinud xx.xx.xxxx ) tsiviilhagi ning välja mõista Külli
Tagobertilt 406 (nelisada kuus) eurot X.Xi kasuks (pangakonto nr xxxxxxxxxxxx, AS
Swedbank).

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.

Kohtuotsus jõustub edasikaebe (apellatsiooni) tähtaja möödumisel.

KOHTUOTSUSE PÕHIOSA

I Süüdistus
Külli Tagoberti süüdistatakse KarS § 209 lg 2 p-de 1 ja 5 järgi selles, et tema olles isik, kes on
varem toime pannud varguse ja omastamise, lõi teisele isikule varalise kahju tekitamise eest
tegelikest asjaoludest teadvalt ebaõige ettekujutuse varalise kasu saamise eesmärgil, avalikkuse
poole pöördudes, mis seisnes selles, et tema 01.10.2015 kuulutas avalikus internetiportaalis
osta.ee, et müüb enampakkumise teel mustast klaasist Lorup vaasi alghinnaga 0.10 eurot. Selle
vaasi oli Külli Tagobert tegelikult müünud juba 2013 aastal toimunud osta.ee oksjonil.
01.10.2015 algatatud oksjon lõppes 06.10.2015.a. kell 18.13 ja viimane pakkumine oli X.Xilt
(kasutajalt „X“ ) summas 406 eurot. Eksimusse viidud X.X kandis 08.10.2015 vaasi ostusumma
406 eurot Külli Tagoberti (kasutaja „Laur66“) e-kontole osta.ee keskkonnas ning kokkuleppe
kohaselt pidi Külli Tagobert vaasi kullerteenuse vahendusel oksjoni võitja X.Xile („X“)
toimetama. X.X ei ole käesoleva hetkeni kaupa kätte saanud, samuti ei ole temale raha
tagastatud, mistõttu on temale kuriteo toimepanemisega põhjustatud varalist kahju. Külli
Tagobert võttis oksjoni käigus X.Xi poolt tasutud ostusumma välja pangaautomaadist sularahas.
Teadliku ja tahtliku kuriteo toimepanemisega põhjustas Külli Tagobert X.Xile varalist kahju
kokku 406 eurot.

II Kokkuleppe sisu

                                                2
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe: KarS § 209 lg 2 p 1, 5
järgi kvalifitseeritava kuriteo toimepanemise eest nõuab prokurör kohtus süüdistatavale
karistuseks 1 (üks) aasta vangistust. KarS § 65 lg 1 ja § 64 lg 1 alusel lugeda käesolevas
kriminaalasjas mõistetav karistus 1 (üks) aasta vangistust kaetuks Pärnu Maakohtu Pärnu
kohtumaja 22.12.2015 otsusega nr 1-15-10455 mõistetud karistusega. KarS § 349 alusel
karistatud rahalise karistusega 50 päevamäära, s.o 160 eurot, mis KarS § 64 lg 2 alusel viia täide
iseseisvalt. KarS § 199 lg 2 p 4, 8, § 201 lg 2 p 1, § 266 lg 2 p 1, § 202 lg 2 p 2, § 344 lg 1, § 345
lg 1 järgi KarS § 64 lg 1 alusel mõista liitkaristus 1 (üks) aasta ja 3 (kolm) kuud vangistust, mis
KarS § 74 lg-te 1 ja 3 alusel jätta tingimisi täielikult täitmisele pööramata, kui Külli Tagobert ei
pane 2 (kahe) aastase katseaja jooksul toime uut kuritegu ja täidab talle pandud käitumiskontrolli
nõudeid KarS § 75 lg 1 järgi.

Süüdistatav nõustus kokkulepet sõlmides hüvitama järgnevad menetluskulud:
- määratud kaitsja, vandeadvokaadi Raul Tosmanni kaitsjatasu summas 72 eurot.
- süüdimõistva kohtuotsusega kaasnev sundraha teise astme kuriteos süüdimõistmise korral on
1,5 kuupalga alammäära, s. o summas 645 eurot. Sundraha on isikult välja mõistetud Pärnu
Maakohtu 22.12.2015 otsusega.

Kannatanu X.X on esitanud tsiviilhagi summas 406 eurot. Külli Tagobert kinnitas kokkulepet
sõlmides, et võtab esitatud nõude omaks ning on nõus, et kohus mõistab kannatanu kasuks
tsiviilhagi välja.

III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde. Prokurör jäi kohtuistungil samuti sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kannatanu on nõustunud asjas kokkuleppemenetluse kohaldamisega.

Kriminaalasjas kogutud tõendid annavad aluse mõista Külli Tagobert süüdi KarS § 209 lg 2 p 1
ja p 5 järgi ja mõista talle karistuse vastavalt sõlmitud kokkuleppele. Samuti tuleb Külli
Tagobertlt välja mõista õigusabikulud vastavalt sõlmitud kokkuleppele. Sundraha on isikult välja
mõistetud Pärnu Maakohtu 22.12.2015 otsusega.

Tsiviilhagi
Kannatanu X.X on esitanud kriminaalasjas tekitatud ja heastamata kahju hüvitamiseks tsiviilhagi
summas 406 eurot. Külli Tagobert on kokkuleppe allkirjastamisega ja kohtuistungil antud
selgitustega võtnud õigeks kriminaalasjas esitatud tsiviilhagi ja nõustunud hüvitama kannatanule
kuriteoga tekitatud kahju. Kohus on seisukohal, et X.Xi esitatud tsiviilhagi kuulub VÕS § 1043,
§ 1045 lg 1 p 5, § 132 lg 1 ja TsMS § 440 lg 1 alusel rahuldamisele ning Külli Tagobertilt tuleb
X.Xi kasuks välja mõista 406 (nelisada kuus) eurot (pangakonto nr xxxxxxxxxxxx , AS
Swedbank).

(allkirjastatud digitaalselt)
Kadi Aavik
Kohtunik




                                                  3
