                        KOHTUMÄÄRUS
Kohus                           Harju Maakohus

Kohtunik                        Tiiu Hiiuväin

Määruse tegemise aeg ja koht    15.juuni 2016. a kell 11.10, Tallinn, Kentmanni kohtumaja

Tsiviilasja number              2-16-8106

Tsiviilasi                      XXXXOÜ avaldus pankroti väljakuulutamiseks
Menetlusosalised                Avaldaja (võlgnik): XXXXOÜ (registrikood XXXX)
                                Avaldaja seaduslik esindaja: XXXX(e-post XXXX)
                                Ajutine     pankrotihaldur:   Rein     Vaiksaar     (e-post
                                rein.vaiksaar@gmail.com)

Kohtuistungi toimumise aeg      14.06.2016


RESOLUTSIOON
  1. Rahuldada XXXXOÜ pankrotiavaldus.
  2. Kuulutada välja XXXXOÜ (registrikood XXXX) pankrot 15.juunil 2016. a kell
     11.10.
  3. Nimetada XXXXOÜ pankrotihalduriks kirjaliku nõusoleku alusel pankrotihaldur
     Rein Vaiksaar (Causa Õigusbüroo OÜ, Raudtee 83, 11613 Tallinn, e-post
     rein.vaiksaar@gmail.com).
  4. Määrata XXXXOÜ võlausaldajate esimese üldkoosoleku ajaks 28.07.2016
     algusega kell 10.00 Tallinnas Kentmanni 13 asuvas Harju Maakohtu saalis nr 218.
  5. XXXXOÜ seaduslik esindaja XXXX on kohustatud ilmuma võlausaldajate
     esimesele üldkoosolekule võlgniku vande andmiseks.
  6. Avaldada pankrotiteade väljaandes Ametlikud Teadaanded.
  7. Edastada määruse ärakiri Tartu Maakohtu registriosakonnale.
  8. Võlausaldajad on kohustatud hiljemalt kahe kuu jooksul pankrotiteate väljaandes
     Ametlikud Teadaanded ilmumise päevast arvates teatama haldurile kõigist oma
     enne pankroti väljakuulutamist tekkinud nõuetest võlgniku vastu, sõltumata
     nende tekkimise alusest ja nõude tähtajast. Sama tähtaja jooksul on kohustatud
     kõik isikud, kelle valduses on ükskõik mis alusel võlgniku vara, teatama sellest
     haldurile. Kui nõue esitatakse pärast nimetatud tähtaja möödumist ning
     võlausaldajate üldkoosolek nõude esitamise tähtaega ei ennista, siis võetakse nõue
     vastavalt pankrotiseaduse (PankrS) § 102 lg 2 kaitsmisele, kuid tunnustamise
       korral rahuldatakse pärast õigeaegselt esitatud tunnustatud nõuete rahuldamist.
       Pankrotivõlgnikule võlgnetavate kohustuste täitmist võib pärast pankroti
       väljakuulutamist vastu võtta üksnes pankrotihaldur.
   9. Pankrotimäärus kuulub viivitamatult täitmisele.
   10. Määrata XXXXOÜ ajutise pankrotihalduri Rein Vaiksaare tasuks ja kulutuste
       katteks 1200 eurot (koos käibemaksuga).
   11. Välja mõista XXXXOÜ pankrotivarast Rein Vaiksaare kasuks ajutise halduri tasu
       ja kulud kogusummas 1200 (üks tuhat kakssada) eurot. XXXXOÜ-l tuleb
       kindlaksmääratud tasu ja kulud kanda Causa Õigusbüroo OÜ arveldusarvele nr
       EE291010220031828018.
   12. Määruse peale võib esitada määruskaebuse 15 päeva jooksul pankrotiteate
       avaldamisest väljaandes Ametlikud Teadaanded Tallinna Ringkonnakohtule
       Harju Maakohtu Kentmanni kohtumaja kaudu.


Asjaolud
XXXXOÜ esitas 23.05.2016 Harju Maakohtule avalduse enda pankroti väljakuulutamiseks.
Avalduse kohaselt on võlgnikul kohustusi võlausaldajate ees 1 360 333,92 eurot. Võlgniku
tegevusalaks on kinnisvaraarendus Tallinnas XXXX(kinnistu nr XXXX), mis omandati
08.11.2004. Kinnistu omandamiseks võttis avaldaja laenu, mille plaanis tagasi maksta
kinnisvaraprojekti realiseerumisest. Tänaseks ei ole detailplaneeringut kehtestatud, menetlus
on kestnud oodatust oluliselt kauem. 2016 mai keskpaigaks sai lõplikult selgeks, et võlgnik ei
suuda kõiki kohustusi täita. Kohustuste täitmise suutmatus ei ole ajutine, on lootus
pankrotimenetluses müüdava kinnistu müügist rahuldada kasvõi osaliselt võlausaldajate
nõuded. Pankrotimenetluse kulude katteks on võlgnikul kinnisvara ja sellest saadav rendivoog.

Maakohus nimetas 25.05.2016 võlgnikule ajutise halduri Rein Vaiksaare. 07.06.2016 esitas
ajutine haldur aruande, mille kohaselt on võlgnikul vara 474 966,56 eurot ja kohustusi
1 360 333,92 eurot. Sissenõutavaks muutunud kohustuste maht ületab varade väärtust ligi 3-
kordselt. Võlgniku maksejõuetus on püsiva iseloomuga.

Kohtumääruse põhjendused
Kohus leiab, et pankrotiavaldus kuulub rahuldamisele ja XXXXOÜ pankrot tuleb välja
kuulutada. Pankrotihalduriks nimetab kohus kooskõlas PankrS § 31 lg-ga 6 kirjaliku nõusoleku
alusel Rein Vaiksaare.
Pankrotiseaduse (PankrS) § 1 lg 2 kohaselt võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt
ajutine. PankrS § 31 lg 1 ja 4 järgi kohus kuulutab pankroti välja, kui võlgnik on maksejõuetu.
Kui pankrotiavalduse on esitanud võlgnik, siis eeldatakse, et ta on maksejõuetu. Võlgniku
esitatud andmete kohaselt on võlad kokku 1 360 33,92 eurot ja varad 475 487,74 eurot, sh
kinnisasi XXXX väärtusega 468 500 eurot. Võlgniku omakapital on miinuses 901 528,05
euroga.
Ajutise halduri aruande kohaselt on võlgniku kohustused 1 360 333,92 eurot ja vara summas
474 966,56 eurot.
Eeltoodust nähtub, et võlgnikul on kohustusi oluliselt rohkem kui likviidset vara ning
arvestades, et võlgnik ilmselt ei suuda võetud kohustusi täita, võib eeldada, et maksejõuetus on
püsiva iseloomuga.


                                                                                              2
Pankrotimenetluse käigus tuleb anda täpsem hinnang maksejõuetuse põhjuste, juhatuse
tegevuse ning vara tagasivõitmise ja tagasinõudmise võimaluste kohta.
PankrS § 85 lg 1 järgi võlgnik peab kohtule, haldurile ja pankrotitoimkonnale andma teavet,
mida nad vajavad seoses pankrotimenetlusega, eelkõige oma vara, sealhulgas kohustuste ning
majandus- või kutsetegevuse kohta. Võlgnik on kohustatud esitama haldurile pankroti
väljakuulutamise päeva seisuga bilansi koos vara, sealhulgas kohustuste nimekirjaga.
Kooskõlas PankrS §-ga 89 lg 1 p 1 võib kohus teabe andmise kohustuse täitmata jätmisel
võlgnikku trahvida, kohaldada tema suhtes sundtoomist või aresti kuni kolmeks kuuks.
PankrS § 35 lg 1 kohaselt panroti väljakuulutamisega: 1) moodustub võlgniku varast
pankrotivara; 2) läheb haldurile üle võlgniku vara valitsemise õigus ning õigus olla võlgniku
asemel kohtumenetluses menetlusosaliseks vaidluses, mis puudutab pankrotivara või vara,
mille võib arvata pankrotivarasse; 4) kaotab juriidilisest isikust võlgnik õiguse teha mis tahes
tehinguid.
Ajutine haldur Rein Vaiksaar on 07.06.2016 aruandes esitanud taotluse halduri tasu ja kulude
väljamõistmiseks 1200 euro (sh käibemaks) suuruses. Haldur palub kulu ja tasud välja mõista
Causa Õigusbüroo OÜ arveldusarvele nr EE291010220031828018.
Avaldaja ajutise halduri tasule vastuväiteid ei oma (vt kohtuistungi protokoll).
Kohus leiab, et ajutise halduri taotletav tasu ja kulutused on vastavuses tehtud töö mahuga (12,5
h). Asjas tuli teha päringuid ning suhelda võlgniku juhatuse liikme ja teiste asjast puudutatud
isikutega, analüüsida võlgniku dokumente ja konto väljavõtteid ning kirjutada aruanne. Seega
määrab kohus ajutise halduri tasuks ning kuludeks 1200 eurot (sh käibemaks).
PankrS § 150 lg 2 kohaselt kui pankrotiavaldus rahuldatakse, tasutakse ajutise halduri tasu ja
tehtud vajalikud kulutused pankrotivarast. Kohus mõistab ajutise halduri tasu ja kulud kokku
1200 eurot välja võlgniku pankrotivarast. XXXXOÜ-l tuleb kindlaksmääratud tasu ja kulud
kanda Causa Õigusbüroo OÜ arveldusarvele nr EE291010220031828018.
PankrS § 86 täitmiseks kohustab kohus võlgniku seaduslikku esindajat (juhatuse liiget) Kersti
Männikut ilmuma võlausaldajate esimesele üldkoosolekule võlgniku vande andmiseks PankrS
§ 87 lg 3). Üldkoosolekule mitteilmumise korral võib kohus võlgniku seaduslikku esindajat
trahvida või kohaldad sundtoomist või aresti (PankrS § 89 lg 1 p 3).


/allkirjastatud digitaalselt/
Tiiu Hiiuväin
Kohtunik




                                                                                               3
