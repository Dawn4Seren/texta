                              KOHTUOTSUS
                                    EESTI VABARIIGI NIMEL
                                          Tagaseljaotsus


Kohus                                Harju Maakohus

Kohtukoosseis                        kohtunik Merike Varusk

Otsuse tegemise aeg ja koht          31. mai 2016, Tallinn, Tartu mnt kohtumaja

Tsiviilasja number                   2-15-108500

Tsiviilasi                           PLACET GROUP OÜ hagi XXX´i vastu võlgnevuse nõudes


Tsiviilasja hind                     4 703.21 eurot

Menetlusosalised ja nende            hageja PLACET GROUP OÜ (registrikood 11198910, asukoht
esindajad                            Fr. R. Kreutzwaldi 4, 10120 Tallinn)
                                     hageja lepinguline esindaja Darja Permina (ITM Inkasso OÜ,
                                     e-post: jurist3@itminkasso.ee);
                                     kostja XXX (isikukood XXX, elukoht XXX, e-post: XXX).


RESOLUTSIOON

  1.         Rahuldada hagi XXX’i suhtes tagaseljaotsusega.

  2.         Mõista kostjalt XXX hageja PLACET GROUP OÜ kasuks välja 09.12.2012 sõlmitud
             laenulepingu nr XXX tulenev võlgnevus 4 291.17 (neli tuhat kakssada
             üheksakümmend üks eurot ja 17 senti) eurot, sh põhinõue 3 770.43 eurot, intress 377.61
             eurot ja 04.06.2015 seisuga sissenõutavaks muutunud viivis 143.13 eurot.

  3.         Mõista kostjalt XXX hageja PLACET GROUP OÜ kasuks välja viivis protsendina
             põhinõudelt (3 770.43 eurot) alates 05.06.2015 kuni põhinõude kohase täitmiseni VÕS
             § 113 lg 1 teises lauses sätestatud määras.

  4.         Jätta menetluskulud kostja XXX’i kanda. Mõista kostjalt XXX hageja PLACET
             GROUP OÜ kasuks välja menetluskulu 580 (viissada kaheksakümmend) eurot.

  5.         Käesolev kohtuotsus on tagatiseta viivitamata täidetav.
                                                                                      2-15-108500


Edasikaebamise kord

Tsiviilkohtumenetluse seadustiku (TsMS) § 420 lg 1 kohaselt võib hageja, kelle avalduse alusel
on tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, esitada otsuse peale apellatsioonkaebuse 30 päeva jooksul, alates
otsuse kättetoimetamisest.

Kostja ei saa tagaseljaotsuse peale apellatsioonkaebust esitada, kuid võib esitada kaja. Kostjal on
õigus esitada tagaseljaotsuse peale kaja 30 päeva jooksul alates tagaseljaotsuse kättetoimetamisest.
Kaja võidakse lahendada kirjalikus menetluses, kui kaebuses ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks Harju Maakohtule 30
päeva jooksul alates tagaseljaotsuse kättetoimetamisest, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Koos kajaga tuleb kohtule
esitada kõik asja ettevalmistamise lõpule viimiseks vajalik ning tasuda seadusega määratud
kautsjon      Rahandusministeeriumi        arvelduskontole:      aktsiaselts   Swedbank      –
EE062200221059223099; aktsiaselts SEB Pank – EE571010220229377229; aktsiaselts Nordea
Bank – EE221700017003510302; aktsiaselts Danske Bank - EE513300333522160001.

Tsiviilkohtumenetluse seadustiku (edaspidi TsMS) § 142 lg 2 kohaselt kaja ja menetluse
taastamise avalduse kautsjonina tasutakse summa, mis vastab riigilõivule poolelt hagihinnalt, kuid
mitte vähem kui 100 eurot ja mitte rohkem kui 1 500 eurot.

Kohus selgitab, et vastavalt TsMS § 187 lõikele 6 peab menetlusabi taotleja menetlusabi taotlemise
korral seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.


Kohtu selgitused

Õigusnormid, millest kohus juhindub, on järgmised:
TsMS § 162 lg 1 kohaselt kannab hagimenetluse kulud pool, kelle kahjuks otsus tehti.
TsMS § 163 lg 1 kohaselt hagi osalise rahuldamise korral kannavad pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või ei
jäta menetluskulusid täielikult või osaliselt poolte endi kanda.
TsMS § 173 lg 1 esimese lause järgi märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses, muu hulgas määruses,
millega hagita menetluse avaldus või teistmisavaldus lahendatakse või hagi või hagita menetluse
avaldus või teistmisavaldus jäetakse menetlusse võtmata või läbi vaatamata või asja menetlus
lõpetatakse.
TsMS § 174 lg-st 1 sätestab, et menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.



                                                                                                  2
                                                                                         2-15-108500

TsMS 174 lg 2 kohaselt määrab maakohus menetluskulude rahalise suuruse kindlaks kohtuotsuses
või menetlust lõpetavas määruses, kui menetluskulude kindlaksmääramine ei takista kohtuotsuse
või menetlust lõpetava määruse tegemist.
TsMS § 175 lg 1 kohaselt kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud, mõistab
kohus kulud välja põhjendatud ja vajalikus ulatuses. Lepinguline esindaja on menetlusosalist
menetluses esindav advokaat või muu esindaja TsMS §-s 218 sätestatu kohaselt.
TsMS § 407 lg 1 kohaselt võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks.
TsMS § 444 lg 3 järgi võib tagaseljaotsuse või hagi õigeksvõtul põhineva otsuse teha kohus
kirjeldava ja põhjendava osata.

PLACET GROUP OÜ esitas 22.04.2015 Pärnu Maakohtule maksekäsu kiirmenetluse avalduse
võlgnikult XXX 5 909.27 euro saamiseks. Kohus tegi 27.04.2015 võlgnikule makseettepaneku,
mida ei õnnestunud kätte toimetada. Pärnu Maakohtu 18.05.2015 kohtumäärusega anti nõue üle
Harju Maakohtule menetluse jätkamiseks hagimenetluses. Kohus jättis 29.05.2015 määrusega
hagi käiguta ja kohustas PLACET GROUP OÜ’d esitama nõuetele vastava põhjendatud
hagiavalduse, nõude aluseks olevaid asjaolusid kinnitavad tõendid ning tasuma täiendava
riigilõivu.

PLACET GROUP OÜ esitas 04.06.2015 Harju Maakohtule hagi XXXi vastu 09.12.2012 sõlmitud
laenulepingu nr XXX tuleneva võlgnevuse 4 291.17 euro nõudes, sh põhinõue 3 770.43 eurot,
intress 377.61 eurot ja 04.06.2015 seisuga sissenõutavaks muutunud viivis 143.13 eurot ja
lisanduva viivise nõudes.

Kohus on edastanud hagimaterjalid hagiavalduses märgitud kostja aadressile XXX, Tallinn, kust
tagastati menetlusdokumendid märkega, et isik ei ela nimetatud aadressil. Politsei- ja
Piirivalveameti Põhja prefektuuri 23.10.2015 kohtule esitatud vastuse järgi on politsei andmebassi
andmetel ei ela XXX aadressil XXX, Tallinn, õe sõnul lahkus vend aasta tagasi Inglismaale. Kohus
on kostjale saatnud teavituse 03.07.2015 e-posti aadressile XXX, kuid postkast oli täis.
26.10.2015, 27.10.2015 ja 24.03.2016 edastas kohus teavituse kostjale e-posti aadressile XXX.
27.10.2015 vastas kostja e-posti aadressilt XXX, et ei saa ID kaardiga vastust allkirjastada, kuna
selle kehtivus lõppes ja ta ei ole Suurbritannia saatkonnast uut jõudnud taotleda. 28.03.2016 vastas
kostja e-posti aadressilt XXX, et on menetlusdokumendid kätte saanud. Kohus andis 31.03.2016
pooltele tähtaja kompromissläbirääkimiste pidamiseks ja kostjale tähtaja kohtule hagiavaldusele
vastuse esitamiseks. 01.04.2016 kinnitas kostja 31.03.2016 kohtu poolt edastatud kirja
kättesaamist.

Hagiavaldusele vastamise tähtaeg oli 20 päeva. Kostja ei ole hagile tähtaegselt vastanud.

Hagiavalduse lahendamine

Tagaseljaotsuse teeb kohus käesoleval juhul ilma kirjeldava ja põhjendava osata (TsMS § 444 lg
3). Siiski peab kohus vajalikuks märkida, et TsMS § 407 lg 6 kohaselt, kui hageja on nõus
tagaseljaotsuse tegemisega, kuid hagi ei ole hagiavalduses märgitud ulatuses ja asjaoludega
õiguslikult põhjendatud, teeb kohus otsuse, millega jätab hagi rahuldamata. Seega on kohtul õigus
jätta hagi tagaseljaotsusega ka osaliselt rahuldamata, kui hagi ei ole õiguslikult põhjendatud.



                                                                                                     3
                                                                                     2-15-108500

Kohus rahuldab hagi 09.12.2012 sõlmitud laenulepingu nr XXX tuleneva võlgnevuse 4 291.17
euro nõudes, sh põhinõude 3 770.43 euro, intressi 377.61 euro ja 04.06.2015 seisuga
sissenõutavaks muutunud viivise 143.13 euro nõudes, kuna nimetatud nõuded on õiguslikult
põhjendatud. Kohus mõistab kostjalt XXX hageja PLACET GROUP OÜ kasuks välja viivise
protsendina põhinõudelt (3 770.43 eurot) alates 05.06.2015 kuni põhinõude kohase täitmiseni
VÕS § 113 lg 1 teises lauses sätestatud määras.

Menetluskulude jaotus ja kindlaksmääramine

Kohus leiab, et kuna hageja esitas (sissenõutavaks muutunud) nõude 4 291.17 euro
väljamõistmiseks, mille kohus rahuldas täies ulatuses, siis on põhjendatud jätta menetluskulud
kogu ulatuses kostja kanda.

Hageja on esitanud taotluse hagiavalduselt tasutud riigilõivu 222.72 euro, maksekäsu
kiirmenetluses tasutud riigilõivu 177.28 eurot ja õigusabikulu 180 euro, kokku 580 euro
väljamõistmiseks. Eeltoodust tulenevalt kohus mõistab TsMS § 162 lg 1 alusel kostjalt välja hageja
menetluskulud 580 eurot.

Kohtule ei nähtu, et kostjal on tsiviilasjas nr 2-15-108500 tekkinud menetluskulusid, kostja ei ole
kohtule menetluskulude nimekirja esitanud, mistõttu puudub võimalus kindlaks määrata hagejalt
välja mõistetavaid kostja menetluskulusid.

TsMS § 178 lõikest 1 tulenevalt saab menetluskulude jaotuse kohta tehtud kohtulahendit
vaidlustada üksnes selle kohtulahendi peale edasi kaevates, millega menetluskulude jaotus
kindlaks määrati. Kui koos menetluskulude jaotusega määrati kindlaks hüvitatavate
menetluskulude suurus, saab hüvitatavate menetluskulude suurust vaidlustada selle kohtulahendi
peale edasi kaevates.




/digitaalselt allkirjastatud/
Merike Varusk
kohtunik




                                                                                                 4
