                        TARTU MAAKOHUS

                               KOHTUOTSUS
                                 EESTI VABARIIGI NIMEL


Otsuse tegemise koht ja aeg         Viljandi kohtumaja                    18. mai 2016
Kriminaalasi                        nr 1-16-4321 (kohtueelses menetluses nr 15284000484)
(number ja menetlus)                kokkuleppemenetlus
Menetlus kohtus                     kohtuistung
Kohtunik                            Aivar Hint
Kohtuistungi sekretär               Irina Meremaa
Prokurör                            Merike Tikk
Süüdistatav                         Robert Luup (isikukood 39007196052; elukoht xxx xx-x
                                    xxxxxxx xxxx Oru ; omab kriminaalkaristatust)
Süüdistus                           KarS § 184 lg 1 järgi

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Robert Luup süüdi karistusseadustiku (KarS) § 184 lg 1 järgi ja mõista talle
    karistusena vangistus 2 (kaks) aastat; KarS § 68 lg 1 alusel arvata eelvangistuse aeg 15.-
    17.10.2015, s.o 3 (kolm) päeva mõistetud karistusaja hulka ja lugeda Robert Luubil
    kandmata karistuseks vangistus 1 (üks) aasta 11 (üksteist) kuud 27 (kakskümmend seitse)
    päeva; KarS § 74 lg 1 ja 3 alusel määrata, et mõistetud vangistus jääb täielikult tingimisi
    kohaldamata; määrata Robert Luubile katseaeg 2 (kaks) aastat ning mõistetud vangistust 1
    (üks) aasta 11 (üksteist) kuud 27 (kakskümmend seitse) päeva ei pöörata täitmisele, kui
    Robert Luup ei pane katseajal toime uut kuritegu ja täidab KarS § 75 lg-s 1 sätestatud
    käitumiskontrolli nõudeid; määrata Robert Luubile katseajaks KarS § 75 lg 2 p 21 alusel
    käitumiskontrolli ajal kohustusena mitte omada või tarvitada narkootilisi või psühhotroopseid
    aineid; määrata Robert Luubile käitumiskontrolli ajaks alaliseks elukohaks xxx xx-x
    xxxxxxxxxxxx ; tühistada Robert Luubile tõkendina kohaldatud elukohast lahkumise keeld.
Muud otsustused
2. Kriminaalmenetluse kulude ja kriminaalmenetluses kohaldatavate muude abinõude osas:
2.1 välja mõista Robert Luubilt sundraha 1075 (üks tuhat seitsekümmend viis) eurot, riigi
    õigusabi tasu 168 (ükssada kuuskümmend kaheksa) eurot ja muu kriminaalmenetluse kulu
    ekspertiisitasu 743 (seitsesada nelikümmend kolm) eurot riigi kasuks; määrata
    kriminaalmenetluse kulud 1986 (üks tuhat üheksasada kaheksakümmend kuus) eurot
    tasumisele ositi aasta jooksul järgmiselt: 1) alates 2016. a juunikuust igakuise menetluskulu
    osa 165 (ükssada kuuskümmend viis) eurot 50 senti tasumine, kuni menetluskulude täieliku
    tasumiseni; 2) igas kuus tasutava menetluskulu osa tasumistähtaeg kuu 30-s kuupäev; 3)
    tähtaegselt kohtu määratud menetluskulu osa tasumata jätmisel või kokkuvõttes tasumise
    graafikujärgse võlgnevuse korral, lugeda tähtaeg saabunuks menetluskulu tasumisele
    tervikuna;
2.2 kohtuotsuse jõustumisel asitõendid:
2.2.1 Pakendid nr 1, 2, 3, 4 (ühes pakendis) – ekspertiisist (ekspertiisiakt nr 15E-AN1287) tagasi
        saadetud pakendid, millede minigrippkottides (23 tk) olid taimeosad, taimepuru ning
        pulbrid (asuvad Lõuna prefektuuri asitõendite hoiuruumis) KrMS § 126 lg 3 p 4 alusel
        hävitada;
2.2.2 Robert Luubi elukoha läbiotsimisel 15.10.2015 leitud ja ära võetud esemed:
2.2.2.1 Pakend nr 5 – 12 tühja minigrippkotti (asuvad Lõuna prefektuuri asitõendite hoiuruumis)
        KrMS § 126 lg 3 p 4 alusel hävitada;
2.2.2.2 Pakend nr 6 – sinine kott, mille 3 tühja minigrippkotti (asuvad Lõuna prefektuuri
        asitõendite hoiuruumis) KrMS § 126 lg 3 p 4 alusel hävitada;
2.2.2.3 Pakend nr 7 – kanepi suitsetamise piip (asub Lõuna prefektuuri asitõendite hoiuruumis)
        KrMS § 126 lg 3 p 4 alusel hävitada;
2.2.2.4 Pakend nr 8 – lössi pressitud Coca-Cola purk, millel põlemise ja puru jäägid (asuvad
        Lõuna prefektuuri asitõendite hoiuruumis) KrMS § 126 lg 3 p 4 alusel hävitada;
2.2.2.5 Pakend nr 9 – Ivar Sindilt ära võetud 2 tühja minigrippkotti (asuvad Lõuna prefektuuri
        asitõendite hoiuruumis) KrMS § 126 lg 3 p 4 alusel hävitada;
2.2.2.6 Pakend nr 10 – Demio Leesilt ära võetud 1 tühi minigrippkott - (asuvad Lõuna prefektuuri
        asitõendite hoiuruumis) KrMS § 126 lg 3 p 4 alusel hävitada.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
    vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 käitumiskontrollile allutatud süüdimõistetule nimetab kriminaalhooldaja kriminaalhooldus-
    osakonna juhataja ning kui süüdimõistetu katseajal ei järgi kontrollnõudeid või ei täida talle
    pandud kohustusi, võib kohus kriminaalhooldusametniku sellekohase ettekande alusel
    määrata täiendavaid kohustusi, pikendada katseaega kuni ühe aasta võrra või pöörata karistus
    täitmisele;
3.5 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.6 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk.

ASJAOLUDE KIRJELDUS JA OTSUSE PÕHJENDUSED

1. Süüdistus
Süüdistusest nähtuvalt on Robert Luup toime pannud kuriteona narkootilise aine suures koguses
ebaseadusliku käitlemise KarS § 184 lg 1 järgi, mis seisnes selles, et tema omandas
ebaseaduslikult 2015. a oktoobris Viljandi linnas Linnu 2 lähedal vähemalt 2,36 grammi
narkootilist ainet marihuaana (tetrahüdrokannabinooli (THC) sisaldus 9,5 – 17%) ja suures
koguses vähemalt 10.61 grammi metamfetamiini, mille metamfetamiinhüdrokloriidi sisaldus oli
5,2 – 5,9% (puhtal kujul metamfetamiini 0,456 grammi), millest andis 15.10.2015 xxxxxxxx
xxxxxxx xxx xx-x ühel korral 0,65 grammi metamfetamiini, mille metamfetamiinhüdrokloriidi
sisaldus oli 5,2% (puhtal kujul metamfetamiini 0,027 grammi) edasi I.S.le .
                                               2
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Narkootilise ja psühhotroopsete ainete ning nende lähteainete seaduse § 3¹ lg 3 kohaselt loetakse
suureks koguseks narkootilise aine kogust millest piisab narkojoobe tekitamiseks vähemalt
kümnele isikule. Metamfetamiini puhul loetakse suureks koguseks 0,3 g.

2. Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 184 lg 1 järgi ja karistamiseks vangistusega 2 aastat. KarS § 68 alusel
arvata eelvangistuse aeg 3 päeva s.o 15.10.2015 – 17.10.2015 karistuse tähtaja hulka ja
lõplikuks karistuseks 1 aasta 11 kuud ja 27 päeva vangistust. KarS § 74 lg 1 ja lg 3 alusel
mõistetud vangistust täielikult täitmisele mitte pöörata, kui Robert Luup 2 (kahe) - aastasel
katseajal ei pane toime uut kuritegu ja täidab talle KarS § 75 sätestatud käitumiskontrolli ajaks
pandud kontrollnõudeid ja kohustusi:
1. elada kohtu määratud alalises elukohas – xxxxxxxxx xxxx xxx xx-x;
2. ilmuda kriminaalhooldaja määratud ajavahemike järel kriminaalhooldusosakonda
   registreerimisele;
3. alluda kriminaalhooldaja kontrollile oma elukohas ning esitama talle andmeid oma kohustuste
   täitmise ja elatusvahendite kohta;
4. saada kriminaalhooldusametnikult eelneva loa elukohast lahkumiseks Eesti territooriumi
   piires kauemaks kui 15 päevaks;
5. saada kriminaalhooldusametnikult eelneva loa elu-, töö- või õppimiskoha vahetamiseks;
6. saada kriminaalhooldusametnikult eelneva loa Eesti territooriumilt lahkumiseks ja väljaspool
   Eesti territooriumi viibimiseks.
KarS § 75 lg 2 p 21 alusel lisakohustusena määrata, et Robert Luup ei tohi omada või tarvitada
narkootilisi või psühhotroopseid aineid.

3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses. Kohtuistungil
süüdistatav kinnitas, et on kokkuleppest aru saanud ja nõustus vastavalt kokkuleppele
süüdimõistmises ning karistamises. Kriminaaltoimiku materjalide alusel ja kohtuliku arutamise
põhjal tegi kohus järeldused, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õiguslike kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.
3.2. Põhjendused karistuse mõistmisel
KarS § 184 lg 1 näeb ette süüdlase karistamise ühe- kuni kümneaastase vangistusega. Kohus ei
tuvastanud asjaolusid, mis välistaksid süüdistatava karistamise kokkuleppemenetluses.
Süüdistatavat tuleb karistada vastavalt sõlmitud kokkuleppele.

4. Kohtu põhjendused kriminaalmenetluse kulude hüvitamiseks
4.1. Menetluskulude arvestus kululiikide järgi
Menetluskulud on sätestatud KrMS §-s 175.
4.1.1. Sundraha

                                               3
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 lg 1 kohaselt on esimese astme kuriteo puhul 2,5 palga alammäära, s. o
1 075eurot.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus.
4.1.2. Riigi õigusabi
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 lg 2, 3 kaitsja nimetab
uurimisasutuse, prokuratuuri või kohtu määramisel Eesti Advokatuur, kui süüdistatav ei ole
endale kaitsjat valinud, kuid on taotlenud kaitsja määramist või kui süüdistatav ei ole endale
kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt riigi õigusabi
seaduse (RÕS) § 4 lg 3 p-le 1 on riigi õigusabiks määratud kaitse kriminaalmenetluses. RÕS §
21 lg 3 kohaselt riigi õigusabi osutamise eest makstava tasu arvestamise alused, maksmise korra
ja tasumäärad ning riigi õigusabi osutamisega kaasnevate kulude hüvitamise ulatuse ja korra
kehtestab advokatuuri juhatus. Eesti Advokatuuri juhatuse 15. septembri 2015 otsusega on
kinnitatud Riigi õigusabi osutamise eest makstava tasu arvestamise alused, maksmise kord ja
tasumäärad ning riigi õigusabi osutamisega kaasnevate kulude hüvitamise ulatus ja kord
(edaspidi kord). Korras on kehtestatud riigi õigusabi tasu arvestamise alused, maksmise kord ja
tasumäärad.
4.1.2.1. Riigi õigusabi kohtueelsel uurimisel
Süüdistatava Robert Luubi kaitsja esinemise eest kohtueelsel uurimisel on määratud hüvitamisele
kuuluvaks summaks riigi õigusabi tasuna 168 eurot.
4.1.3. Ekspertiisitasu
KrMS § 175 lg 1 p 3 kohaselt on menetluskuluks riiklikul ekspertiisiasutusel, muul riigiasutusel
või juriidilisel isikul seoses ekspertiisi tegemisega tekkinud kulud.
Kriminaalasjas ekspertiisi/de tegemisega tekkinud kulud – 743 eurot. Ekspertiisi tegemiseks
tekkinud kulutused nähtuvad: 1) narkootilise aine ekspertiisi maksumus 672 eurot, 2) narkojoobe
tuvastamise ekspertiisi kulu 71 eurot.
4.2. Menetluskulud kokku
Kriminaalmenetluses on süüdistatavale Robert Luup arvestuslikult menetluskuludeks kokku:
sundraha 1075 eurot, riigi õigusabi tasu 168 eurot ja muu kriminaalmenetluse kulu 743 (672 +
71) eurot.
4.3. Menetluskulude hüvitamine
KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi. Kohus ei tuvastanud asjaolusid, et kriminaalasjas menetluskulude
hüvitamine oleks süüdimõistetul üle jõu käivaks kohustuseks. Arvestatud menetluskulud tulevad
KrMS § 180 alusel välja mõista süüdistatavalt.
Arvestades süüdimõistetu majanduslikku olukorda määrata tal menetluskulude tasumine ositi
aasta jooksul, igakuiste võrdsete osade kaupa.

5. Kohtu muud põhjendused ja eelvangistusaja arvestus
Süüdistatavale tõkendina kohaldatud elukohast lahkumise keeld tuleb tühistada.
Robert Luup on kahtlustatavana kinni peetud 15.-17.10.2015, seega on Robert Luup viibinud eel-
vangistuses 3 päeva. KarS § 68 kohaselt arvatakse eelvangistus karistusaja hulka, kusjuures ühele
eelvangistuspäevale vastab üks vangistuspäev.

Kriminaalasja juures olevad asitõendid:
                                               4
pakendid nr 1, 2, 3, 4 (ühes pakendis) – ekspertiisist (ekspertiisiakt nr 15E-AN1287) tagasi
saadetud pakendid, millede minigrippkottides (23 tk) olid taimeosad, taimepuru ning pulbrid
(asuvad Lõuna prefektuuri asitõendite hoiuruumis) tuleb KrMS § 126 lg 3 p 4 alusel hävitada;
Robert Luubi elukoha läbiotsimisel 15.10.2015 leitud ja ära võetud esemed:
pakend nr 5 – 12 tühja minigrippkotti (asuvad Lõuna prefektuuri asitõendite hoiuruumis) tuleb
KrMS § 126 lg 3 p 4 alusel hävitada;
pakend nr 6 – sinine kott, mille 3 tühja minigrippkotti (asuvad Lõuna prefektuuri asitõendite
hoiuruumis) tuleb KrMS § 126 lg 3 p 4 alusel hävitada;
pakend nr 7 – kanepi suitsetamise piip (asub Lõuna prefektuuri asitõendite hoiuruumis) tuleb
KrMS § 126 lg 3 p 4 alusel hävitada;
pakend nr 8 – lössi pressitud Coca-Cola purk, millel põlemise ja puru jäägid (asuvad Lõuna
prefektuuri asitõendite hoiuruumis) tuleb KrMS § 126 lg 3 p 4 alusel hävitada;
pakend nr 9 – Ivar Sindilt ära võetud 2 tühja minigrippkotti (asuvad Lõuna prefektuuri asitõendite
hoiuruumis) tuleb KrMS § 126 lg 3 p 4 alusel hävitada;
pakend nr 10 – Demio Leesilt ära võetud 1 tühi minigrippkott (asuvad Lõuna prefektuuri
asitõendite hoiuruumis) tuleb KrMS § 126 lg 3 p 4 alusel hävitada.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               5
