                          KOHTUOTSUS
                               EESTI VABARIIGI NIMEL


Kohus                          Viru Maakohus

Otsuse tegemise aeg ja koht    3. novembril 2016 Jõhvi kohtumajas

Kriminaalasja number           1-16-8523 (16244001006)

Kohtunik                       Inna Kirsipuu
Kohtuistungi sekretär, tõlk    Merike Erisalu, tõlk Valentina Michelson-Ipbüker
Kriminaalasi                   Aleksandr Vassiljevi süüdistuses KarS § 424 järgi
                               kokkuleppemenetluse korras
Prokurör                       Viru Ringkonnaprokuratuuri ringkonnaprokurör Anu Toluk
Süüdistatav                    Aleksandr Vassiljev, isikukood 38603182249, kodakondsus
                               puudub, põhiharidus, emakeel vene keel, töökoht xxx, elukoht
                               xxx, varem kriminaalkorras karistamata
                               Tõkendit ei ole kohaldatud
                               vandeadvokaadi vanemabi Irina Gromtsev
Kaitsja
RESOLUTSIOON                   Juhindudes KrMS § 249, kohus


O T S U S T A S:

ALEKSANDR VASSILJEV süüdi tunnistada KarS § 424 järgi.

Mõista karistuseks 6 (kuus) kuud vangistust.

KarS § 69 lg 1 alusel asendada vangistus 6 (kuus) kuud üldkasuliku tööga ulatuses 180
(ükssada kaheksakümmend) tundi.

KarS § 69 lg 3 alusel määrata üldkasuliku töö tegemise tähtajaks 1 (üks) aasta alates
kohtuotsuse jõustumisest.

Lähtudes KarS § 75 lg 1 p 1-6 kohustada Aleksandr Vassiljevit üldkasuliku töö tegemise ajal
järgima järgmisi kontrollnõudeid ning täitma KarS § 75 lg 2 p 2 alusel määratud kohustust:
1) elama kohtu määratud alalises elukohas – xxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;

                                                                                         1
4) saama kriminaalhooldusametnikult eelneva loa elukohast lahkumiseks kauemaks kui
viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7) mitte tarvitama alkoholi.

Määrata Aleksandr Vassiljev üldkasuliku töö tegemise ajaks Viru Vangla
kriminaalhooldusosakonna juhataja poolt määartud kriminaalhooldusametniku järelevalve
alla.

Rahuldada vandeadvokaadi vanemabi Irina Gromtsevi taotlus ja määrata tema poolt
kaitsealusele Aleksandr Vassiljevile osutatud õigusabi tasu suuruseks kohtuistungil osalemise
eest 120 eurot (s.h kohtulikus kriminaalmenetluses osalemise 100 eurot, käibemaks 20 eurot).

Menetluskulud:
120 eurot kaitsjatasu
-jätta riigi kanda KrMS § 180 lg 3 alusel.

Välja mõista Aleksandr Vassiljevilt riigituludesse kriminaalmenetluskulud:
96 eurot kaitsjatasu kohtueelses menetluses osutatud õigusabi eest,
24 eurot kaitsjatasu kohtuistungil osalemise eest,
345 eurot sundraha.

KrMS § 180 lg 3 alusel määrata kohtukulude 465 eurot tasumine 12 (kaheteistkümne) kuu
jooksul alates kohtuotsuse jõustumisest.

Menetluskulud tuleb Aleksandr Vassiljevil tasuda Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003
Maksekorraldusele märkida viitenumber 99916700079151 ning selgitus „Aleksandr Vassiljev
1-16-8523 kriminaalmenetluse kulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas, teatades apellatsiooniõiguse kasutamise
soovist Viru Maakohtule kirjalikult seitsme päeva jooksul alates kohtuotsuse kuulutamisest.
Apellatsioon esitatakse Tartu Ringkonnakohtule kirjalikult viieteistkümne päeva jooksul
alates päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.

Kohtuotsus jõustub 15-päevase tähtaja möödumisel alates kohtuotsuse kättesaadavusest ehk
19.11.2016 juhul, kui ükski menetluspool ei ole kohtuotsuse peale apellatsiooni esitanud.

Kohtu tuvastatud asjaolud

Igor Nekljudov on kohtu alla antud ja süüdistatakse selles, et tema 06.08.2016 kella 01:56
paiku Ida-Virumaal Kohtla-Järvel xxx juures juhtis mootorsõidukit xxx reg nr xxx, olles
                                                                                           2
alkoholi tarvitamisest tingitud joobeseisundis, mis avaldus selles, et mõõtes tõendusliku
alkomeetriga Dräger Alcotest 7110 EST, seeria nr ARBK-0026, tuvastati alkoholi sisaldus
tema ühes liitris väljahingatavas õhus 0,78 mg/l.
Aleksandr Vassiljev rikkus Liiklusseaduse § 69 lg 1 nõudeid, mille kohaselt ei tohi
mootorsõidukijuht olla joobeseisundis. Liiklusseaduse § 69 lg 2 p 1 järgi loetakse
mootorsõidukijuht alkoholijoobes olevaks, kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem.
Sellega pani Aleksandr Vassiljev toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Süüdistatav tunnistas ennast täielikult süüdi ja jäi kokkuleppe juurde, mille kohaselt prokurör
taotleb kohtult Aleksandr Vassiljevi süüdimõistmist KarS § 424 järgi ning nõuab karistuseks
6 kuud vangistust. KarS § 69 alusel asendada mõistetud vangistus üldkasuliku tööga 180
tundi. Määrata üldkasuliku töö tegemise tähtajaks 1 aasta. Üldkasuliku töö tegemisel peab
Aleksandr Vassiljev järgima KarS § 75 lg 1 ja lg 2 alusel käitumiskontrolli ajaks pandud
kontrollnõudeid ja kohustusi :
1.Elama kohtu määratud alalises elukohas.
2.Ilmuma kriminaalhooldaja määratud ajavahemike järel kriminaalhooldusosakonda
registreerimisele.
3.Alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta.
4.Saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks.
5.Saama kriminaalhooldusametniku eelneva loa elu-, töö- või õppimiskoha vahetamiseks.
6.Saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
7. Mitte tarvitama alkoholi.
Menetluskulud:
-kaitsjatasu vandeadvokaadi vanemabi Irina Gromtsev summas 96 eurot ja 24 eurot ja kaitsja
osalemine kohtuistungil;
- sundraha 1,5 palga alammäära ehk 645 eurot.
Süüdistav elab vabaabielus ning tema ülalpidamisel on kolm alaealist last, elukaaslane ei
tööta, mistõttu KrMS § 180 lg 3 alusel jätta 300 eurot sundrahast riigi kanda.
Ülejäänud kriminaalmenetluse kulud: sundraha 345 eurot, kaitsja tasu 96 eurot ja 24 eurot
mõista välja süüdistatavalt ning võimaldada tasuda ositi ühe aasta jooksul.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.


Kohtu meetmed

Kohus leiab, et Aleksandr Vassiljev tuleb süüdi tunnistada KarS § 424 järgi ja karistada teda
vastavalt kokkuleppele.
Asitõendid ja tsiviilhagid puuduvad.

Menetluskulud tuleb jätta Aleksandr Vassiljev kanda osaliselt, arvestades, et tema
ülalpidamisel on kolm alaealist last, vastavalt kokkuleppele. Lubada menetluskulude tasumine
12 kuu jooksul.
                                                                                             3
Kohtuistungil on pooled jõudnud kokkuleppele, et kaitsjatasu summas 120 eurot tuleb jätta
riigi kanda.



/allkirjastatud digitaalselt/

Inna Kirsipuu
kohtunik




                                                                                       4
