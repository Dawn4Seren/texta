                          KOHTUMÄÄRUS
 Kohus                               Pärnu Maakohus, Pärnu kohtumaja
 Kohtunik                            Heli Käpp
 Kohtujurist                         Egert Übner
 Määruse tegemise aeg ja koht        20. september 2016, Pärnu
 Tsiviilasja number                  2-16-111378
 Tsiviilasi                          ITM Inkasso OÜ hagi K. J.e vastu võlgnevuse
                                     väljamõistmiseks
 Menetlustoiming                     Menetluse lõpetamine kompromissi kinnitamisega, kirjalik
                                     menetlus
 Menetlusosalised ja nende           Hageja: ITM Inkasso OÜ (registrikood: 11100041, asukoht
                                     Fr. R. Kreutzwaldi 4, Tallinn), lepinguline esindaja Marek
 esindajad                           Aunver (e-post: jurist@itm.ee)
                                     Kostja: K. J. (isikukood: xxxxxxxxxxx, elukoht xxxxx
                                     xxxxx xx-x, xxxxx xxxx, xxxxx xxxxxxx; e-post xxx)
RESOLUTSIOON
1. Kinnitada ITM Inkasso OÜ (registrikood: 11100041) volitatud esindaja Marek Aunver’i ja K.
   J.’e (isikukood: xxxxxxxxxxx) vahel sõlmitud 02.09.2016 kuupäevaga vormistatud ja poolte
   poolt paberkandjal allkirjastatud järgmine kompromissleping:
   1.1. Pooled lõpetavad Pärnu Maakohtu menetluses oleva tsiviilasja esemeks oleva
   pooltevahelise vaidluse kompromisslepinguga.
   1.2. Kostja tasub hagejale võlgnevuse 396,50 eurot, pool riigilõivust summas 50 eurot ja hageja
   õigusabikulud 100 eurot, kokku 546,50 eurot vastavalt järgmisele maksegraafikule:
    1.2.1.     20.10.2016 osamakse 25 eurot;
    1.2.2.     20.11.2016 osamakse 25 eurot;
    1.2.3.     20.12.2016 osamakse 25 eurot;
    1.2.4.     20.01.2017 osamakse 25 eurot;
    1.2.5.     20.02.2017 osamakse 25 eurot;
    1.2.6.     20.03.2017 osamakse 25 eurot;
    1.2.7.     20.04.2017 osamakse 25 eurot;
    1.2.8.     20.05.2017 osamakse 25 eurot;
    1.2.9.     20.06.2017 osamakse 25 eurot;
    1.2.10.    20.07.2017 osamakse 25 eurot;
                                                                         Tsiviilasi nr 2-16-111378
    1.2.11.   20.08.2017 osamakse 25 eurot;
    1.2.12.   20.09.2017 osamakse 25 eurot;
    1.2.13.   20.10.2017 osamakse 25 eurot;
    1.2.14.   20.11.2017 osamakse 25 eurot;
    1.2.15.   20.12.2017 osamakse 25 eurot;
    1.2.16.   20.01.2018 osamakse 25 eurot;
    1.2.17.   20.02.2018 osamakse 25 eurot;
    1.2.18.   20.03.2018 osamakse 25 eurot;
    1.2.19.   20.04.2018 osamakse 25 eurot;
    1.2.20.   20.05.2018 osamakse 25 eurot;
    1.2.21.   20.06.2018 osamakse 25 eurot;
    1.2.22.   20.07.2018 osamakse 21,50 eurot.
    1.3. Pooled on kokku leppinud, et kompromisslepingu punktis 1.2. nimetatud kohustuse
    kohaseks täitmiseks loevad pooled vastavate rahasummade täies ulatuses laekumist hiljemalt
    märgitud kuupäevadeks IMT Inkasso OÜ arvelduskontole nr EE172200221026942756 AS-is
    Swedbank, selgitusega: „Kompromisslepingu täitmine tsiviilasjas nr 2-16-111378“.
    1.4. Kostja poolt kompromissis sätestatud kohustuse täitmisel loobub hageja kõigist
    käesolevas menetluses esitatud nõuetest kostja vastu.
    1.5. Kompromiss lahendab ammendavalt ja lõplikult kõik vaidluse asjaoludega seotud poolte
    nõuded. Pooled loobuvad hagi asjaoludega seotud nõuetest, mis neil on, võivad olla ja/või
    tekkida ning omandavad uued õigused ja kohustused käesoleva kompromissi alusel.
    1.6. Kummagi poole kompromissis kajastamata menetluskulud, sealhulgas kulud õigusabile,
    jäävad vastavad kulud kandnud poole enda kanda.
    1.7. Juhul kui kostja ei täida nõuetekohaselt kompromisslepingu punktis 1.2. märgitud
    kohustusi, sh eraldi võetuna iga 1.2.1. - 1.2.22. kohustust, on hagejal õigus koheselt ja ilma
    kostjale täiendavat tähtaega andmata pöörduda kohtutäituri poole kõigi käesolevas
    kokkuleppes kajastatud ja kostja poolt tasumata summade sissenõudmiseks täies ulatuses.
2. Lõpetada tsiviilasjas nr 2-16-111378 menetlus.
3. Menetluskulud on jaotatud poolte kokkuleppega, kohus kulude suurust täiendavalt kindlaks ei
määra.
4. Määruse jõustumise järel tagastada hagejale menetluses tasutud riigilõivust pool, s.o 50 eurot,
mis kanda ITM Inkasso OÜ (registrikood 11100041) arvelduskontole nr EE172200221026942756.
5. Määrus toimetada pooltele kätte.
Edasikaebamise kord
TsMS § 661 lg 4 alusel ei saa määruse peale määruskaebust esitada, sest pooled on kokkuleppel
välistanud määruse peale määruskaebuse esitamise õiguse. Kohtumäärus jõustub selle pooltele
kättetoimetamisega (TsMS § 466 lg-d 1 ja 3).
ASJAOLUD JA KOHTU PÕHJENDUSED
1. Kohtu menetluses on ITM Inkasso OÜ hagi K. J.e vastu Placet Group OÜ ja K. J.e vahel
25.11.2015 sõlmitud laenulepingust nr SR468151 tuleneva võlgnevuse kokku 395,50 eurot (s.o
põhivõlg 300 eurot, lepingutasu 6 eurot, intress 42 eurot, võla sissenõudmisega tekitatud kahju 44
eurot ja hagi esitamise ajaks sissenõutavaks muutunud viivis 4,50 eurot) ja alates hagi esitamisele


                                                                                                 2
                                                                        Tsiviilasi nr 2-16-111378
järgnevast päevast 07.07.2016 lisanduva viivise väljamõistmiseks protsendina põhivõlast VÕS §
113 lg 1 teises lauses sätestatud ulatuses.
2. 16.09.2016 saabus kohtule ITM Inkasso OÜ lepingulise esindaja ja K. J.e poolt paberkandjal
allkirjastatud, 02.09.2016 kuupäevaga vormistatud kompromissleping. Kompromisslepingu
kohaselt saavutasid pooled kokkuleppe, et kostja tasub hagejale võlgnevuse katteks 396,50 eurot,
hageja õigusabikulude katteks 100 eurot ning hageja tasutud riigilõivust poole ehk 50 eurot, kokku
546,50 eurot maksegraafiku alusel igakuiste, vähemalt 25,00 euro suuruste osamaksetena perioodil
20.10.2016 kuni 20.06.2018. Viimase, 20.07.2018 tasutava osamakse suurus on vähemalt 21,50
eurot. Kui kostja viivitab mõne osamakse tasumisega, on hagejal õigus koheselt ja ilma kostjale
täiendavat tähtaega andmata pöörduda kohtutäituri poole kõigi käesolevas kokkuleppes kajastatud
ja kostja poolt tasumata summade sissenõudmiseks täies ulatuses. Pooled kinnitavad, et loobuvad
hagiavaldusega seotud nõuetest teineteise vastu.
Pooled kinnitavad, et on teadlikud menetluse lõpetamise tagajärgedest, paluvad kompromissi
kinnitada ja menetluse tsiviilasjas lõpetada. Pooled kokkuleppel välistasid kompromissi kinnitava
kohtumääruse peale määruskaebuse esitamise õiguse. Kompromiss sisaldab hageja taotlust
tagastada talle pool menetluses tasutud riigilõivust.
3. Kohus leiab, et esitatud kompromiss on seaduslik, ei riku avalikku huvi ja on täidetav.
Tsiviilkohtumenetluse seadustiku (TsMS) § 428 lg 1 p 4 kohaselt kohus lõpetab menetluse otsust
tegemata, kui pooled on sõlminud kompromissi ja kohus kinnitab selle. TsMS § 430 lg 1 sätestab
poolte õiguse lõpetada menetlus kompromissiga kuni hagi kohta tehtud lahendi jõustumiseni.
Kohus kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused.
4. Poolte taotlusel kohus kinnitab kompromissi kohtuistungit pidamata, kirjalikus menetluses.
Kohus täpsustab kompromissi sõnastust, jättes maksegraafikust välja mittevajaliku sõna
„vähemalt“, kuna maksegraafikus näidatud 25 euro suuruste osamaksete + viimase osamakse 21,50
eurot summa vastab kokkulepitud summale, mille kostja kohustus võlgnevuse ja menetluskulude
katteks hagejale tasuma. Mõnel maksepäeval 25 eurost suurema summa tasumine mõjutab viimaste
osamaksete (või sõltuvalt tasutava summa suurusest kõigi järgnevate maksete) suurust ja tasumise
kohustust. Graafiku täitmisel 25 eurot kaupa aga olekski viimase osamakse suuruseks 21,50 eurot
ning kostjalt ei saa oodata tasumist suuremas summas. Maksegraafiku lõpuks ei saa koguneda
kokkulepitust suurema summa tasumise kohustust ka mõne vahepealse osamakse tasumisega
viivitamise teel, sest kasvõi ühe osamakse tasumisega viivitamise puhuks on pooled kokku
leppinud hageja õiguses pöörduda koheselt kogu summa sissenõudmiseks kohtutäituri poole.
Seega kokkulepe tasuda igal maksepäeval „vähemalt“ kokkulepitud summa on sisutühi.
Võlaõigusseaduse (VÕS) § 84 lg-st 1 tulenevalt hageja ei või nõuda kostjalt kokkulepitust
suuremata maksete tegemist, kuid ei või ka keelduda kohustuse täitmise vastuvõtmisest enne
täitmise tähtpäeva. Puudub vajadus maksegraafikus sõnaga „vähemalt“ rõhutada kostja seadusest
tulenevat õigust tasuda võlga kokkulepitud graafikust kiiremini ja suuremate osamaksete kaupa.
5. Samuti on pooled taotlenud kajastada määruse resolutsioonis kompromissi punktid 1 – 9.
Kompromissi punktis 6 on hageja taotlus riigilõivu tagastamiseks. Hageja õigus taotleda
kompromissi sõlmimise korral riigilõivu tagastamist ei sõltu kostja nõusolekust, mistõttu ei ole
tegemist pooltevahelise kokkuleppe tingimusega, mis vajaks kohtu poolt kinnitamist. Samuti ei
vaja kohtu poolt kinnitamist poolte kokkulepe edasikaebamise õigusest loobumise kohta. Kohus
jätab nimetatud punktid määruse resolutsioonist välja. Sellest tulenevalt erineb kohtumääruse
resolutsiooni numeratsioon mõnevõrra pooltevahelise kompromisslepingu numeratsioonist.
Kompromissi kohtu poolt kinnitamisel on täitmiseks kohustuslik ja vajadusel sundkorras täidetav
kohtumääruse resolutsioon.
6. Menetluse lõpetamisel kompromissi kinnitamisega on samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene



                                                                                                3
                                                                         Tsiviilasi nr 2-16-111378
teisiti. Pooled on kokkuleppe kinnitamise taotluses avaldanud, et on nendest tagajärgedest
teadlikud.
Kohus selgitab, et TsMS § 430 lg 8 kohaselt kompromissi saab tühistada ja selle tühisusele saab
tugineda tsiviilseadustiku üldosa seaduses nimetatud alustel ja kompromissist saab taganeda või
seda üles öelda võlaõigusseaduses nimetatud alustel. Kompromissi saab tühistada või selle
tühisusele tugineda ning kompromissist saab taganeda või kompromissi saab üles öelda üksnes
kompromissi kui täitedokumendi alusel toimuva täitemenetluse hagiga lubamatuks tunnistamise
menetluses.
7. TsMS § 173 lg 1 alusel kohus märgib menetlust lõpetavas määruses menetluskulude jaotuse
menetlusosaliste vahel. TsMS § 168 lg 3 järgi kannavad pooled kompromissi sõlmimise korral
oma menetluskulud ise, kui nad ei ole kokku leppinud teisiti. Pooled leppisid kokku, et kostja
hüvitab hagejale õigusabikulud summas 100 eurot ja poole riigilõivust ehk 50 eurot ning
kompromissis nimetamata menetluskulud jäävad iga kulu kandnud menetlusosalise enda kanda.
Seetõttu kohus kulusid täiendavalt ei jaota ega määra kindlaks kulude suurust.
8. Hageja taotleb kohtult poole riigilõivu tagastamist seoses kompromissi sõlmimisega. TsMS §
150 lg 2 p 1 ja lg 4 kohaselt kohus tagastab riigilõivu tasumiseks kohustatud isiku taotluse alusel
poole menetluses tasutud riigilõivust, kui pooled sõlmivad kompromissi. Kohtutoimiku andmetel
hageja tasus selles asjas riigilõivu kokku 100 eurot (milles 45 € maksekäsu kiirmenetluse avalduse
esitamisel ja täiendavalt 55 € hagiavalduse esitamisel). TsMS § 150 lg 2 p 1 alusel kohus rahuldab
hageja taotluse ja tagastab temale hagilt seadusega ettenähtud suuruses tasutud riigilõivust 50%,
s.o 50 eurot. TsMS § 150 lg 4 alusel tuleb tagastatav riigilõiv kanda hageja näidatud ITM Inkasso
OÜ arvelduskontole.


/allkirjastatud digitaalselt/

Heli Käpp
Kohtunik




                                                                                                 4
