                                                                                 1-16-5517




                            KOHTUOTSUS
Kohus                                Harju Maakohus

Otsuse tegemise aeg ja koht          21.juunil 2016.a, Tallinn (Liivalaia kohtumaja)

Kriminaalasja number                 1-16-5517 (16231500614)

Kohtunik                             Leo Kunman

Sekretär                             Katrin Lopsik
Tõlk                                 Maria Azman

Kriminaalasi                         Aleksander Ankipov´i süüdistuses KarS § 121 lg 2 p
                                     2,3 ja § 120 lg 1 järgi kokkuleppemenetluses
                                     (kiirmenetluse korras)

Prokurör                             Žanna Morozova

Süüdistatav                          Aleksander Ankipov (isikukood 39101064927, elukoht:
                                     XXX, kodakondsuseta, keskharidus, emakeel – vene keel,
                                     töökoht: XXX AS, karistatus: kriminaalkorras
                                     karistamata, kahtlustatavana kinni peetud 20.06.2016).
Kaitsja                              Karine Nersesjan
RESOLUTSIOON

        1. Süüdi tunnistada Aleksander Ankipov KarS § 121 lg 2 p 2,3 järgi ja mõista talle
           karistuseks 1 aasta 6 kuud vangistust.
        2. Süüdi tunnistada Aleksander Ankipov KarS § 120 lg 1 järgi ja mõista talle karistuseks 6
           kuud vangistust.
        3. KarS § 64 lg 1 alusel, mõistes liitkaristuse mitme kuriteo eest, lugeda kergem karistus
           kaetuks raskeima karistusega ning mõista Aleksander Ankipov´ile liitkaristuseks
           vangistus 1 aasta 6 kuud.
        4. KarS § 68 lg 1 alusel arvata eelvangistuses viibitud aeg 20.06.2016-21.06.2016, s.o 2
           päeva karistusaja hulka, kandmisele kuulub 1 aasta 5 kuud 28 päeva vangistust.
        5. KarS § 74 lg 1 ja lg 3 alusel jätta 1 aasta 5 kuud 28 päeva vangistust täitmisele pööramata
           tingimusel, et Aleksander Ankipov ei pane 2-aastase katseaja vältel toime uut kuritegu
           ning järgib KarS § 75 lg 1 p 1-6 sätestatud kontrollnõudeid Tallinna Vangla
           kriminaalhooldusosakonna järelevalve all, kohustudes:
               • elab aadressil: XXX;
               •  ilmub kriminaalhooldaja määratud ajavahemike järel kriminaalhooldusosakonda
                  registreerimisele;
               • allub kriminaalhooldaja kontrollile oma elukohas ning esitab talle andmeid oma
                  kohustuste täitmise ja elatusvahendite kohta;
               • saab kriminaalhooldusametnikult eelneva loa elukohast lahkumiseks Eesti
                  territooriumi piires kauemaks kui viieteistkümneks päevaks;
               • saab kriminaalhooldusametnikult eelneva loa elu-, töö- või õppimiskoha
                  vahetamiseks;
               • saab kriminaalhooldusametnikult eelneva loa Eesti territooriumilt lahkumiseks ja
                  väljaspool Eesti territooriumi viibimiseks.
       6. Määrata Aleksander Ankipov Tallinna Vangla kriminaalhooldusosakonna juhataja
           määratud kriminaalhooldaja järelevalve alla.
       7. VÕS § 1055 ja KrMS § 3101 alusel kohaldada Aleksander Ankipov´ile lähenemiskeeld
           kannatanu XXX suhtes tähtajaga 24 kuud, keelata viibida kannatanu XXX elukohas
           aadressil XXX, keelata suhelda XXX´ga kirja, telefoni (internet, e-post, telefonikõned tel
           +372 XXX) ning viibida XXX´le lähemal kui 100 m.
       8. KarS § 78 p 1 alusel katseaja algust lugeda kohtuotsuse kuulutamise päevast s. o
           21.06.2016.
       9. Vabastada kinnipeetud Aleksander Ankipov kohtusaalis.
       10. Aleksander Ankipov´ilt välja mõista KrMS § 180 lg 1, § 173 lg 1 p 1, 2, § 175 lg 1 p 4,
           9; § 179 lg 1 p 2; § 180 lg 1 ja § 2565 lg 2 alusel:
               • sundraha 322.50 eurot,
               • määratud kaitsjale makstud tasu 120 eurot.
KrMS § 180 lg 3 alusel määrata, et väljamõistetud kriminaalmenetluse kulud tuleb tasuda 12 kuu
jooksul Maksu- ja Tolliameti arveldusarvele EE351010052031000004 SEB Pank,
EE502200221014193355          Swedbank,      EE873300333499990003        Danske       Bank     või
EE401700017002872300 Nordea Pank. Menetluskulude tasumiseks vajaminev viitenumber
edastatakse makseinfona süüdimõistetule tema poolt avaldatud meili- või postiaadressile. Samuti on
makseinfo koos kohtuotsusega kättesaadav e-toimiku süsteemi kaudu. Kui rahalised nõuded ei ole
täies ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras ning süüdimõistetul tuleb kanda ka kohtuotsuse
täitmisega seonduvad kulud.
Asitõendid:
CD-plaat on pakitud ümbrikusse ning lisatud kriminaalasja materjalide juurde – jätta kohtuotsuse
jõustumisel KrMS § 126 lg 3 p 1 alusel kriminaalasja materjalide juurde.
KarS § 83 lg 1 alusel konfiskeerida kuriteo toimepanemise vahend (nuga on pakitud ning lisatud
kriminaalasja materjalide juurde) ja hävitada KrMS § 126 lg 3 p 4 alusel.
Edasikaebamise kord
Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.

                                                                                              2
Apellatsioonkaebuse esitamise soovist teatatakse otsuse teinud kohtule kirjalikult seitsme päeva
jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
kirjalikult viieteistkümne päeva jooksul, alates päevast, mil kohtumenetluse poolel on võimalik
kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
süüdistatavale kohtuotsuse koopia kätteandmisele järgnevast päevast alates viieteistkümne päeva
jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi,
so määruskaebemenetluse korras vastavalt KrMS § 387 lg 1, esitades määruskaebuse 10 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule.
Kohtuotsuse põhiosa
On tõendamist leidnud, et 2014 aasta kevadel, viibides Tallinnas XXX asuvas korteris, lõi
Aleksander Ankipov oma abikaasat XXX´t rusikaga vastu paremat õlga, tekitades XXXle tugevat
füüsilist valu. Samuti tema, lõi ta kaks päeva hiljem, viibides korteris aadressil XXX Tallinnas, taas
kannatanu XXXt üks kord rusikaga vastu pead, kaks korda ehitushaamriga vastu puusa ja üks kord
vastu paremat käelaba. Seejärel haaras ta kannatanu paremast käest kinni ja kriimustas XXX käelaba
küüntega ja lõi üks kord jalaga vastu jalgu, mille tulemusena XXX kukkus. Siis lõi Aleksander
Ankipov põrandal lamavat kannatanut kolm – neli korda rusikaga vastu pead ja keha, tekitades
XXXle tugevat füüsilist valu ja tervisekahjustusi. Samuti 30.10.2015 õhtul, viibides Tallinnas XXX
asuvas korteris, lõi ta kannatanu XXXt üks kord rusikaga vastu paremat kätt küünarvarre piirkonda
ja kaks korda rusikaga vastu pead, tekitades tugevat füüsilist valu ja vastavalt 02.11.2016 Erakliinik
Balneom väljastatud patsiendikaardile parema küünarvarre põrutus. Samuti 03.04.2016 kella 20:00
paiku, viibides Tallinnas XXX asuvas korteris, lõi ta kannatanu XXXt üks kord jalaga vastu jalga ja
üks kord rusikaga vastu nägu, tekitades XXXle tugevat füüsilist valu. Vastavalt 04.04.2016
Erakliinik Balneom väljastatud patsiendikaardile oli kannatanul parema silmakoopa piirkonna
põrutus. Vastavalt 04.04.2016 koostatud isiku läbivaatuse protokollile oli XXXl paistetus ja
verevalum parema silma juures. Samuti 22.05.2016 kella 20:00 paiku, viibides Tallinnas XXX
asuvas korteris, jooksis ta tüli käigus põgeneda üritanud kannatanu XXXle järele, saades ta kätte
kinnises korterite ühiskoridoris, haaras riietest kinni ja paiskas põrandale. Seejärel haaras tema
riietest kinni ja tiris tagasi korterisse. Seejärel lõi ta kannatanut üks kord rusikaga näkku, viis korda
jalaga vastu jalgu ja üks kord rusikaga vastu selga, tekitades XXXle tugevat füüsilist valu ja vastavalt
26.05.2016 Ida – Tallinna Keskhaigla poolt väljastatud patsiendikaardile nr 20160526-209048/01-
22-162382 pindmine puusa- ja reievigastuse, pindmise peavigastuse, silmalau ja silmaümbruse
kontusiooni, randme- ja käepiirkonna liigeste ning sidemete lusatsiooni, sõrmede distorsiooni ja
distensiooni. Vastavalt 26.05.2016 koostatud isiku läbivaatuse protokollile oli kannatanul verevalum
paremal jalal, verevalum paremal silmal. Aleksander Ankipov pani toime kehalise
väärkohtlemise, s.o teise inimese tervise kahjustamise, valu tekitanud muu kehalise
väärkohtlemise, kui see on toime pandud lähisuhtes ning korduvalt s.o KarS § 121 lg 2 p 2,3
järgi kvalifitseeritava kuriteo.
Samuti 22.05.2016 kella 20:00 paiku, viibides Tallinnas XXX asuvas korteris ähvardas ta nuga
käes hoides kannatanu XXXt tapmisega, kasutades järgmiseid väljandeid: „pussitan sind“, „ma ei
karda ära istuda“, „palun kedagi, et sind uputataks sohu. kui sa politseisse pöördud“. Seejärel ta
haaras kannatanu vööni ulatuvatest juustest kinni ja lõikas noaga need õlgade kõrguselt maha ning
pani noatera vastu XXX kaela, öeldes: „venita kael välja“. Kannatanu XXX tajus ähvardusi reaalselt
ja tal oli alust karta ähvarduse täideviimist, sest Aleksander Ankipov oli käitunud vägivaldselt ka
eelnevalt. Seega pani Aleksander Ankipov toime tapmise või tervisekahjustuse tekitamisega

                                                                                                  3
ähvardamise, kui on olnud alust karta ähvarduse täideviimist, ehk KarS § 120 lg 1 järgi
kvalifitseeritava kuriteo.
21.06.2016 sõlmitud kokkuleppest nähtuvalt nõustusid süüdistatav Aleksander Ankipov ning tema
kaitsja Karine Nersesjan kuriteo kvalifikatsiooniga ning jõudsid kokkuleppele prokuröri poolt kohtus
nõutava karistuse liigis ja määras. Kohus leiab, et Aleksander Ankipov´i kokkuleppe sõlmimine oli
tema tõelise tahte avaldus ja kriminaalasja menetlemisel on järgitud kokkuleppemenetluse sätteid.
Menetlusosalised jäid kohtuistungil sõlmitud kokkuleppe juurde. Süüdistavale on selgitatud
menetluskulude ja sundraha tasumise kohustust. Kohus asub seisukohale, et Aleksander Ankipov
kuulub temale KarS § 121 lg 2 p 2,3 ja § 120 lg 1 järgi ettenähtud kuriteo toimepanemises esitatud
süüdistuses süüdimõistmisele ja temale tuleb mõista karistus sõlmitud kokkuleppe kohaselt.
Süüdistavale on selgitatud menetluskulude ja sundraha tasumise kohustust. KrMS § 179 lg 1 p 2 järgi
on süüdimõistva kohtuotsusega kaasnev sundraha II astme kuriteo korral 1,5 palga alammäära;
Vabariigi Valitsuse 18.12.2015 määrusega nr 139 kehtestati töötasu alammääraks täistööajaga
töötamise korral 2,54 eurot tunnis ja 430 eurot kuus. Seega on sundraha II astme kuriteo
toimepanemise korral 645 eurot. KrMS § 2565 lg 2 kohaselt vähendab kohus süüdimõistvat kohtuotsust
kiirmenetluses tehes sundraha suurust, kuid mitte rohkem kui poole võrra. Aleksander Ankipov pani
toime II astme kuriteo, kriminaalasi lahendati kiirmenetluses, seega tuleb temalt välja mõista sundraha
322,50 eurot.
Kohus leiab, et põhjendatud on võimaldada süüdistataval tasuda menetluskulusid osade kaupa (KrMS
§ 180 lg 3, KrMS § 313 lg 1 p 7,12), s.o 12 kuu jooksul. Maksegraafiku mittetäitmisel loetakse kõigi
makseosade tähtaeg saabunuks ja kogu nõue suunatakse täitemenetluse läbiviimiseks kohtutäiturile
täitemenetluse seadustikus sätestatud korras.
Kohtunik
Leo Kunman




                                                                                              4
