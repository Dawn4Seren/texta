                        KOHTUOTSUS
                              EESTI VABARIIGI NIMEL
                                    Tagaseljaotsus

Kohus                             Pärnu Maakohus
Kohtunik                          Ruth Sild
Otsuse tegemise aeg ja koht       04. veebruar 2016. a Haapsalu kohtumaja
Tsiviilasja number                2-15-117654
Tsiviilasi                        Osaühing Aktiva Finants hagi Tauri Valk vastu
                                  võlgnevuse nõudes
Tsiviilasja hind                  431,55 eurot
Menetlusosalised ja nende         Hageja Osaühing Aktiva Finants, registrikood 10746479,
esindajad                         asukoht Weizenbergi 20, 10151 Tallinn
                                  Hageja lepinguline esindaja Kadri Timuska, OÜ Julianuse
                                  Õigusbüroo, asukoht Weizenbergi 20, 10151 Tallinn, e-post
                                  inkasso@julianus.ee
                                  Kostja Tauri Valk, isikukood *, rahvastikuregistrijärgne
                                  elukoht *, PPA Lääne Prefektuuri andmetel *, tegelik elu-
                                  või viibimiskoht teadamata, e-post *
Menetluse staatus                 Kirjalik menetlus
RESOLUTSIOON
1. Rahuldada hagi tagaseljaotsusega.
2. Välja mõista kostjalt Tauri Valk (isikukood *) Tele2 Eesti AS ja Tauri Valk vahel
11.03.2013. a sõlmitud liitumislepingu nr * alusel (nõue loovutatud Tele2 Eesti AS-i poolt
OÜ-le Aktiva Finants 03.10.2014. a) hageja Osaühing Aktiva Finants kasuks võlgnevus
summas 431,55 (nelisada kolmkümmend üks eurot 55 senti), millest põhivõlg 215,80 eurot
ja viivis 215,75 eurot.
3. Tunnistada otsus tagatiseta viivitamata täidetavaks.
4. Toimetada kostjale Tauri Valk TsMS § 317 lg 1 p 1 ja lg 3 alusel käesolev kohtuotsus
kätte kohtuotsuse resolutiivosa avaldamisega väljaandes Ametlikud Teadaanded ja lugeda
kohtuotsus kostjale avalikult kättetoimetatuks 15 päeva möödumisel väljavõtte väljaandes
Ametlikud Teadaanded ilmumise päevast.
5. Edastada otsus hagejale ja kostja teadaolevale e-posti aadressile.
Menetluskulude jaotus ja rahalise suuruse kindlaksmääramine


                                                                                       1
1. Jätta hageja Osaühing Aktiva Finants menetluskulud kostja Tauri Valk kanda.
2. Välja mõista kostjalt Tauri Valk hageja Osaühing Aktiva Finants kasuks
menetluskulud summas 278,95 (kakssada seitsekümmend kaheksa eurot 95 senti) eurot, s.o
maksekäsu kiirmenetluse avalduse esitamisel tasutud riigilõiv summas 45 eurot, hagiavalduse
esitamisel tasutud täiendav riigilõiv summas 55 eurot ning hageja õigusabikulud summas 178,95
eurot.
3. Menetluskuludelt tuleb kostjal Tauri Valk tasuda hagejale Osaühing Aktiva Finants
menetluskulude suurust kindlakstegeva lahendi jõustumisest alates kuni täitmiseni viivist
võlaõigusseaduse § 113 lõikes 1 ettenähtud ulatuses s.o Euroopa Keskpanga
põhirefinantseerimisoperatsioonidele kohaldatav viimane intressimäär enne iga aasta 1. jaanuari
ja 1. juulit, millele lisandub kaheksa protsenti.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega
kirjalikus menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kajale tuleb lisada kõik asja ettevalmistamise lõpuleviimiseks vajalik koos
dokumentide ja nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).

Kirjeldav ja põhjendav osa
OÜ Aktiva Finants esitas 19.08.2015. a Pärnu Maakohtule maksekäsu kiirmenetluse avalduse
võlgnikult 431,55 euro saamiseks. Kohus tegi 01.09.2015. a võlgnikule makseettepaneku, mida
ei õnnestunud mõistliku aja jooksul kätte toimetada. 18.09.2015.a. määrusega lõpetas kohus
käesolevas asjas maksekäsu kiirmenetluse ja määras, et asja menetlemist jätkatakse
hagimenetluses Pärnu Maakohtu Haapsalu kohtumajas.



                                                                                              2
08.10.2015. a esitas OÜ Aktiva Finants hagiavalduse kostja Tauri Valk vastu põhivõla 215,80
eurot ning viivise 215,75 eurot nõudes. Hageja palub jätta menetluskulud kostja kanda ning
mõista kostjalt välja hageja kasuks menetluskuluna tasutud riigilõiv kogusummas 100 eurot (45
eurot maksekäsu kiirmenetluse avalduse esitamisel ja 55 eurot täiendav riigilõiv hagiavalduse
esitamisel) ja hageja õigusabikulud summas 178,95 eurot. Ühtlasi palub hageja mõista kostjalt
väljamõistetud menetluskuludelt menetluskulude suurust kindlakstegeva lahendi jõustumisest
kuni täitmiseni viivist VÕS § 113 lõike 1 teises lause ettenähtud ulatuses.
Käesolevas tsiviilasjas ei ole kohus saanud kostjale Tauri Valk hagimaterjale kätte toimetada,
kuna kohtule ei ole teada kostja elu- või viibimiskoht. Rahvastikuregistris on kostja elukoht
märgitud kohaliku omavalitsuse täpsusega. Kohus tegi päringud kostja andmete
väljaselgitamiseks Politsei- ja Piirivalveametile ning Haapsalu Linnavalitsusele. Haapsalu
Linnavalitsuse vastuse kohaselt on Tauri Valk registreeritud elukoht * kohaliku omavalitsuse
täpsusega, telefoni nr *. Nimetatud nr helistades annab number kinnist tooni /tlk 59/. Kostja
tegelik elu- või viibimiskoht on Haapsalu Linnavalitsusele teadmata. Politsei- ja Piirivalveameti
16.10.2015. a vastuse kohaselt on Tauri Valk aadress *. Kohus saatis menetlusdokumendid
kostjale politsei poolt nimetatud aadressile. 23.11.2015 tegi kohus järelpärimise Eesti Postile
(Omnivale), kelle teatel edastati järeleotsimise avaldus saadetise kohta * postiadministratsioonile,
kuid rahvusvaheliste nõuete järgi on * aega vastata kuni 2 kuud. Kohtule ei ole saabunud vastust
ega ühtegi teadet menetlusdokumentide kättetoimetamise kohta *.
Kohus toimetas hagiavalduse koos menetlusse võtmisega määrusega kätte kostjale avalikult
hagiavalduse ja kohtumääruse väljavõtte avaldamisega väljaandes Ametlikud Teadaanded
14.12.2015. a /tlk 72-76/. Menetlusdokumendid loeti kostjale kätte toimetatuks 15 päeva
möödumisel väljavõtte väljaandes Ametlikud Teadanded ilmumise päevast (TsMS § 317 lg 5) ja
kohus määras kostjale vastamiseks tähtaja 28 päeva /tlk 72-75/. Seega kostja kirjaliku vastuse
esitamise tähtaeg oli 26.01.2016. a. Kostja ei ole kohtule esitanud kirjalikku vastus
hagiavaldusele, seega loetakse hageja faktiväited kostja poolt omaks võetuks TsMS § 407 lg 1
alusel.
Tsiviilkohtumenetluse seadustiku § 444 lg 3 alusel teeb kohus käesolevas tsiviilasjas
tagaseljaotsuse ilma põhjendava osata.
TsMS § 468 lg 1 p 2 kohaselt tunnistab kohus tagaseljaotsuse omal algatusel tagatiseta
viivitamata täidetavaks.


Ruth Sild
/allkirjastatud digitaalselt/
kohtunik




                                                                                               3
