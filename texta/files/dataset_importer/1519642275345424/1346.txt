                                                                                 1-16-9958




                           KOHTUOTSUS
                                EESTI VABARIIGI NIMEL

Kohus                          Viru Maakohus

Otsuse tegemise aeg ja koht    06. detsember 2016, Narva kohtumaja

Kriminaalasja number           1-16-9958 (16233001074)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Kriminaalasi                   Artjom Korobkovi süüdistuses          KarS    §   424    järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Ragnar Plistkin

Süüdistatav                    Artjom Korobkov

                               isikukood 38808032228; elukoht xxx Eesti Vabariigi
                               kodakondsus; põhiharidus; emakeel vene keel; töökoht xxx
                               varem kriminaalkorras karistatud 4-l korral, viimati:
                               -      04.10.2013 Viru Maakohtu Narva kohtumaja otsusega
                               KarS § 121 järgi 6-kuulise vangistusega, mida vähendati KrMS
                               § 238 lg 2 alusel 1/3 võrra ning KarS § 74 lg 5, § 65 lg 2
                               kohaselt mõisteti liitkaristuseks 10 kuud vangistust;
                               tõkend – kinni peetud 12-13.08.2016, elukohast lahkumise keeld
                               kuni 12.08.2017


Kohtuistungi toimumise aeg     06.12.2016



RESOLUTSIOON

Tunnistada Artjom Korobkov süüdi KarS § 424 järgi ning mõista talle 1 (üks) aasta
vangistust.

KarS § 68 lg 1 alusel lugeda karistusaja hulka eelvangistuses viibitud aeg alates 12.08.2016
kuni 13.08.2016, s.o 2 (kaks) päeva ning mõista Artjom Korobkovile lõplikuks karistuseks
11 (üksteist) kuud ja 28 (kakskümmend kaheksa) päeva vangistust.

                                                                                             1
                                                                                   1-16-9958

KarS § 69 lg 1 alusel asendada Artjom Korobkovile mõistetud karistus, 11 (üksteist) kuud
ja 28 (kakskümmend kaheksa) päeva vangistust, üldkasuliku tööga 358 (kolmesaja
viiekümne kaheksa) tunni ulatuses.

KarS § 69 lg 3 alusel määrata üldkasuliku töö tegemise tähtajaks 2 (kaks) aastat alates
kohtuotsuse jõustumisest.

KarS § 69 lg 4 alusel kohustada Artjom Korobkovi järgima üldkasuliku töö tegemise ajal
kontrollnõudeid vastavalt KarS § 75 lg-le 1 ja lg 2 p-le 2. Artjom Korobkov on kohustatud:
- elama kriminaalhooldusametnikuga kooskõlastatud aadressil;
- ilmuma kriminaalhooldaja määratud ajavahemike järel kriminaalhooldusosakonda
   registreerimisele;
- alluma kriminaalhooldaja kontrollile oma elukohas ning esitama talle andmeid oma
   kohustuste täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti
   territooriumi piires kauemaks kui viieteistkümneks päevaks;
- saama kriminaalhooldusametnikult eelneva loa elu-, töö- või õppimiskoha
   vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja
   väljaspool Eesti territooriumi viibimiseks;
- mitte tarvitama alkoholi.

Tühistada Artjom Korobkovile valitud tõkend, elukohast lahkumise keeld, kohtuotsuse
jõustumisel.

KarS § 83 lg 3 p 1 alusel konfiskeerida xxx), ik xxx kuuluv mootorsõiduk Chevrolet Alero
registrimärgiga xxx, VIN-kood xxx mis on arestitud Viru Maakohtu 02.09.2016 määrusega
ja on hoiul Politsei- ja Piirivalveameti Ida Prefektuuri Narva kordoni territooriumil Tiigi 9,
Narva.

Mõista Artjom Korobkovilt riigituludesse välja menetluskulud: sundraha 645 (kuussada
nelikümmend viis) eurot, sõiduki teisaldamisega seotud kulud 95 (üheksakümmend viis)
eurot ja 55 senti, joobeekspertiisi tegemiseks vereproovi võtmise kulu 23 (kakskümmend
kolm) eurot ja 71 senti, joobeseisundi tuvastamise kulu 14 (neliteist) eurot ja kaitsja
Tatjana Massalina poolt kriminaalasja menetluses osutatud õigusabi kulud 120 (ükssada
kakskümmend) eurot.

Määrata, et Artjom Korobkovil on õigus tasuda väljamõistetud menetluskulud (summas
898,26 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700086005 ning
selgitus „Artjom Korobkov, 1-16-9958, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.



                                                                                               2
                                                                                   1-16-9958
Edasikaebamise kord

Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Artjom Korobkov on antud kohtu alla süüdistatuna KarS § 424 järgi selles, et ta juhtis vastava
kategooria mootorsõiduki juhtimisõigust omamata 12.08.2016 kella 18.05 ajal Sillamäel V.
Tškalovi tn 12 asuva maja juures oma elukaaslasele xxx kuuluvat mootorsõidukit Chevrolet
Alero riikliku reg.märgiga xxx, olles joobeseisundis (tõendusliku alkomeetriga Dräger Alcotest
7110 ARDF-0053 tuvastati alkoholisisaldus väljahingatavas õhus vähemalt 1,10 mg/l).

Samuti süüdistatakse Artjom Korobkovi selles, et ta juhtis vastava kategooria mootorsõiduki
juhtimisõigust omamata 14.04.2016 kella 16.05 ajal V. Tškalovi 12 asuva maja juures
mootorsõidukit Volkswagen Passat Variant riikliku reg.märgiga xxx, sõites sõiduautoga otsa
jalakäijale xxx. Mootorsõiduki juhtimise hetkel oli Artjom Korobkov joobeseisundis (vastavalt
kohtuekspertiisile nr 820T tuvastati tema veres alkoholisisaldus 2,82+/-0,06 mg/g etanooli, s.o
vähemalt 2,76 mg/g).

Kooskõlas Artjom Korobkovi, tema kaitsja Tatjana Massalina ja Viru Ringkonnaprokuratuuri
Narva osakonna abiprokurör Ragnar Plistkini vahel sõlmitud kokkuleppega nõuab prokurör
kohtus süüdistatavale KarS § 424 ettenähtud kuriteo toimepanemise eest karistuseks 1 aasta
vangistust. KarS § 68 lg 1 alusel arvata karistusaja hulka eelvangistuses viibitud aeg 12.-
13.08.2016.a, s.o 2 päeva ja lõplikuks karistuseks mõista 11 kuud ja 28 päeva vangistust. KarS §
69 lg 1 alusel asendada Artjom Korobkovile mõistetud karistus 11 kuud ja 28 päeva vangistust
üldkasuliku tööga 358 tunni ulatuses. KarS § 69 lg 3 alusel määrata üldkasuliku töö tegemise
tähtajaks 2 aastat. KarS § 69 lg 4 alusel kohustada Artjom Korobkovi üldkasuliku töö tegemisel
järgima kontrollnõudeid vastavalt KarS § 75 lg 1 p-des 1-6 ja lg 2 p-s 2 sätestatule, nimelt: 1)
elama kohtu määratud alalises elukohas; 2) ilmuma kriminaalhooldaja määratud ajavahemike
järel kriminaalhooldusosakonda registreerimisele; 3) alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4) saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; 5) saama kriminaalhooldusametnikult eelneva loa elu-,
töö- või õppimiskoha vahetamiseks; 6) saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks; 7) mitte tarvitama
alkoholi.

Konfiskeerimisele kuuluv vara on xxx, kuuluv mootorsõiduk Chevrolet Alero registrimärgiga
xxx, VIN-kood xxx, mis on arestitud Viru Maakohtu 02.09.2016 määrusega ja on hoiustatud
Politsei- ja Piirivalveameti Ida Prefektuuri Narva kordoni territooriumil Tiigi 9, Narva.

Süüdimõistva kohtuotsuse korral kuuluvad Artjom Korobkovilt väljamõistmisele sundraha 645
eurot, sõiduki teisaldamisega seotud kulud 95 eurot ja 55 senti, vereproovi võtmine
joobeekspertiisi tegemiseks 23 eurot ja 71 senti, joobeseisundi tuvastamine 14 eurot, kaitsja
vandeadvokaat Tatjana Massalina poolt kriminaalasja eeluurimisel osutatud õigusabi eest 120
eurot.

                                                                                               3
                                                                                     1-16-9958
Määrata, et Artjom Korobkovil on õigus tasuda väljamõistetud menetluskulud kokku summas
898 eurot ja 26 senti osade kaupa alates kohtuotsuse jõustumisele järgnevast kuust 1. aasta
jooksul.

Kohtuistungil avaldas Artjom Korobkov, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.

Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Artjom Korobkovi
KarS § 424 järgi vastavalt sõlmitud kokkuleppele.
KarS § 83 lg 3 p 1 alusel kuulub süüteo vahendina konfiskeerimisele xxx kuuluv mootorsõiduk
Chevrolet Alero registrimärgiga xxx, mis on arestitud Viru Maakohtu 02.09.2016 määrusega ja
on hoiul Politsei- ja Piirivalveameti Ida Prefektuuri Narva kordoni territooriumil Tiigi 9, Narva.

Menetluskulud kuuluvad KrMS § 180 kohaselt tasumisele süüdistatava poolt vastavalt sõlmitud
kokkuleppele. Arvestades käesoleva kriminaalmenetluse kulude suurust annab kohus
süüdistatavale õiguse tasuda väljamõistetud menetluskulud ositi ühe aasta jooksul alates
kohtuotsuse jõustumisest.


Kohus teeb kohtuotsuse tuginedes eeltoodule ning juhindudes KrMS § 248-249.

(allkirjastatud digitaalselt)

Astrid Asi
kohtunik




                                                                                                 4
