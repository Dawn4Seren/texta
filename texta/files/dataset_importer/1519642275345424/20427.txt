                           KOHTUMÄÄRUS
 Kohus                                Pärnu Maakohus, Pärnu kohtumaja
 Kohtunik                             Heli Käpp
 Kohtujurist                          Egert Übner
 Määruse tegemise aeg ja koht         24. märts 2016, Pärnu
 Tsiviilasja number                   2-16-1641
 Tsiviilasi                           Eesti Haigekassa hagi R. J. vastu alusetu rikastumisena
                                      saadu 754,42 € hüvitamiseks
 Menetlustoiming                      Menetluse lõpetamine hagist loobumisega, menetluskulude
                                      kindlaksmääramine; kirjalik menetlus
 Menetlusosalised ja nende            Hageja: Eesti Haigekassa (registrikood: 74000091,
 esindajad                            asukoht Lembitu 10, Tallinn 10114)
                                      Hageja      esindaja:      Mirja        Sarap       (e-post:
                                      mirja.sarap@haigekassa.ee)
                                      Kostja: R. J. (isikukood: xxxxxxxxxxx, elukoht xxxxx xx-
                                      x, xxxxx xxxxx)

RESOLUTSIOON
1. Võtta vastu Eesti Haigekassa loobumine hagist R. J. vastu alusetu rikastumisena saadu (kehtetu
   ravikindlustuskaardi kasutamisel kostjale välisriigis osutatud tervishoiuteenuse maksumuse)
   754,42 € hüvitamiseks, kuna kostja on pärast hagi esitamist hageja nõude rahuldanud.
2. Lõpetada menetlus tsiviilasjas nr 2-16-1641.
3. Menetluskulud jäävad täies ulatuses kostja R. J. kanda.
4. Määrata Eesti Haigekassa menetluskulude suuruseks 87,50 € (s.o pool hagiavalduse esitamisel
   tasutud riigilõivust). Kuna kostja on menetluskulud hagejale hüvitanud, jätta menetluskulud
   kostjalt välja mõistmata.
5. Tagastada hagejale hagiavalduse esitamisel tasutud riigilõivust pool, s.o 87,50 eurot, mis kanda
   Eesti Haigekassa arvelduskontole nr EE801010052007706002.
6. Toimetada määrus menetlusosalistele kätte.
Edasikaebamise kord
Kohtumääruse peale võib esitada määruskaebuse Tallinna Ringkonnakohtule Pärnu Maakohtu
kaudu 15 päeva jooksul alates kohtumääruse kättetoimetamisest.
                                                                           Tsiviilasi nr 2-16-1641

ASJAOLUD JA KOHTU SEISUKOHT
1. Kohtu menetluses on Eesti Haigekassa hagi R. J. vastu kehtetu ravikindlustuskaardi kasutamisel
välisriigis kostjale osutatud tervishoiuteenuse eest hageja poolt raviasutusele tasutud 754,42 €
hüvitamiseks alusetult rikastumise sätete alusel. 17.03.2016 esitas hageja kohtule avalduse hagist
loobumiseks, kuna kostja on pärast hagi esitamist tasunud kahjunõude täies ulatuses.
Menetluskulude jaotuse osas palub hageja palub jätta menetluskulud kostja kanda ning teatab, et
kostja on hagejale juba hüvitanud poole riigilõivust, peale riigilõivu muid menetluskulusid hageja
kandnud ei ole.
2. Tsiviilkohtumenetluse seadustiku (TsMS) § 428 lg 1 p 3 kohaselt lõpetab kohus menetluse otsust
tegemata, kui hageja on avaldusest loobunud. Vastavalt TsMS § 429 lg 1 võib hageja avaldusest
loobuda kuni hagi kohta tehtud lahendi jõustumiseni, esitades selleks avalduse. Kohus võtab
avaldusest loobumise vastu määrusega, millega ühtlasi lõpetab asja menetluse.
3. TsMS § 173 lg 1 ja § 174 lg 1 alusel kohus määrab menetlust lõpetavas kohtulahendis kindlaks
menetluskulude jaotuse poolte vahel ning hüvitatavate menetluskulude suuruse. TsMS § 168 lg 5
kohaselt juhul, kui hageja loobub hagist või võtab selle tagasi seetõttu, et kostja on pärast hagi
esitamist tema nõude rahuldanud, kannab kostja hageja menetluskulud. Avaldusest nähtub, et
hageja loobub nõudest seetõttu, et kostja on kohtumenetluse ajal hageja nõude rahuldanud. Seega
tuleb menetluskulud jätta täies ulatuses kostja kanda.
4. TsMS § 174 lg 1 alusel kohus määrab kindlaks ka menetluskulude rahalise suuruse. Hageja
teatel on tema menetluskuluks hagiavalduse esitamisel tasutud riigilõiv 175 eurot. Hagist
loobumise tõttu on hagejal õigus taotleda poole riigilõivu tagastamist, seega kostja kanda jääb
hageja menetluskuludest 87,50 eurot. Kuna hageja teatel on kostja selle summa hagejale juba
hüvitanud, siis kohus menetluskulusid kostjalt täiendavalt välja ei mõista.
5. TsMS § 150 lg 2 p 2 alusel tagastatakse pool menetluses tasutud riigilõivust, kui hageja loobub
hagist. Riigilõivu tagastab kohus, kelle menetluses asi viimati oli, üksnes selle menetlusosalise
avalduse alusel, kes riigilõivu tasus või kelle eest riigilõiv tasuti. Riigilõiv tagastatakse
menetlusosalisele, kes selle pidi tasuma, või tema korraldusel muule isikule. (TsMS § 150 lg 4 I ja
III lause). Hageja tasus hagi esitamisel riigilõivu 175 eurot ja taotleb sellest poole tagastamist.
Vastavalt TsMS § 150 lg 2 punktile 2 tuleb hagejale 87,50 eurot tagastada ja kanda hageja näidatud
arvelduskontole.


/allkirjastatud digitaalselt/

Heli Käpp
Kohtunik




                                                                                                 2
