                             KOHTUMÄÄRUS
Kohus                                Viru Maakohus

Määruse tegemise aeg ja koht         31. mail 2016 Jõhvi kohtumajas

Väärteoasja number                   4-16-3739

Kohtunik                             Inna Kirsipuu

Kohtuistungi sekretär, tõlk          Merike Erisalu, tõlk Riina Palmi

Kohtuasi                             Politsei- ja Piirivalveameti Ida prefektuuri taotlus
                                     Viktor Geraskinile asenduskaristuse kohaldamiseks
                                     (väärteoasjas 2440,15,000323, täiteasi 066/2015/959,
                                     rahatrahv summas 120 eurot)
Võlgnik                              Viktor Geraskin, isikukood 38406222266, xxx

RESOLUTSIOON                         Juhindudes TMS § 201 lg1,2 ; VTMS § 211 lg 1 ja KarS
                                     § 72, kohus
MÄÄRAS


Politsei ja Piirivalveameti Ida prefektuuri taotlus rahuldada.

Asendada Viktor Geraskinile Politsei- ja Piirivalveameti Ida prefektuuri korrakaitsebüroo
Jõhvi politseijaoskonna patrullpolitseiniku Vxxx Txxx17.01.2015 kiirmenetluse otsusega
väärteoasjas nr 2440,15,000323 karistuseks määratud rahatrahv summas 120 eurot (s.o 30
trahviühikut), üldkasuliku tööga ulatuses 5 (viis) tundi.

KarS § 69 lg 3 alusel määrata ÜKT tegemise ajaks 1 (üks) kuu alates kohtumääruse
jõustumisest.

Kui süüdlane hoiab üldkasulikust tööst kõrvale, ei järgi kontrollnõudeid või ei täida talle
pandud kohustusi, võib karistust täideviiv ametnik teda kirjalikult hoiatada või kohus määrata
süüdlasele täiendavaid kohustusi vastavalt karistusseadustiku § 75 lõikes 2 sätestatule,
pikendada töö tegemise tähtaega, arvestades karistusseadustiku § 75 lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse
täitmisele. Aresti või vangistuse täitmisele pööramisel arvestatakse karistusest kantuks
süüdlase tehtud üldkasulik töö, mille üks tund võrdub ühe päeva aresti või vangistusega.

Määruse ärakiri edastada Viktor Geraskinile, kohtutäitur Andrei Krekile ja Ida prefektuurile.



                                                                                          1 (4)
Edasikaebamise kord

Määruse peale võib esitada määruskaebuse 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


Asjaolud ja menetluse varasem käik

Politsei- ja Piirivalveameti Ida prefektuuri korrakaitsebüroo Jõhvi politseijaoskonna
patrullpolitseiniku Vxxx Txx17.01.2015 kiirmenetluse otsusega väärteoasjas nr
2440,15,000323 määrati Viktor Geraskinile KarS § 218 lg 1 alusel karistuseks rahatrahv
summas 120 eurot, s.o 30 trahviühikut. Otsus jõustus 02.02.2015.

Täitemenetlus nr 066/2015/959 on võlgniku Viktor Geraskini suhtes algatatud 22.05.2015.
Kohtutäitur Andrei Kreki andmetel ei ole võlgnik rahatrahvi täielikult tasunud. Täimenetluse
käigus olid võlgniku pangakontod arestitud ning maksuametile oli suunatud akt
tulumaksutagastuse arestimiseks, kuid laekumisi ei olnud. Autoregistrikeskuse andmetel kuulub
võlgnikule sõiduk xxx), millele on seatud käsutamise keelumärge. Sõiduki asukoht ei ole
kohtutäiturile teada, ning sellele ei ole võimalik sissenõuet pöörata. Täitemenetluse käigus
kohtutäituril ei õnnestunud tuvastada, et võlgnikule kuulub realiseerimiskõlblik vara. Võlgnik
kinnipidamisasutuses ei viibi ning töökoht võlgnikul puudub. Kohtutäitur teavitas 20.04.2016
rahatrahvi täitmise võimatusest, täitemenetluse seadustiku § 201 lõike 1 alusel palub otsustada
tasumata rahatrahvi asendamine arestiga.

Politsei- ja Piirivalveameti Ida prefektuur esitas 09.05.2016 Viru Maakohtu Jõhvi
kohtumajale taotluse Viktor Geraskinile väärteoasjas nr 2440,15,000323 määratud rahatrahvi
asendamiseks arestiga.

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 22.05.2015 täitemenetluse nr 066/2015/959 väärteoasjas nr
2440,15,000323. 20.04.2016 teavitas kohtutäitur eelnimetatud rahatrahvi täitmise
võimatusest. Käesolevaks ajaks ei ole võlgnik rahatrahvi tasunud. Seoses eeltooduga ja
juhindudes KarS § 72 ning täitemenetluse seadustiku § 201 lg 1 taotles kohtuväline menetleja
otsustada väärteoasjas nr 2440,15,000323 rahatrahvi summas 120 eurot asendamist arestiga
või üldkasulikku tööga.

Menetlusalune isik Viktor Geraskin selgitas, et ta taotleb asendada rahatrahvi üldkasuliku
tööga. Ta alles hiljuti vabanes vanglast ja taastab pensioni.


Kohtu seisukoht


Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Politsei- ja Piirivalveameti Ida prefektuuri
korrakaitsebüroo Jõhvi politseijaoskonna patrullpolitseiniku VxxxTxxxi 17.01.2015
kiirmenetluse otsusega väärteoasjas nr 2440,15,000323 määrati Viktor Geraskinile KarS §
218 lg 1 alusel karistuseks rahatrahv summas 120 eurot, s.o 30 trahviühikut. Otsus jõustus
02.02.2015 (tl 4-6).


                                                                                          2 (4)
Narva kohtutäitur Andrei Kreki 20.04.2016 teatest Ida prefektuurile nähtub, et rahatrahvi
sissenõudmine ei ole võimalik (tl 16).

Maksu- ja Tolliameti maksekohuslaste registri andmetel on menetlusalusel isikul töökoht
puudub (tl 20).

Vastavalt täitemenetluse seadustiku § 201 lg 1, kui rahatrahvi tervikuna määratud tähtpäevaks
ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest
võlgnikule ja kohtutäiturile.

Vastavalt väärteomenetluse seadustiku § 211 lg 1 teeb maakohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg 2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab rahatrahvi
kümnele trahviühikule üks päev aresti. KarS § 69 lg 1 kohaselt ühele päevale arestile vastab
üks tund ÜKTd, mida ei mõisteta vähem kui viis tundi.

Viktor Geraskinile oli Politsei- ja Piirivalveameti Ida prefektuuri korrakaitsebüroo Jõhvi
politseijaoskonna patrullpolitseiniku Vxxx Txxx 17.01.2015 kiirmenetluse otsusega
väärteoasjas nr 2440,15,000323 määratud rahatrahv 30 trahviühiku ulatuses, s.o summas 120
eurot. Rahatrahv on kuni käesoleva ajani tasumata.

Asja materjalide ja menetlusosaliste seletuse kohaselt kohtu istungil ei ole menetlusalune isik
17.01.2015 kiirmenetluse otsusega määratud rahatrahvi kuni käesoleva ajani tasunud. Tal
puuduvad selleks vahendid ja realiseerimiseks võimalik vara. Väärteo eest karistuse
määramise ja karistuse täitmise vaheline ajavahemik ei saa venida nii pikaks, et määratud
karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Kohus arvestab, et kuna isik on töötu, on mõistlik isiku enda nõusolekul asendada rahatrahv
üldkasuliku tööga.
KarS § 69 lg 1 kohaselt vastab ühele päevale arestile üks tund üldkasulikku tööd ning
üldkasulikku tööd ei määrata vähem kui 5 tundi, seega tuleb Viktor Geraskinile Politsei- ja
Piirivalveameti Ida prefektuuri korrakaitsebüroo Jõhvi politseijaoskonna patrullpolitseiniku
Vxxx Txxx17.01.2015 kiirmenetluse otsusega väärteoasjas nr 2440,15,000323 määratud
rahatrahv summas 120 eurot (s.o 30 trahviühikut) asendada üldkasuliku tööga ulatuses 5
tundi.



                                                                                          3 (4)
KarS § 69 lg 3 alusel, määrab kohus üldkasuliku töö tegemise tähtajaks 1 kuu.


/allkirjastatud digitaalselt/


Inna Kirsipuu
kohtunik




                                                                                4 (4)
