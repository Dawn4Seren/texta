                                                                                              1

                                                                    Kriminaalasi nr 1-15-6913




                                    KOHTUMÄÄRUS
28. märtsil 2016 Viru Maakohus koosseisus
kohtunik                       Heli Väinaste
sekretäri                       Enjar Malm                                       juuresolekul
prokuröri                       Elle Karm
kaitsja                        v.-adv. Eduard Bulattšik                              osavõtul
avalikul     kohtuistungil   Rakvere      kohtumajas    läbi    vaadanud      Viru    Vangla
kriminaalhooldusosakonna Rakvere esinduse kriminaalhooldusametniku Taimi Lepiksaare
erakorralise ettekande K P’le mõistetud ja ärakandmata karistuse täitmisele pööramiseks,

                                     t e g i k i n d l a k s:

Viru Maakohtu kohtuotsusega nr 1-15-6913 27.10.2015 tunnistati K P süüdi KarS § 213 lg 1
järgi ning karistuseks mõisteti 3 (kolm) kuud vangistust. K P tunnistati süüdi KarS § 199 lg 2
p 7,8,9 järgi ning karistuseks mõisteti 9 (üheksa) kuud vangistust. K P tunnistati süüdi KarS §
121 lg 2 p 3 järgi ning karistuseks mõisteti 4 (neli) kuud vangistust. KarS § 64 lg 1 alusel,
lugedes kergemad karistused kaetuks raskeima karistusega, mõisteti K P liitkaristuseks 9
(üheksa) kuud vangistust. KarS § 68 lg 1 alusel arvati eelvangistus 23.07.2015 – 27.10.2015, s.o
3 (kolm) kuud 5 päeva karistusaja hulka. K Pl kuulub ärakandmisele 5 (viis) kuud 25 päeva
vangistust.

Nähti ette, et mõistetud vangistust ei pöörata KarS § 74 lg 1,3 alusel tingimisi täitmisele, kui
K P ei pane ühe aastasel katseajal toime uut kuritegu ja täidab talle KarS §-s 75 sätestatud
käitumiskontrolli ajaks pandud kontrollnõudeid ja kohustused.

K P määrati katseajaks Viru Vangla kolmanda üksuse (noorteüksuse) Pärnu piirkonna
kriminaalhooldaja käitumiskontrolli alla ühes kohustusega järgida KarS §-s 75 lg 1 sätestatud
kontrollnõudeid:
1) elama kohtu määratud alalises elukohas xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel kohustati K Pd käitumiskontrolli ajal mitte tarvitama alkoholi.
                                                                                             2

KarS § 75 lg 2 p 4 alusel kohustati K Pd käitumiskontrolli ajal jätkama üldhariduse
omandamise eesmärgil õpinguid ja täitma koolikohustust.

KarS § 75 lg 2 p 7 alusel kohustati K Pd käitumiskontrolli ajal mitte viibima vanemata
väljaspool kodu alates kella 23.00-st kuni kella 06.00-ni.

KarS § 75 lg 2 p 8 alusel kohustati K Pd käitumiskontrolli ajal osalema sotsiaalprogrammis
MDFT (s.o mitmedimensiooniline pereteraapia, kontaktisik Pärnu piirkonnas K L, Lai 14
ruum 201 Pärnu linn).

K Ple määratud katseaja alguseks loeti 27.10.2015. Tõkend vahistamine K P suhtes tühistati
ning ta vabastati istungisaalis vahi alt.

Viru Vangla kriminaalhooldusosakonna Rakvere esinduse kriminaalhooldusametnikult Taimi
Lepiksaarelt saabus kohtule 16.03.2016 erakorraline ettekanne K Ple mõistetud ja
ärakandmata karistuse täitmisele pööramiseks, sest kriminaalhooldusalune K P ei täida talle
määratud kohustusi ega järgi kontrollnõuet ilmuda kriminaalhooldaja määratud ajavahemike
järel kriminaalhooldusosakonda registreerimisele. Esitatud erakorralisest ettekandest nähtub,
et Ida prefektuuri Rakvere politseijaoskonna ennetus- ja menetlustalituse vanemkomissar A K
saatis kriminaalhooldusametnikule 15.03.2016 meili – Teatame Teile, et 05.03.2016.a kell
00:48 registreeriti Harjumaal Tallinnas Lasnamäe linnaosas Laagna teel juhtum nr
2300160001321, kus K P, olles alaealine, oli eelnevalt tarvitanud alkohoolset jooki. K P on
kriminaalhooldusalune. K Pl esinesid joobeseisundile viitavad tunnused ja isikul oli suust
tunda alkoholilõhna ning selle kohta koostati indikaatorvahendi kasutamise protokoll ja
väärteoprotokoll nr AB1432164. K Pl tuvastati joove, kasutades indikaatorvahendit, mis
näitas 0,38 mg alkoholi väljahingatavas õhus. Kuna isikuks oli alkoholijoobes alaealine ja
tema asukoht asub xxxx, siis ta toimetati maakonna piirile ja anti üle Rakvere patrullile, kes
tegeles temaga edasi. Seega on hooldusalune rikkunud lisakohustust käitumiskontrolli ajal
mitte tarvitada alkoholi. Kuna alkoholi tarvitamine registreeriti 05.03.2016.a kell 00:48, siis
eiras hooldusalune lisakohustust käitumiskontrolli ajal mitte viibida vanemata väljaspool
kodu alates kella 23:00-st kuni kella 06:00-ni. Lisaks teatas 15.03.2016 hooldusaluse
klassijuhataja S K, et seisuga 16.03.2016 on K P puudunud koolist alates 23.02.2016, seega
on hooldusalune rikkunud ka lisakohustust käitumiskontrolli ajal jätkata üldhariduse
omandamise eesmärgil õpinguid ja täita koolikohustust. Hooldusalune ei ole ka ilmunud
registreerima alates 14.03.2016, väites telefonis, et ei tule rohkem registreerima, kuna ei
soovi. K P seletus puudub, kuna ta ei ilmu registreerima.

Hooldusalusega on senise katseaja jooksul kohtutud 10 korda. Esimesed 6 (kuus) kohtumist
toimusid Viru Vangla kolmanda üksuse Pärnu piirkonnas. Alates 14.01.2016 toimuvad
kohtumised Viru Vangla kolmanda üksuse Viru piirkonna Rakvere esinduses. Hooldusalusele
on eelnevalt koostatud 2 kirjalikku hoiatust – esimene koostati 14.12.2015, kuna hooldusalune
tarvitas alkoholi, teine hoiatus koostati 01.03.2016, kuna hooldusalune rikkus
registreerimiskohustust. Hooldusalune peab omandama haridust xxxx, kuid klassijuhataja S K
sõnul ei suhtu hooldusalune tõsiselt õppetöösse ning on käinud koolis, siis kui on heaks
arvanud. Hooldusalune ei võta kriminaalhooldust tõsiselt. Kriminaalhoolduses toimunud
kohtumistel on hooldusalune üleolev ja kasutab ebasobivaid väljendeid. Hooldusalune ei
soovi täita töölehti ega alalüüsida neid, ei näe nende täitmisel ja analüüsimisel mingit mõtet.
Hooldusalusele on korduvalt selgitatud lisakohustuste täitmise tähtsust, kuid sellele vaatamata
on hooldusalune eiranud talle kohtu poolt määratud lisakohustusi. 15.03.2016 toimus Viru
Vangla kolmanda üksuse Rakvere esinduses vestlus K P emaga, kelle sõnul ta ei tea, kus K P
                                                                                               3

käib ja millega tegeleb. Hooldusalune ei ole koostöövalmis. K P käitub kriminaalhooldust
takistavalt ning ei ole teinud midagi selleks, et oma käitumist muuta.

Kriminaalhooldusametnik Taimi Lepiksaar jäi kohtuistungil erakorralises ettekandes tehtud
ettepaneku juurde vangistus täitmisele pöörata, lisades, et K P ei ilmunud registreerimisele ka
18.03.2016, olles ema kaudu kutsest teadlik. 22.03.2016 teostas kriminaalhooldusametnik
kodukülastuse K P elukohta. K Pd kodus ei olnud, kuid läbi telefoni väljendus ta
kriminaalhooldusametniku suhtes äärmiselt ebatsensuurselt.

Kriminaalhooldusalune K P kinnitas kohtuistungil, et erakorralises ettekandes toodu ja
kriminaalhooldusametniku poolt öeldu vastavad tõele. K P ei nõustu sellega, et temale
mõistetud ja ärakandmata karistus täitmisele pööratakse. K P ei osanud kohustuste rikkumist
ning registreerimiskohustuse mittejärgmist põhjendada. Ta kinnitas, et tarbib alkoholi edasi.
K P tunnistas, et koolis ta käia ei viitsi, kuna kooli ta ära ei lõpeta mahajäämuse tõttu. Ta oli
kodunt ära mingi nädal aega. Seda ei saa ta lubada, et on edaspidi oma elukohas. K P väitis, et
ei saa läbi kriminaalhooldusametnikuga, kes olevat tema vastu ülbe.

Prokurör leidis, et kriminaalhooldusametniku taotlus on põhjendatud. Prokurör märkis, et ei
poolda seda, et isik peaks vangi minema, samas K P puhul on ära kasutatud kõik
mõjutusvahendid. Sellises olukorras ei ole võimalik kriminaalhooldust jätkata.

Kaitsja palus jätta kriminaalhooldusametniku erakorraline ettekanne rahuldamata.
Rikkumised on olemas ja väga tõsised, kuid tegemist on alles xxxx aastat vana isikuga.
Kohtul on võimalus karistust mitte täitmisele pöörata, sest hooldusalune on teinud ja teeb
rikkumistest omad järeldused.

KarS § 74 lg 4 sätestab, et kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele. Kohus leiab, et Viru Vangla
kriminaalhooldusosakonna Rakvere esinduse kriminaalhooldusametniku Taimi Lepiksaare
erakorraline ettekanne K Ple mõistetud ja ärakandmata karistuse täitmisele pööramiseks on
põhjendatud ja kuulub rahuldamisele, sest kriminaalhooldusalune K P on korduvalt rikkunud
talle määratud kohustusi, samuti on ta korduvalt rikkunud KarS § 75 lg 1 p 2 sätestatud
kontrollnõuet      –     ilmuda    kriminaalhooldaja      määratud      ajavahemike      järel
kriminaalhooldusosakonda registreerimisele. Hooldusalusele on eelnevalt koostatud 2
kirjalikku hoiatust – esimene koostati 14.12.2015, kuna hooldusalune tarvitas alkoholi, teine
hoiatus koostati 01.03.2016, kuna hooldusalune rikkus registreerimiskohustust. Seega ei ole
leebemad meetmed K Ple vajalikku mõju avaldanud. K P käitub kriminaalhooldust takistaval
viisil, ei tee koostööd kriminaalhooldusametnikuga ega soovi oma senist käitumist mingil
moel muuta. Kohus ei leidnud kriminaalhooldusametniku erakorralist ettekannet läbi vaadates
ühtegi objektiivset asjaolu, mis kuidagi võiks isiku käitumist õigustada. K P suhtub
ükskõikselt oma kohustuste täitmisesse ega oska hinnata talle antud võimalust oma karistust
vabaduses kanda.

Lähtudes eeltoodust ja juhindudes KarS § 74 lg 4; KrMS § 387, 427, 432 kohus

                                          m ä ä r a s:

Viru Vangla kriminaalhooldusosakonna Rakvere esinduse kriminaalhooldusametniku Taimi
Lepiksaare erakorraline ettekanne 16.03.2016 rahuldada. Pöörata täitmisele K P’le (isikukood
                                                                                            4

xxxx, elukoht xxxx, õpib xxxx xxxx. klassis) Viru Maakohtu kohtuotsusega nr 1-15-6913
27.10.2015 KarS §-de 213 lg 1, 199 lg 2 p 7,8,9; 121 lg 2 p 3 järgi mõistetud ja ärakandmata
karistus 5 (viis) kuud 25 päeva vangistust.

K P karistuse kandmise alguseks lugeda tema vanglasse saabumise aeg.

Välja mõista riigieelarvest eraldatud vahendite arvelt OÜ Advokaadibüroo Bulattšik (asukoht
Põhja allee 12-16, 30324 Kohtla-Järve) kasuks 115,20 (ükssada viisteist eurot ja 20 senti, s.h
on käibemaks 20%, s.o 19,20 eurot) eurot v.-adv. Eduard Bulattšiku poolt määratud korras
süüdimõistetu K P kaitsjana osutatud õigusabi eest.

Jätta kaitsjatasu summas 115,20 eurot riigi kanda.

Määruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.

/allkirjastatud digitaalselt/

Heli Väinaste
Kohtunik
