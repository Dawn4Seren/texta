                                                                             1-13-5115




                        KOHTUMÄÄRUS
Kohus                           Viru Maakohus

Määruse tegemise aeg ja koht    09. juuni 2016, Narva kohtumaja

Toimiku number                  1-13-5115 (12240105928)

Kohtunik                        Galina Jasnjuk

Kohtuistungi sekretär           Ilona Berezina

Tõlk                            Aleksandra Eik

Kohtuasi                        Viru Vangla Kriminaalhooldusosakonna Narva esinduse
                                kriminaalhooldusametnik Ülle Siigi erakorraline
                                ettekanne Rostislav Goregljadi suhtes

Hooldusalune                    Rostislav Goregljad

                                elukoht xxx, isikukood 37607013710, EV kodanik,
                                keskharidus, emakeel – vene keel, ei tööta.
                                Varasem karistus:
                                    - 10.07.2013 Viru Maakohtu Narva kohtumaja
                                       poolt KarS § 184 lg 2 p 2, § 202 lg 2 p 2 järgi
                                       vangistusega 4 aastat 6 kuud, KarS § 68 lg 1
                                       alusel vangistusega 4 aastat 5 kuud ja 28 päeva
                                       alates 22.12.2012, KarS § 346 järgi rahalise
                                       karistusega 30 päevamäära ulatuses ehk summas
                                       225 eurot. Viru Maakohtu Rakvere kohtumaja
                                       17.06.2015 määrusega vabastati ta karistuse
                                       kandmisest tingimisi enne tähtaega elektroonilise
                                       valve     kohaldamisega     koos     allutamisega
                                       käitumiskontrollile.

Kohtuistungil osalenud isikud   Kriminaalhooldusametnik           Viktoria Semjonova
                                Kriminaalhooldusalune             Rostislav Goregljad

Kohtuistungi toimumise aeg      09.06.2016.


RESOLUTSIOON

Jätta Viru Vangla kriminaalhooldusosakonna Narva esinduse kriminaalhooldusametnik
Ülle Siigi erakorraline ettekanne Rostislav Goregljadi suhtes karistuse täitmisele
pööramisest rahuldamata.

                                                                                      1
                                                                                     1-13-5115
Edasikaebamise kord

Kohtumäärusele võib esitada määruskaebuse 15 päeva jooksul Viru Maakohtu Narva
kohtumajale alates päevast kui isik sai kohtumäärusest teada või pidi kohtumäärusest teada
saama.

Maakohus tuvastas

Viru Maakohtu Narva kohtumaja 10.07.2013 kohtuotsusega nr 1-13-5115 tunnistati Rostislav
Goregljad süüdi KarS § 184 lg 2 p 2, § 202 lg 2 p 2, § 346 järgi ja karistati KarS § 184 lg 2 p
2 järgi vangistusega 4 (neli) aastat 6 (kuus) kuud, KarS § 202 lg 2 p 2 järgi vangistusega 10
kuud, KarS § 346 järgi rahalise karistusega 30 päevamäära ulatuses ehk summas 225 eurot.
Vastavalt KarS § 64 lg 1, lugedes kergem karistus kaetuks raskeima karistusega, mõisteti
Rostislav Goregljadile liitkaristuseks 4 (neli) aastat ja 6 (kuus) kuud vangistust ning 30
päevamäära suurune rahaline karistus summas 225 (kakssada kakskümmend viis) eurot.
Otsustati, et rahaline karistus viiakse täide iseseisvalt. Arvati KarS § 68 lg 1 alusel
eelvangistuses viibitud aeg alates 24.10.2012 kuni 25.10.2012, so 2 (kaks) päeva karistusaja
hulka ning mõisteti Rostislav Goregljadile lõplikult ärakandmisele 4 (neli) aastat 5 (viis) kuud
ja 28 (kakskümmend kaheksa) päeva vangistust. Karistusaeg arvestati alates 22.12.2012.
Rostislav Goregljadile valitud tõkend, vahistamine, jäeti muutmata. Viru Maakohtu Narva
kohtumaja10.07.2013 kohtuotsus jõustus 26.07.2013.

Viru Maakohtu Narva kohtumaja 14.01.2015 kohtumäärusega jäeti Viru Maakohtu Narva
kohtumaja 10.07.2013 kohtuotsusega nr 1-13-5115 mõistetud karistus muutmata.
Kohtumäärus jõustus 31.01.2015.

Viru Maakohtu Rakvere kohtumaja 17.06.2015 kohtumäärusega vabastati Rostislav Goregljad
temale Viru Maakohtu 10.07.2013 otsusega mõistetud karistuse kandmisest tingimisi enne
tähtaega elektroonilise valve kohaldamisega koos tema allutamisega käitumiskontrollile.
Vastavalt KarS § 751 lg 3 p 2 määrati Rostislav Goregljadi elektroonilise valve pikkuseks 6
(kuus) kuud. Vastavalt KarS § 76 lg 5, määrati Rostislav Goregljadi katseaeg alates käesoleva
kohtumääruse jõustumisest kuni 19.06.2017. Kohustati Rostislav Goregljadi katseajal järgima
KarS § 75 lg 1 p 1-6 sätestatud kontrollnõudeid: elama kohtu määratud alalises elukohas –
xxx; ilmuma kriminaalhooldaja määratud ajavahemike järel kriminaalhooldusosakonda
registreerimisele; alluma kriminaalhooldaja kontrollile oma elukohas ning esitama talle
andmeid       oma      kohustuste     täitmise     ja     elatusvahendite    kohta;    saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; saama kriminaalhooldusametnikult eelneva loa elu-,
töö- või õppimiskoha vahetamiseks; saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Kohustati Rostislav
Goregljadi katseajal järgima KarS § 75 lg 2 p 2,21,4,7,9 sätestatud järgmisi lisakohustusi:
mitte tarvitama alkoholi; mitte omama või tarvitama narkootilisi või psühhotroopseid aineid;
asuma tööle või võtma ennast töötuna Töötukassas arvele 2 (kahe) nädala jooksul alates
vangistusest vabanemisest; mitte suhtlema talle teadaolevalt kriminaalkorras karistatud
isikutega ega viibima alkoholitarvitamisega seotud paikades; alluma elektroonilisele valvele,
olles selleks eelnevalt nõusoleku andnud. Määrati Rostislav Goregljad kriminaalhooldusele
Viru Vangla kriminaalhooldusosakonna juhataja määratud kriminaalhooldusametniku
järelevalve alla. Vastavalt KarS § 751 lg 4 hakkab elektroonilise valve tähtaeg kulgema
päevast, kui elektroonilise valve seade kinnitatakse süüdimõistetu keha külge. Määrati
vabastada Rostislav Goregljad karistuse kandmisest Viru Vanglas peale käesoleva
kohtumääruse jõustumist. Kohtumäärus jõustus 03.07.2015.

Rostislav Goregljad lahkus vanglast 03.07.2015.
                                                                                              2
                                                                                      1-13-5115

12.05.2016 saabus Viru Maakohtu Narva kohtumajja erakorraline ettekanne Rostislav
Goregljadi suhtes. Kriminaalhooldusametnik taotleb KarS § 76 lg 7 alusel pöörata Rostislav
Goregljadile mõistetud vabadusekaotusliku karistuse ärakandmata osa täitmisele. Juhul, kui
Rostislav Goregljad ei ilmu kohtuistungile, tegi kriminaalhooldusametnik ettepaneku
kuulutada Rostislav Goregljad tagaotsitavaks, kinnipidamisel võtta vahi alla vastavalt KrMS §
429 lg 1.

Erakorralisest ettekandest nähtub, et kriminaalhooldusalune Rostislav Goregljad on rikkunud
kohtu poolt määratud kohustust – mitte omama või tarvitama narkootilisi või psühhotroopseid
aineid. Rostislav Goregljad teatas registreerimisel 25.04.2016 kell 14.30 Narva esinduses
aadressil Kerese 3, Narva, et 24.04.20156 õhtul tarvitas narkootikumi – kanepit.
Hooldusalusel oli palutud sooritada süljetest, mille peale ütles, et sülge ei ole. Samuti oli
üritatud teostada uriinitest. Hooldusalune üritas topsi vett valada. Hooldusalusele oli teatatud,
et ta takistab kohustuste kontrolli ja tema kohta koostatakse kohtule erakorraline ettekanne.
Seepeale kirjutas hooldusalune seletuskirja, milles teatas, et tarvitas marihuaanat. 05.05.2015
toimunud registreerimisel soovis anda hooldusalune R. Goregljad veel ühe seletuse, milles
kirjutas, et ei olnud 24.04.2016 tarvitanud narkootikume. R. Goregljad on varemalt rikkunud
kohtu poolt määratud elektroonilise valve kohustust ning talle on tehtud 17.11.2015 kirjalik
hoiatus – nimelt rikkus ta ajakava.

17.11.2015 antud seletuses selgitas ta, et oli kodus, sest ootas töötasu. 25.04.2016 antud
seletuses teatas, et tarvitas marihuaanat. 05.05.2016 toimunud registreerimisel soovis anda
hooldusalune R. Goregljad veel ühe seletuse, milles kirjutas, et ei olnud 24.04.2016tarvitanud
narkootikume. Oli 25.05.2016 hommikul läinud riidu oma naisega, ja oli öelnud talle, et palub
end saata vanglasse. Seepärast kirjutaski, et tarvitas marihuaanat. Oli hetkel, kui andis teada,
et tarvitas – afektiseisundis, ja tundus, et on ükskõik. Palub kohtul anda võimaluse jääda
vabadusse – lubab edaspidi kontrollida oma emotsioone.

Esmakohtumine R. Goregljadiga toimus 06.07.2015, mil talle olid selgitatud kontrollnõuded
ja kohustused. Oma arusaamist neist ning oma õigustest kinnitas ta allkirjaga. R. Goregljad
on läbinud perioodil 04.08.2015 – 17.11.2015 sotsiaalprogrammi Õige hetk. R. Goregljadi
uue kuriteo toimepanemise peamiseks soodusteguriks on sõltuvusainete tarvitamine. Ta teab
ja mõistab, mida toob endaga kaasa kohtu poolt määratud kohustuste rikkumine. Talle on
katseaja     jooksul tehtud üks kirjalik hoiatus seoses elektroonilisest ajakavast
kõrvalekaldumisega. Kaalutledes teise kirjaliku hoiatuse tegemist – seoses kohtu poolt
määratud kohustuse – mitte omama või tarvitama narkootilisi või psühhotroopseid aineid
rikkumist – jõudis kriminaalhooldusametnik järeldusele, et R. Goregljadi puhul võib
sõltuvusaine taas tarvitamisele asumisel suureneda uue kuriteo toimepanemise tõenäosus ning
ohtlikkuse risk, kuna R. Goregljadi kuritegelik käitumine on seotud sõltuvusainete
tarvitamisega; samuti näitab sellelaadne rikkumine, et R. Goregljadi valikuid pole katseaeg
mõjutada suutnud. Seetõttu ei pidanud kriminaalhooldusametnik R. Goregljadile teise
hoiatuse tegemist otstarbekas.

Menetlusosaliste seisukohad kohtuistungil

09.06.2016 kohtuistungil kandis kriminaalhooldaja ette erakorralise ettekande ning palus
pöörata Rostislav Goregljadile mõistetud vabadusekaotusliku karistuse ärakandmata osa
täitmisele.

Kohtuistungil kriminaalhooldusalune Goregljad seletas, et 24.04.2016 ta ei ole tarvitanud
narkootikume. Ta valetas, kuna riidles naisega. Goregljad palus ärakandmata karistust mitte
täitmisele pöörata.

                                                                                               3
                                                                                  1-13-5115
Maakohtu seisukoht

Vaadanud läbi toimiku materjalid ning kuulanud ära menetlusosalised, on kohus seisukohal,
et kriminaalhooldusametniku ettepanek Rostislav Goregljadi suhtes tuleb jätta rahuldamata.

KarS § 76 lg 7 alusel kui süüdlane katseajal ei järgi kontrollnõudeid, ei täida talle pandud
kohustusi või ei allu elektroonilisele valvele, võib kriminaalhooldusametnik teda kirjalikult
hoiatada või kohus määrata täiendavaid kohustusi vastavalt käesoleva seadustiku § 75 lõikes 2
sätestatule, pikendada käitumiskontrolli aega kuni katseaja lõpuni või pöörata kandmata
jäänud karistuse osa täitmisele.

Erakorralise ettekande esitamise põhjuseks on Rostislav Goregljadi poolt kontrollnõue, mitte
omama või tarvitama narkootilisi või psühhotroopseid aineid, rikkumine. 25.04.2016
registreerimise ajal teatas Rostislav Goregljad kriminaalhooldusametnikule, et 24.04.2016
tarvitas narkootikume. See R. Goregljadi väide ei ole dokumentaalselt tõendatud ning ei saa
olla põhjuseks ärakandamata karistuse täitmisele pööramiseks.

KrMS § 7 lg 3 alusel kriminaalmenetluses kõrvaldamata kahtlus kahtlustatava või
süüdistatava süüdiolekus tõlgendatakse tema kasuks.

Seega jätab kohus erakorralise ettekande rahuldamata.

Kohus teeb määruse tuginedes eeltoodule ja juhindudes KrMS § 427 lg 1, § 432 lg 3.

/allkirjastatud digitaalselt/
Galina Jasnjuk
Kohtunik




                                                                                           4
