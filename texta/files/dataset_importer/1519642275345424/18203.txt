                         KOHTUMÄÄRUS

Kohus                           Pärnu Maakohus
                                Pärnu Kohtumaja
Kohtukoosseis                   Kohtunik Maili Tartu
Istungisekretär                 Getter Piiroja
Määruse avalikult teatavaks     15. aprill 2016.a, kell 16.00
tegemise aeg ja koht            Pärnu kohtumaja, Rüütli 19, Pärnu, kantselei
Tsiviilasja number              2-16-1475
Tsiviilasi                      Võlgniku Akela Baltic OÜ pankrotiavaldus.
Menetlusosalised ja nende       Avaldaja/võlgnik Akela Baltic OÜ, registrikood
esindajad                       11486862, asukoht Pikk 26-M3, 80010 Pärnu, esindaja
                                juhatuse     liige     Raavo    Raadik,      e-post
                                raavo.raadik@artingconsult.ee.
Ajutine pankrotihaldur          Vandeadvokaat Martin Pärn, isikukood xxxxxxxxxxx,
                                Advokaadibüroo Naur & Pärn, asukoht Juhkentali 52,
                                Tallinn.
Kohtuistungi toimumise aeg ja   22. märts 2016.a, Pärnu
koht


RESOLUTSIOON

Lõpetada Akela Baltic OÜ (registrikood 11486862, asukoht Pikk 26-M3, 80010 Pärnu)
pankrotimenetlus pankrotti välja kuulutamata raugemise tõttu (PankrS § 29 lg 1).

Ajutine pankrotihaldur likvideerib Akela Baltic OÜ kahe kuu jooksul
pankrotimenetluse lõpetamise määruse jõustumisest arvates likvideerimismenetluseta.

Vabastada ajutine pankrotihaldur Martin Pärn oma kohustuste täitmisest peale
äriühingu likvideerimist.

Määrata Akela Baltic OÜ dokumentide hoidjaks              Raavo    Raadik      (isikukood
xxxxxxxxxxx), elukoht xxx-xxxxx xxx-xx, xxxxx.

Määrata ajutise pankrotihalduri Martin Pärna tasuks x eurot, millele lisandub
käibemaks x eurot.
                                                                     Tsiviilasi nr 2-16-1475

Hüvitada ajutise halduri tasu x eurot, millele lisandub käibemaks x eurot, riigi arvelt.

Välja mõista ajutise halduri tasu x eurot, millele lisandub käibemaks x                eurot
pankrotivara arvelt.

Ajutise halduri tasu tuleb kanda OÜ Advokaadibüroo Naur & Pärn (registrikood
12159289, KMKR EE10148221) arveldusarvele nr EE962200221053379266.

Määrata ajutise halduri tehtud vajalikeks kulutusteks 31 eurot, mis hüvitada
pankrotivara arvelt.

Ajutise halduri tehtud vajalikud kulutused summas 31 eurot kanda Martin Pärna
arveldusarvele nr EEx.

Avaldada pankrotimenetluse lõpetamise teade väljaandes Ametlikud Teadaanded.

Määrus saata Akela Baltic OÜ-le, ajutisele pankrotihaldurile, Tartu Maakohtu
registriosakonnale ja peale jõustumist ajutise pankrotihalduri tasu väljamaksmise osas
täitmiseks Riigi Tugiteenuste Keskusele.

Menetluskulude jaotus              Menetluskulud jätta TsMS § 172 lg 2 alusel Akela Baltic
                                   OÜ kanda.

Edasikaebamise kord                Võlgnikul on õigus määrusele esitada määruskaebus
                                   Tallinna Ringkonnakohtule Pärnu Maakohtu kaudu 15
                                   päeva jooksul määruse kättetoimetamisest alates.

                                   Võlausaldajal on õigus määrusele esitada määruskaebus
                                   Tallinna Ringkonnakohtule Pärnu Maakohtu kaudu 15
                                   päeva jooksul teate väljaandes Ametlikud Teadaanded
                                   avaldamisest arvates.

                                   Ajutisel pankrotihalduril on õigus esitada määruskaebus
                                   ajutise halduri tasu ja kulutuste hüvitamise osas Tallinna
                                   Ringkonnakohtule Pärnu Maakohtu kaudu 15 päeva
                                   jooksul määruse kättetoimetamisest alates.

Menetluse käik.
     Akela Baltic OÜ esitas 28.01.2016.a. Pärnu Maakohtusse pankrotiavalduse. Avalduse
kohaselt on võlgnik maksejõuetu ja see maksejõuetus ei ole majanduslikust olukorrast
tulenevalt ajutine. Võlgnik on esitanud koos avaldusega vara nimekirja ja seletuse
maksejõuetuse põhjuste kohta.
   Kohus 25.02.2016.a määrusega võttis pankrotiavalduse menetlusse ja nimetas ajutiseks
pankrotihalduriks Martin Pärna.
Ajutise pankrotihalduri 28.03.2016.a. aruanne.
Ajutine haldur on esitanud kohtule aruande vastavalt PankrS § 22 lg 5.
1. Võlgniku üldiseloomustus
   Võlgnik     oli    käibemaksukohustuslane     alates    04.04.2008   kuni   09.03.2016
(käibemaksukohustuslasena registreerimise number EE101219680).
Võlgnik on registrisse kantud 25.03.2008 ja võlgniku osakapitali suurus on 2556 eurot (lisa

                                                                                       2 (8)
                                                                        Tsiviilasi nr 2-16-1475

1). Võlgniku majandusaasta algab 01.01 ja lõpeb 31.12.
Võlgniku asutajaks oli Osaühing EuroConsult (registrikood 11226799). Võlgniku ainuosanik
on alates 31.10.2011 E.L. (isikukood xxxxxxxxxxx).
Võlgniku juhatuse liikmed olid ajavahemikus 25.03.2008- 15.04.2008 P.S. (isikukood
xxxxxxxxxxx),      K.R. (isikukood xxxxxxxxxxx) ja H.R. (isikukood xxxxxxxxxxx),
ajavahemikus 10.04.2008- 19.02.2016 oli võlgniku juhatuse liige E.L. (isikukood
xxxxxxxxxxx) ning alates 19.02.2016 on võlgniku juhatuse liige Raavo Raadik (isikukood
xxxxxxxxxxx, vt lisa 1 lk 3).

2. Võlgniku majandustegevuse iseloomustus ja seisund ajutise halduri nimetamisel
Äriregistri andmete kohaselt oli võlgniku põhitegevusalaks alates 04.03.2008 kuni 02.06.2010
mitmesuguste erinevate kaupade vahendamine (EMTAK kood 46191/EMTAK 2008) ning
alates 02.06.2010 on võlgniku põhitegevusalaks olnud jalatsite ja nahktoodete jaemüük
(EMTAK kood 47721/EMTAK 2008, vt lisa 1 lk 2).
Võlgniku selgituse kohaselt (lisa 2 p 11) oli võlgniku põhitegevusalaks jaekaubandus,
tegemist oli n.n. kotipeoega Pärnus Rüütli tänaval. Ajutisele haldurile teadaolevalt oli võlgnik
ajutise halduri nimetamisel 25.02.2016 püsivalt maksejõuetu ja juhatuse liikme kinnituse
kohaselt ei toimunud võlgnikul majandustegevust (vt lisa 2 p 20).

3. Ülevaade võlgniku raamatupidamise ja aruandluse korralduse kohta
Võlgnik on äriregistri andmebaasi kohaselt äriregistrile esitanud 2008- 2014. aasta
majandusaasta aruanded. Seega on võlgnik esitanud registripidajale kõik nõutavad aruanded.
Maksu- ja Tolliameti andmebaasi kohaselt on võlgnikul esitamata veebruar 2016 tulu- ja
sotsiaalmaksu deklaratsioon (esitamise tähtaeg 10.03.2106). Seega ei ole võlgniku aruandlus
Maksu- ja Tolliametile praegu korraldatud seadusega kooskõlas.

4. Võlgniku juhtorganite seisukohad pankrotiavalduses märgitu kohta
Ka võlgniku uus juhatuse liige Raavo Raadik on jäänud pankrotiavalduses esitatud seisukoha
juurde, mille kohaselt on võlgnik maksejõuetu ning see olukord ei ole tema majanduslikust
seisukorrast tulenevalt ajutine.

5. Hinnang töötajate kvalifikatsioonile ja nende töötamise jätkamise võimaluste kohta
Võlgniku juhatuse liige selgitas ajutisele haldurile, et võlgnikul kehtivad töölepingud
puuduvad (vt lisa 2 punkt 16).
Eeltoodust tulenevalt puudub käesolevas aruandes vajadus hinnata võlgniku endiste töötajate
kvalifikatsiooni, samuti puuduvad võimalused nende töötamise jätkamiseks, sest eelduslikult
kuulutatakse välja võlgniku pankrot või lõpeb menetlus raugemisega pankrotti välja
kuulutamata.

6. Hinnang juhtorganite ja tegevjuhi tegevuse kohta
Võlgniku juhatuse liikme andmetel võlgnikul eraldi tegevjuht puudus ning tegevjuhi
ülesandeid täitis endine juhatuse liige E.L. (vt lisa 2 punkt 13).
Pankrotiavalduses märgitud andmete kohaselt alustati võlgniku äritegevusega Pärnus, Rüütli
tn 31 keldris. Seoses majandussurutisega kaotati 2010. aastal klientuuri ning vahetati
rendipind Pühavaimu tn 13 vastu, novembris 2013 sooviti äritegevust laiendada ning renditi
Rüütli tn 27, Pärnu äripind. Uute rendipindade sisustamine ja remont tõid võlgnikule
lisakulutusi, mida äritegevuse käigus ei õnnestunud tagasi teenida. Rüütli tn 27, Pärnu rendi
tasumine osutus võlgnikule ülejõukäivaks seoses kaupade müügi vähesusega. Niisamuti oli
Rüütli tänaval väidetavalt vähe ostjaid. Klientide meelitamiseks tehtud pidevad allahindlused
aitasid kaasa maksejõuetuse tekkimisele. Seetõttu ei olnud võimalik majandustegevusega

                                                                                           3 (8)
                                                                        Tsiviilasi nr 2-16-1475

jätkata ning esitati võlgniku pankrotiavaldus. Ajutise halduri hinnangul on võlgniku
maksejõuetuse põhjuseks ebaõnnestunud äritegevus, pidev rendipindade vahetamine ning
suutmatus tasuda sellega kaasnevaid kulutusi.
Eeltoodu alusel võib väita, et võlgniku juhataja tegi läbimõtlematuid investeerimisotsuseid.
Kummaline võlgniku selgitus mille kohaselt oli äritegevus viimasel üüripinnal Rüütli 27
kahjumlik, sest Rüütli tänaval oli vähe ostjaid. Samas alustas võlgnik oma äritegevust just
Rüütli tänaval (Rüütli tn 31 keldris) ja seega pidanuks ostjate vähesus Rüütli tänaval talle
varasemast juba teada olema.

7. Võlgniku eelmiste majandusaastate aruannete finantsanalüüs ja andmete seos
maksejõuetuse tekkimise põhjustega
Võlgniku 2013. aasta majandusaasta aruande kohaselt oli võlgnik 2013. aastal kahjumis
summas 3888 eurot. Niisamuti oli võlgniku omakapital negatiivne summas 28 993 eurot.
2014. aastal on võlgniku kahjumi suuruseks 7867 eurot ning võlgniku omakapital oli
negatiivne summas 36 860 eurot.
Pankrotiavaldusele lisatud 2015 bilansi kohaselt oli võlgniku kahjumi suuruseks 20 019,47
eurot ning võlgniku omakapital oli negatiivne summas 56 879,25 eurot.
Võlgniku poolt ajutisele haldurile esitatud 2016 kasumiaruande (seisuga 29.02.2016) kohaselt
oli võlgniku kahjumi suuruseks 895,51 eurot ning 2016 bilansi kohaselt oli võlgniku
omakapital negatiivne summas 57 774,76 eurot.
Eeltoodud andmete põhjal ei saa välistada, et võlgniku maksejõuetus kujunes välja juba varem
kui 2016. aasta alguses, mil esitati pankrotiavaldus.

8. Andmed varade, kohustuste ja pandiõiguste kohta koos hinnanguga, kas võlgniku vara
katab pankrotimenetluse kulud
8.1. Varad
AS SEB Pank teatas ajutisele haldurile, et võlgnik omab pangas arvelduskontot nr
EE181010220082721012, mille saldo 07.03.2016 seisuga oli 0 eurot ja kogumiskontot nr
EE231010000104346016, mille saldo 07.03.2016 seisuga oli samuti 0 eurot (lisa 3).
Danske Bank A/S Eesti filiaal, AS Swedbank, Versobank AS, AS LHV Pank, AS Eesti
Krediidipank, Pohjola Bank Plc Eesti filiaal, Nordea Bank AB Eesti filiaal, AS Citadele
Banka Eesti filiaal, Tallinna Äripanga AS, BIGBANK AS, AS DNB Pank ja Svenska
Handelsbanken AB Eesti filiaal teatasid ajutisele haldurile, et võlgnikul puuduvad
arveldusarved või hoiused viidatud pankades.
AS SEB Liising, Citadele Leasing & Factoring OÜ, AS Nordea Finance, AS Swedbank
Liising, Pohjola Finance Estonia AS, SIA UniCredit Leasing Eesti filiaal ja ALG Liisingu AS
teatasid ajutisele haldurile, et nemad ei ole võlgnikuga liisingulepinguid sõlminud.
Pankrotiavalduses kohaselt oli võlgnikul seisuga 31.12.2015 kaupa summas 15 166,60 eurot.
Võlgniku juhatuse liige Raavo Raadik teatas ajutisele haldurile (vt lisa 2 punkt 6), et
nimetatud kaup on ostetud omandireservatsiooniga ning asub Paide mnt 16, Pärnu. Kuivõrd
kaup on võlgniku väitel ostetud omandireservatsiooniga, siis kauba müüjad peaksid saama
nõuda selle vara välistamist pankrotivarast. Eeltoodu alusel ei arvesta ajutine haldur kõnealust
kaupa käesoleval ajal pankrotivarana. Pankrotimenetluse jätkumise korral ja täiendavate
asjaolude selgumisel võib allakirjutanu oma seisukohta muuta.
Võlgniku juhatuse liikme selgituse kohaselt on võlgniku kassajääk 181,53 eurot ja see asub
endise juhatuse liikme E.L. käes.
Eesti väärtpaberite keskregistri pidaja andmetel ei ole võlgniku nimel avatud
väärtpaberikontot.
Kinnistusraamatu elektroonilise andmebaasi kohaselt võlgnikule kinnistuid ei kuulu ega ole
ka kunagi kuulunud.

                                                                                           4 (8)
                                                                      Tsiviilasi nr 2-16-1475

Maanteeamet teatas ajutisele haldurile, et seisuga 26.02.2016 võlgniku nimele ja vastutava
kasutajana sõidukeid ja väikelaevu, alla 12-meetrise kogupikkusega laevu ja jette
registreeritud ei ole.
Ajutisele haldurile teadaolevalt on võlgniku olemasoleva vara hinnanguline väärtus seega
kokku 181,53 eurot.

8.2. Kohustused
Võlgniku juhatuse liikme selgituste kohaselt võlgneb võlgnik 29.02.2016 seisuga Elion
Ettevõtted AS-le 34,60 eurot, Kolm OÜ-le 550,62 eurot, Deniels ja KO OÜ-le 6990,66 eurot,
Aromare OÜ-le 3484,15 eurot, Berendsen Textile Service AS-le 86,81 eurot, Caprice
Shuhproduktion GmbH-le 7205,25 eurot, Stabiilne OÜ-le 482,50 eurot, Vidaalia OÜ-le
7627,88 eurot, Gallo OÜ-le 193 eurot, Starplus OÜ-le 355,02 eurot ja Tunor OÜ-le 45
503,20 eurot.
Täitemenetlusregistri vastuse kohaselt võlgniku suhtes seisuga 26.02.2016 täitemenetlusi läbi
ei viidud.
Võlgniku juhatuse liikme selgituse kohaselt on võlgniku endisel töötajal E.L.l saamata 2014-
2015.a. puhkusetasu summas 745 eurot.
Maksu- ja Tolliameti saldoteatise kohaselt (lisa 4) on võlgnikul seisuga 03.03.2016
maksuvõlg summas 583,77 eurot ning maksusummadelt arvutatud arvestusliku intressi suurus
oli 75,15 eurot.
Seega on Akela Baltic OÜ kohustuste suurus teadaolevate võlausaldajate ees 73 943,05 eurot.

8.3. Pandiõigused ja pankrotimenetluse kulud
Äriregistri andmebaasi kohaselt ei ole võlgniku vara koormatud kommertspandiga. Muud
pandiõigused ajutisele haldurile teadaolevalt puuduvad.
Võlgniku olemasoleva vara arvelt ei ole võimalik kanda pankrotimenetluse kulusid.

9. Hinnang võlgniku majandustegevuse jätkamise ja tervendamise võimaluste kohta
Võlgniku majandustegevust jätkata ei ole ajutisele haldurile teadaolevalt võimalik- selleks
puuduvad rahalised vahendid ja võimalused. Niisamuti puuduvad ajutisele haldurile
teadaolevalt võlgniku tervendamise võimalused. Samal seisukohal on ka võlgnik (vt lisa 2
punkt 18).

10. Ajutise halduri arvamus maksejõuetuse olemasolu, iseloomu ja põhjuste, sealhulgas
kuriteo tunnustega teo või raske juhtimisvea olemasolu kohta
Võlgniku maksejõuetus on püsiva iseloomuga, sest võlgniku olemasoleva vara arvelt (kassas
olev 181,53 eurot) ei ole võimalik rahuldada võlausaldajate nõudeid, mida on teadaolevalt
vähemalt summas 73 943,05 eurot. Võlgniku suutmatus tasuda oma kohustusi ei ole ka
ajutine, sest võlgniku majandustegevus on lõppenud.
Kuriteo tunnustega tegude ja raske juhtimisvea olemasolu ei ole ajutine haldur käesolevaks
ajaks tuvastanud.
Pankrotiavalduses märgitud asjaolude kohaselt on võlgniku maksejõuetuse põhjuseks
majandussurutisega kaotatud klientuur ning pidevad rendipinna vahetused, mis tõid kaasa
lisakulutusi sisustusele ja remondile. Eelnimetatud kulutusi pole õnnestunud äritegevuse
käigus tagasi teenida. Rüütli tn 27 äripinna rendi tasumine osutus võlgnikule ülejõukäivaks
seoses klientide vähesusega. Klientide meelitamiseks tehtud pidevad allahindlused aitasid
omakorda kaasa püsiva maksejõuetuse tekkimisele. Käesoleval ajal ajutine haldur nõustub
võlgniku selgitusega maksejõuetuse põhjuste osas.
Maksejõuetuse tekkimise põhjuseks on seega muu asjaolu PankrS § 22 lg 5 mõistes.


                                                                                        5 (8)
                                                                        Tsiviilasi nr 2-16-1475

11. Andmed tagasivõitmise ja tagasinõudmise võimaluste kohta ning ajutise halduri ettepanek
seoses edasise menetlusega
Vara tagasivõitmise ja -tagasinõudmise võimalusi ei ole ajutine haldur praeguseks tuvastanud.
PankrS § 29 lg 1 kohaselt kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. PankrS § 29 lg 3 kohaselt
kohus ei lõpeta menetlust raugemise tõttu käesoleva paragrahvi lõikes 1 või 2 sätestatud
alusel, kui võlgnik, võlausaldaja või kolmas isik maksab pankrotimenetluse kulude katteks
deposiidina selleks ettenähtud kontole kohtu määratud summa. Ajutine haldur teeb ettepaneku
määrata raugemise vältimiseks kohtu deposiiti makstava summa suuruseks 2000 eurot ja anda
selle tasumiseks aega 10 päeva.
ÄS § 58 lg 1 p 1 kohaselt äriregistrisse kantakse kohtulahendi alusel pankrotimenetluse
raugemine pankrotti välja kuulutamata ja ÄS § 58 lg 4 sätestab seejuures, et ÄS § 58 1. lõike
punktis 1 nimetatud juhul on juriidilisest isikust pankrotivõlgniku juhatuse liige pärast
juriidilise isiku registrist kustutamist dokumentide hoidjaks ja märgitakse sellena registrisse,
kui pole teisiti kokku lepitud või kohtulahendi alusel teisiti määratud. Eeltoodust tulenevalt
tuleb võlgniku dokumentide hoidjana registrisse märkida Raavo Raadik.

12. Ajutise halduri tasu ja kulud
Ajutise pankrotihaldurina kulutasin (22.03.2106 istungil osalemine lisandub) pankrotiseaduse
§-ist 22 tulenevate ülesannete täitmiseks hinnanguliselt 9 tundi.
Akela Baltic OÜ varade ja võlgade kindlakstegemiseks ning majandusliku olukorra
hindamiseks tegin järgmisi toiminguid:
1. analüüsisin pankrotiavaldust
2. koostasin ja lähetasin päringud registritesse, krediidiasutustesse ja muudele isikutele
3. suhtlesin võlgniku esindajaga
4. töötlesin päringute tulemusena saabunud vastuseid ja analüüsisin muud saadaolevat infot
5. osalen 22.03.2016 kohtuistungil
6. vajadusel pöördun Eesti Töötukassa poole endistele töötajatele hüvitiste väljamaksmiseks
7. koostasin ajutise pankrotihalduri aruande.

Ajutise halduri tehtud vajalikud kulud:
1. Akela Baltic OÜ üld- ja isikuandmete ajalugu väljatrükk 2 eurot,
2. Akela Baltic OÜ 2013-2014 majandusaasta aruanne 2x 2 eurot, kokku 4 eurot,
3. Kütus autole Tll/Pärnu ja tagasi 25 eurot.

Arvestades pankrotihalduri töötasu suuruseks x eurot tund, palun kohtul võlgniku
pankrotivara arvelt välja mõista ajutise pankrotihalduri tasuna OÜ Advokaadibüroo Naur &
Pärn kasuks xeurot (x x x eurot), millele lisandub käibemaks summas x eurot (kokku x eurot
koos käibemaksuga). Ühtlasi palun määrata kindlaks hüvitamisele kuuluvad vajalikud ajutise
halduri kulud summas 31 eurot.
PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui x eurot (sealhulgas seaduses ettenähtud maksud,
välja arvatud käibemaks).

Eeltoodust tulenevalt ja juhindudes PankrS § 29 palub ajutine haldur:

                                                                                           6 (8)
                                                                       Tsiviilasi nr 2-16-1475

1. teha Akela Baltic OÜ (registrikood 11486862, asukoht Pikk tn 26-3, 80010 Pärnu),
pankrotimenetlusest huvitatud isikutele (eelkõige võlausaldajatele) väljaande „Ametlikud
Teadaanded“ vahendusel ettepanek tasuda pankrotimenetluse kulude katteks kohtu deposiiti
2000 eurot 10 päeva jooksul sellekohase teate kättetoimetatuks lugemisest,
2. kui tähtaegselt tasutakse kohtu deposiiti pankrotimenetluse kulude katteks nõutav
rahasumma, siis kuulutada välja Akela Baltic OÜ (registrikood 11486862) pankrot ja
nimetada Akela Baltic OÜ pankrotihalduriks Martin Pärn (isikukood xxxxxxxxxxx,
Advokaadibüroo Naur & Pärn, Juhkentali 52 Ä1, 10132 Tallinn, tel 601 2900, e-post:
martin@in.ee) ning määrata võlausaldajate esimese üldkoosoleku toimumise aeg ja koht,
3. kui tähtaegselt ei tasuta kohtu deposiiti pankrotimenetluse kulude katteks nõutavat
rahasummat, siis lõpetada Akela Baltic OÜ pankrotimenetlus pankrotti välja kuulutamata,
raugemise tõttu, vaatamata maksejõuetusele, sest puudub vara pankrotimenetluse kulude
katteks ja menetluse pankrotti välja kuulutamata raugemise korral määrata Akela Baltic OÜ
dokumentide hoidjaks Raavo Raadik (isikukood xxxxxxxxxxx),
4. mõista Akela Baltic OÜ-lt välja Martin Pärn’a (isikukood xxxxxxxxxxx) ajutise
pankrotihalduri tasu OÜ Advokaadibüroo Naur & Pärn kasuks x eurot, millele lisandub
käibemaks x eurot OÜ Advokaadibüroo Naur & Pärn (registrikood 12159289, KMKR
EE10148221) arveldusarve nr EE962200221053379266 kasuks. Pankrotivara puudumise tõttu
tuleb väljamõistetud tasust x eurot (ei sisalda käibemaksu) määrata hüvitamisele riigi
vahenditest. Anda Riigi Tugiteenuste Keskusele korraldus kanda OÜ Advokaadibüroo Naur
&     Pärn    (registrikood   12159289,     KMKR        EE10148221)      arveldusarvele nr
EE962200221053379266 AS-s Swedbank x eurot (lisandub käibemaks). Määrata ajutise
pankrotihalduri tehtud vajalike kulutuste suuruseks 31 eurot, mis kuulub väljamaksmisele
pankrotivara arvelt Martin Pärn´a arveldusarvele nr EEx.

Kohtuistungil võlgnikul vastuväiteid ajutise halduri aruandele ja ajutise halduri tasule ei
olnud.

Kohtu poolt tuvastatud asjaolud ja nendest tehtud järeldused, tõendid, millele on ajatud
kohtu järeldused, ja seadused, mida kohus kohaldas.

    Pankrotiseaduse 1 lg 1 kohaselt pankrot on võlgniku kohtuotsusega väljakuulutatud
maksejõuetus; lg 3 kohaselt juriidilisest isikust võlgnik on maksejõuetu ka siis, kui võlgniku
vara ei kata tema kohustusi ja selline seisund ei ole võlgniku majanduslikust olukorrast
tulenevalt ajutine.
    Kohus on seisukohal, et kuivõrd ajutise pankrotihalduri aruandes esitatuga on tõendatud, et
võlgnikul puudub vara kohustuste täitmiseks ja selline seisund ei ole võlgniku majanduslikust
olukorrast tulenevalt ajutine, siis võlgnik on maksejõuetu. Ajutine pankrotihaldur on välja
toonud ka maksejõuetuse põhjused. Siinkohal kohus aruandes märgitut enam ei korda.
    PankrS § 29 lg 1 kohaselt kohus lõpetab määrusega menetluse pankrotti välja
kuulutamata raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu.
    Võlgnikul puuudub vara ning vahendid pankrotimenetluse kulude katteks. Võlausaldaja,
võlgnik ega kolmas isik ei ole pankrotimenetluse kulude katteks kohtu deposiiti kohtu poolt
määratud 2 000 eurot tasunud (Pärnu Maakohtu 21.03.2016.a määrus). Tuvastamist ei ole
leidnud võimalus esitada nõue juhtorgani liikme vastu. Vara ei ole võimalik tagasi võita.
Kohus leiab, et märgitud asjaoludel tuleb Akela Baltic OÜ pankrotimenetlus lõpetada
pankrotti välja kuulutamata raugemise tõttu.


                                                                                          7 (8)
                                                                         Tsiviilasi nr 2-16-1475

ÄS § 58 lg 1 p 1 kohaselt äriregistrisse kantakse kohtulahendi alusel: 1) pankrotimenetluse
raugemine pankrotti välja kuulutamata – kui kohus lõpetas menetluse põhjusel, et võlgnikul ei
jätku vara pankrotimenetluse kulude katteks. Koos sellega kantakse äriregistrisse äriühingu
ajutise pankrotihalduri nimi ja isikukood ning märgitakse, et tema korraldab äriühingu
likvideerimise ja esindab äriühingut. Kui pankrotivõlgnik on füüsilisest isikust ettevõtja, siis
kustutatakse ta viivitamata äriregistrist; lg 4 kohaselt käesoleva paragrahvi 1. lõike punktis 1
nimetatud juhul on juriidilisest isikust pankrotivõlgniku juhatuse liige pärast juriidilise isiku
registrist kustutamist dokumentide hoidjaks ja märgitakse sellena registrisse, kui pole teisiti
kokku lepitud või kohtulahendi alusel teisiti määratud.
    Kohus määrab Akela Baltic OÜ dokumentide hoidjaks Raavo Raadiku, kes kohtuistungil
andis ka sellekohase nõusoleku.
Halduri tasu ja kulutused.
   PankrS § 23 lg 1 kohaselt ajutisel halduril on õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud
kulutuste suuruse; lg 2 kohaselt tasu suuruse arvestamise aluseks on ülesannete täitmisele
kuluv aeg. Ajutine haldur esitab kohtule tööaja arvestuse andmed ja taotluse kulutuste
hüvitamiseks koos käesoleva seaduse § 22 lõikes 5 nimetatud aruandega. Kulutuste
hüvitamise taotluses märgib haldur kulutuse suuruse, tekkimise põhjuse või aluse ja tekkimise
aja; lg 3 kohaselt ajutise halduri tunnitasu ülemmäär on 96 eurot.
   Ajutine haldur palub määrata ajutise halduri tasuks x eurot, millele lisandub käibemaks x
eurot ning ajutise pankrotihalduri tehtud vajalikeks kulutusteks 31 eurot. Ajutise
pankrotihalduri poolt on esitatud tööaja ja kulude arvestus. Võlgnik vastuväiteid tööaja
arvestusele ja tasu ning kulutuste suurusele ei esitanud. Kohus rahuldab esitatud taotluse.
Kohus määrab ajutise pankrotihalduri Martin Pärna tasuks x eurot, millele lisandub
käibemaks x eurot. PankrS § 23 lg 4 kohaselt kui võlgniku avalduse alusel alustatud menetlus
lõpetatakse raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui x eurot (sealhulgas seaduses ettenähtud maksud,
välja arvatud käibemaks). Ajutise halduri tasust x eurot, millele lisandub käibemaks x eurot
tuleb hüvitada riigi arvelt seoses võlgnikul vara puudumisega ajutise halduri tasu katteks.
PankrS § 23 lg 6 kohaselt kohus võib ajutise halduri tasu ja hüvitatavate kulutuste tasumise
määrata büroole, mille kaudu ajutine haldur tegutseb. Ajutise halduri tasu tuleb kanda
vastavalt ajutise halduri korraldusele OÜ Advokaadibüroo Naur & Pärn arveldusarvele.
Kohus määrab ajutise pankrotihalduri tehtud vajalikeks kulutusteks 31 eurot, mis kuulub
hüvitamisele pankrotivara arvelt, ja vastavalt ajutise halduri korraldusele tuleb kanda Martin
Pärna arveldusarvele.


/allkirjastatud digitaalselt/
Maili Tartu
Kohtunik




                                                                                            8 (8)
