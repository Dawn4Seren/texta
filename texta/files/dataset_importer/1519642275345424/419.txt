                            KOHTUMÄÄRUS
Kohus                               Viru Maakohus
Määruse tegemise aeg ja koht        20. detsember 2016 Jõhvi kohtumajas
Väärteoasja number                  4-16-8550
Kohtunik                            Larissa Prokopenko
Kohtuistungisekretär                Ingrid Koddo
Kohtuasi                            Tallinna Munitsipaalpolitsei Ameti taotlus Serguei
                                    Teider´ile asenduskaristuse määramiseks
Võlgnik                             Serguei Teider, isikukood 36903012210, xxx
                                    15.12.2016
Asja arutamise kuupäev

RESOLUTSIOON                        Juhindudes VTMS § 211 lg 3 ja KarS § 72, kohus

MÄÄRAS

Jätta   rahuldamata     Tallinna    Munitsipaalpolitsei   Ameti    taotlus  Tallinna
Munitsipaalpolitsei Ameti 26.05.2014 otsusega väärteoasjas nr 410114012928 määratud
rahatrahv 40 eurot asendamiseks üldkasuliku tööga.

Määruse ärakiri edastada Tallinna Munitsipaalpolitsei Ametile ja kohtutäitur Kristel
Maalman´ile.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Tallinna Munitsipaalpolitsei Ameti 26.05.2014 otsusega väärteoasjas nr 410114012928
määrati Serguei Teider´ile Ühistranspordiseaduse § 54-7 lg 1 järgi karistuseks rahatrahv 10
trahviühiku ulatuses, s.o summas 40 EUR.

Täitemenetlus nr 095/2014/1847 on võlgniku Serguei Teider suhtes algatatud 04.07.2014
ning täitmisteade on võlgnikule kätte toimetatud 10.07.2014. Võlgnik pole rahatrahvi tasunud.
Kohtutäitur on täitemenetluse jooksul teinud korduvad registripäringud vara ja sissetulekute
kohta. Võlgnikul puudub kinnisvara ja väärtuslik vallasvara. Kohtutäitur on kontrollinud
võlgniku vara olemasolu ning talle teadaolevatel andmetel puudub võlgnikul vara või ei ole



                                                                                        1 (3)
selle väärtus küllaldane, et katta vara realiseerimisega tekkivaid kulusid. Täitemenetluse
seadustiku § 201 lõike 1 alusel palub otsustada rahatrahvi asendamine.

Tallinna Munitsipaalpolitsei Amet esitas 24.11.2016           Viru     Maakohtule      avalduse
asenduskaristuse määramiseks.

Avalduse kohaselt ei tasunud menetlusalune isik Serguei Teider rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 410114012928. 22.11.2016
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 410114012928 rahatrahvi summas 40 eurot üldkasuliku tööga.

15.12.2016 kohtuistungile Serguei Teider ei ilmunud, kohtukutset ei õnnestunud kätte
toimetada, kuna isik ei ela antud korteris.

Kohtu seisukoht

Kohus, tutvunud käesoleva asja materjalidega, leidis, et taotlus rahuldamisele ei kuulu.

Käesoleva asja materjalidest nähtub, et Tallinna Munitsipaalpolitsei Ameti 26.05.2014
otsusega väärteoasjas nr 410114012928 määrati Serguei Teider´ile ÜTS § 54-7 lg 1 järgi
karistuseks rahatrahv 10 trahviühiku ulatuses, s.o summas 40 EUR.

Kohtutäitur Kristel Maalman 22.11.2016 teatest Tallinna Munitsipaalpolitsei Ametile
nähtub, et rahatrahvi sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Väärteomenetluse seadustiku § 211 lg 3 kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Kohus edastas kohtukutse aadressile xxx, kuid kutset pole õnnestunud kätte anda, kuna isik ei
ela antud elukohas. Võlgniku asukoht on teadmata. Sundtoomist ei ole otstarbekas kohaldada,
kuna isiku elukoht on teadmata.
Arvestades asjaolusid, et kohus kasutas kõiki võimalikke meetmeid isiku elukoha
kindlakstegemiseks, kuid see ei õnnestunud, siis leiab kohus, et käesoleval ajal ei ole võimalik
rahatrahvi asendamine aresti või üldkasuliku tööga võlgniku Serguei Teider suhtes.

Tulenevalt VTMS § 211 lg 1¹ on asja sisuliseks arutamiseks menetlusaluse isiku osavõtt
kohtuistungist kohustustlik.




                                                                                           2 (3)
Kohus on seisukohal, et isiku puhul, kelle puhul ei ole tõsikindlalt võimalik veenduda tema
püsiva elukoha olemasolus ja seega tema elukohta kindlaks teha, tuleb järeldada, et see isik ei
ole kohtule kättesaadav. Ilma tema osavõtuta ei ole rahatrahvi asendamise sisuline arutamine
võimalik. Muid andmeid kohtule teada ei ole.

Lähtudes ülaltoodust kohus leiab, et Serguei Teider´ile asenduskaristuse määramine
käesoleval ajal ei ole võimalik ning taotlus tuleb jätta rahuldamata.


/allkirjastatud digitaalselt/
Larissa Prokopenko
Kohtunik




                                                                                          3 (3)
