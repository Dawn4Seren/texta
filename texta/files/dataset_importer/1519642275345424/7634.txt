                                                                                     2-16-11978




                           KOHTUOTSUS
                                EESTI VABARIIGI NIMEL
                                      Tagaseljaotsus
Kohus                               Pärnu Maakohus
Kohtunik                            Tambet Grauberg
Otsuse tegemise aeg ja koht         08. september 2016.a, Haapsalu kohtumaja
Tsiviilasja number                  2-16-11978
Tsiviilasi                          Eesti Haigekassa hagi R.M.u vastu tervisekahju
                                    tekitamisega seotud ravikindlustushüvitise hüvitamise
                                    nõudes
Tsiviilasja hind                    181,11 eurot
Menetlusosalised ja nende           Hageja: Eesti Haigekassa, registrikood: 74000091, asukoht:
esindajad                           Lembitu 10, 10114 Tallinn
                                    Hageja lepinguline esindaja: Pille Pihler, Eesti Haigekassa
                                    Pärnu osakond, Lai 14, 80010 Pärnu, e-post:
                                    pille.pihler@haigekassa.ee
                                    Kostja:     R.M.,   isikukood     xxxxxxxxxxx;     elukoht:
                                    Xxxxxxxxxxx; viibimiskoht: Xxxxxxxxxxx
Menetluse staatus                   Kirjalik menetlus
RESOLUTSIOON
1. Hagi rahuldada tagaseljaotsusega.
2. Välja mõista kostjalt R.M.ult (M.) hageja Eesti Haigekassa kasuks 05.10.2015.a
   tervisekahjustuse tekitamisega põhjustatud kahju summas 181,11 eurot (sada
   kaheksakümmend üks eurot ja 11 senti).
3. Tunnistada otsus tagatiseta viivitamata täidetavaks.
4. Saata otsus menetlusosalistele.
Menetluskulude jaotus ja rahalise suuruse kindlaksmääramine
Jätta hageja Eesti Haigekassa menetluskulud kostja R.M.u kanda.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.




                                                                                             1
                                                                                         2-16-11978


Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata mõjuva
põhjuse olemasolust, kui hagile vastamata jätmise puhul oli hagi kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kirjeldav ja põhjendav osa
Pärnu Maakohus võttis 10.08.2016.a menetlusse Eesti Haigekassa hagiavalduse R.M.u vastu ning
kohustas kostjat esitama vastuse hagiavaldusele 14 päeva jooksul hagiavalduse kättesaamisest.
R.M.ule toimetati hagiavaldus ja 10.08.2016.a kohtumäärus kätte isiklikult 23.08.2016.a aadressil
Magasini 35, Tallinn. Kostjal oli kohustus vastata hagiavaldusele hiljemalt 06.09.2016.a. Kostja
hagiavaldusele tähtaegselt vastust ei esitanud.
TsMS § 444 lg 3 alusel teeb kohus käesolevas tsiviilasjas tagaseljaotsuse ilma kirjeldava ja
põhjendava osata.

/allkirjastatud digitaalselt/
Tambet Grauberg
kohtunik




                                                                                                  2
