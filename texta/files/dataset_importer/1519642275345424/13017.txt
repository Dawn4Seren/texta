                                KOHTUMÄÄRUS

Kohus                              Viru Maakohus

Kohtuasja number                   4-13-5774
Määruse tegemise aeg ja koht       09. juuni 2016, Rakvere kohtumajas

Kohtunik                           Anu Ammer

Kohtuasi                           Riigi Tugiteenuste Keskuse taotlus rahalise karistuse
                                   asendamiseks
Menetlusalune isik                 ATS KALMUS, (i.k. 39007095223; elukoht: xxxx;
                                   email: xxxx
Kohaldatud õigusnormid             TMS § 206 lg 3; KrMS § 417, § 432


RESOLUTSIOON

Jätta Riigi Tugiteenuste Keskuse             taotlus   Ats    Kalmusele     asenduskaristuse
kohaldamiseks rahuldamata.

Edasikaebamise kord

Määruse peale on õigus esitada määruskaebus 15 päeva jooksul Viru Maakohtule,
alates päevast, mil isik sai vaidlustatavast kohtumäärusest teada või pidi teada saama.

Asjaolud

Viru Maakohtu 04.09.2013 otsusega tunnistati Ats Kalmus süüdi LS § 207 järgi ja karistati
teda rahatrahviga 30 trahviühiku ulatuses ehk 120 eurot riigituludesse. Sama otsusega tunnistas
kohus Ats Kalmuse süüdi ka LKindlS § 661 lg 1 järgi ja karistas teda rahatrahviga 20
trahviühiku ulatuses ehk 80 eurot riigituludesse. Kohtuotsus jõustus 12.09.2013.

01.06.2016 esitas Riigi Tugiteenuste Keskus kohtule taotluse rahaliste karistuste
asendamiseks, kuna võlgnik ei ole rahalisi karistusi tasunud. Nõue on tasumata kokku
summas 200 eurot ehk täies ulatuses. Täitur on sissenõudjat teavitanud trahvinõuete täitmise
võimatusest.

08.06.2016 on kohtule esitatud maksekorraldus, mille kohaselt on Ats Kalmus rahatrahvi
kokku summas 200 eurot tasutud. 08.06.2016 on ka Riigi Tugiteenuste Keskus kinnitanud
kohtule, et Ats Kalmuse rahatrahv on täies ulatuses ehk summas 200 eurot tasutud.
Kohtumääruse põhjendused

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

TMS § 206 lg 3 kohaselt kui võlgnik on enne asenduskaristuse kohaldamist rahalise karistuse
ja varalise karistuse summa täies ulatuses tasunud, lõpetab kohtutäitur menetluse rahalise
karistuse ja varalise karistuse sissenõudes, teatades maakohtule viivitamata kirjalikult
rahalise karistuse ja varalise karistuse tasumisest.

Kuna Ats Kalmuse rahaline karistus on täies ulatuses tasutud enne asenduskaristuse
kohaldamise otsustamist asub kohus seisukohale, et avaldus mõistetud rahalise karistuse
asendamiseks tuleb jätta rahuldamata.


/allkirjastatud digitaalselt/

Anu Ammer
kohtunik
