                               KOHTUMÄÄRUS
Kohus                                Harju Maakohus

Kohtukoosseis                        kohtunik Aleksandr Kondrašov

Määruse tegemise aeg ja koht         27. juuni 2016, Tallinn, Tartu mnt kohtumaja

Kohtujurist                          Merily Mets

Tsiviilasja number                   2-16-3413
Tsiviilasi
                                     Xxxx hagiavaldus Xxxx vastu isaduse tuvastamise ja
                                     elatise väljamõistmise nõudes
Hagi hind                            5 750 eurot

Menetlustoiming                      Kompromissi kinnitamine ja menetluse lõpetamine

Menetlusosalised ja nende            Hageja Xxxx(isikukood xxxx, elukoht xxxx), seaduslik
                                     esindaja Xxxx(isikukood XXXX, elukoht XXXX, e-post
esindajad
                                     XXXX);
                                     Kostja Xxxx(isikukood XXXX, elukoht         XXXX)
                                     lepinguline    esindaja  Epp     Landberg    (e-post
                                     epp.landberg@namm.ee)

RESOLUTSIOON

  I. Kinnitada Xxxx(hageja) ning Xxxx(kostja) vaheline kompromiss järgmiselt:
      1.1 Xxxxkohustub maksma Xxxx(isikukood XXXX) ülalpidamiseks alates 01.06.2016.
             a igakuuliselt 107,50 eurot, kuid mitte vähem ¼ (üks neljandik) Vabariigi Valitsuse
             poolt kehtestatud kuupalga alammäärast kuni Xxxx18-aastaseks saamiseni;
      1.2 Pooled on kokku leppinud, et punktis 1.1. nimetatud summa kantakse Xxxx
             arveldusarvele nr XXXXXXXXXXXX iga kuu 10-kuupäevaks;
      1.3 Pooled paluvad kohtul kompromiss kinnitada ja menetlus tsiviilasjas nr. 2-16-3413
             lõpetada;
      1.4 Pooled on kokku leppinud, et menetluskulud jäävad poolte kanda;
      1.5 Pooled kinnitavad, et on teadlikud menetluse lõpetamise tagajärgedest;
      1.6 Pooled selgitavad, et nad ei pea vajalikuks käesoleva kompromissi kinnitamist
             kohtuistungil ja on nõus, et kohus kinnitab kompromissi kohtuistungit pidamata;
      1.7 Pooled on nõus, et kohus teeb 3 päevaga jõustuva kohtumääruse.
                                                                                    2-16-3413
   II. Lõpetada menetlus seoses kompromissi saavutamisega Xxxx hagis Xxxx vastu elatise
   väljamõistmise nõudes.
   IV. Toimetada kohtumäärus kätte menetlusosalistele.

Menetluskulude jaotus ja kindlaksmääramine

Jätta menetluskulud poolte endi kanda. Kuna menetluskulud jäävad poolte endi kanda, ei määra
kohus menetluskulusid rahaliseks kindlaks.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu kaudu
3 (kolme) päeva jooksul määruse kättesaamisest.

Asjaolud

Harju Maakohtu menetluses on Xxxx hagiavaldus Xxxx vastu isaduse tuvastamise ja elatise
väljamõistmise nõudes.

Pooled esitasid 21.06.2016 kohtule kompromissi, mille paluvad kinnitada ja menetluse nende
vahel käesolevas tsiviilasjas lõpetada.

Kohus lahendab Xxxx nõude Xxxx vastu isaduse tuvastamiseks osaotsusega.

Kohtumääruse põhjendused

Tsiviilkohtumenetluse seadustiku (edaspidi TsMS) § 428 lg 1 p 4 sätestab, et kohus lõpetab
menetluse otsust tegemata, kui pooled on sõlminud kompromissi ja kohus kinnitab selle. TsMS
§ 430 lg 1 kohaselt võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse kompromissi tingimused. TsMS §
430 lg 3 kohaselt ei kinnita kohus kompromissi, kui see on vastuolus heade kommetega või
seadusega või rikub olulist avalikku huvi või kui kompromissi ei ole võimalik täita.

Pooled esitasid 21.06.2016 kohtule allkirjastatud kompromissi, mille paluvad kohtul kinnitada
ning menetlus käesolevas tsiviilasjas lõpetada. Pooled kinnitavad, et on teadlikud kompromissi
sõlmimise tagajärgedest.

Kohus on seisukohal, et kompromiss on seaduslik, ei ole vastuolus heade kommetega ega riku
avalikku huvi, samuti on võimalik kompromissi täita. Seega kohus leiab, et kompromiss vastab
TsMS § 430 lg-tes 2 ja 3 sätestatud nõuetele. Kohus leiab, et kohtule esitatud kompromiss tuleb
kinnitada ja menetlus käesolevas tsiviilasjas lõpetada TsMS § 428 lg 1 p 4 alusel. Pooled
lepivad TsMS § 661 lg 4 alusel kokku, et lühendavad määruskaebuse esitamise tähtaega
kolmele päevale.


TsMS § 173 lg 1 järgi esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 168 lg 3 alusel kompromissi
sõlmimise korral kannavad pooled oma menetluskulud ise, kui nad ei ole kokku leppinud teisiti.
Pooled on kokku leppinud, et menetluskulud jäävad poolte endi kanda. Kuivõrd menetluskulud
jäävad poolte endi kanda, ei määra kohus menetluskulusid rahaliselt kindlaks.

                                                                                             2
                                                                                2-16-3413

Kohus selgitab, et TsMS § 430 lg 6 kohaselt asendab kokkuleppe sõlmimine kohtu kinnitatud
kompromissina kokkuleppe notariaalset tõestamist. TsMS § 432 kohaselt kui menetlus on
lõpetatud, ei saa hageja uuesti pöörduda kohtusse hagiga sama kostja vastu vaidluses samal
alusel sama hagieseme üle. Kui menetlus on lõpetatud hagist loobumise tõttu või
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti.



/allkirjastatud digitaalselt/
Aleksandr Kondrašov
kohtunik




                                                                                        3
