                               KOHTUOTSUS
                                (TAGASELJAOTSUS)
                                  Eesti Vabariigi nimel


Kohtuasja number                2-15-17823

Otsuse tegemise aeg ja koht     05. aprill 2016. a, Jõhvi

Kohus                           Viru Maakohus

Kohtunik                        Viljo Junolainen

Kohtuasi                        Ahtme Killustik OÜ hagi Abaza OÜ vastu 7 651,62 euro
                                võlgnevuse ja lisanduva viivise nõudes

Hagihind                        8 210,07 eurot

Asja läbivaatamise kuupäev      Kirjalik menetlus

Menetlusosalised
                                Hageja:             Ahtme Killustik OÜ (RK xxx, aadress:
                                                    Killustiku, Kose küla, Jõhvi vald, 41545
                                                    Ida-Viru maakond)

                                Hageja              Advokaat Margus Kiir          (JeweLex
                                esindajad:          Advokaadibüroo       OÜ,         e-post:
                                                    margus.kiir@jewelex.ee)

                                Kostja :            Abaza OÜ (RK xxx, asukoht: Vatsla-3
                                                    AÜ, Vatslaoru 10, Vatsla küla, Saue
                                                    vald,  Harju    maakond,     e-post:
                                                    abaza@hot.ee)

                                Kostja seaduslik    juhatuse liige Anataly Dzhanaev, e-
                                esindaja:           post:           abaza662@gmail.com,
                                                    abaza@hot.ee)


RESOLUTSIOON


1. Hagi rahuldada tagaseljaotsusega.

2. Välja mõista Abaza OÜ-lt Ahtme Killustik OÜ kasuks võlgnevus põhivõlana 7 651
(seitse tuhat kuussada viiskümmend üks) eurot ja 62 senti.

2.1 Välja mõista Abaza OÜ-lt Ahtme Killustik OÜ kasuks viivis põhinõudelt (7 651,62
eurolt) alates 26.11.2015. a kuni 05.04.2016. a summas 201 (kakssada üks) eurot ja 96
                                                                                         (4)   1
senti ning alates 06.04.2016. a kuni põhinõude täitmiseni VÕS § 113 lg 1 teises lauses
sätestatud ulatuses.

3. Jätta menetluskulud täies ulatuses kostja Abaza OÜ kanda ja välja mõista Abaza OÜ-
lt Ahtme Killustik OÜ kasuks menetluskulud summas 900 (üheksasada) eurot.

3.1 Välja mõista Abaza OÜ-lt Ahtme Killustik OÜ kasuks viivis menetluskuludelt (900
eurolt) alates käesoleva kohtuotsuse jõustumise järgmisest päevast kuni nõude
täitmiseni VÕS § 113 lg 1 teises lauses sätestatud ulatuses.

4. Kohtuotsus (tagaseljaotsus) kuulub viivitamatult täitmisele.

5.Toimetada kohtuotsuse (tagaseljaotsuse) ärakiri kostjale Abaza OÜ-le kätte avalikult


EDASIKAEBAMISE KORD


Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.
Kui koos menetluskulude jaotusega määrati kindlaks hüvitatavate menetluskulude
suurus, saab hüvitatavate menetluskulude suurust vaidlustada selle kohtulahendi peale
edasi kaevates.

Menetluskulude kindlaksmääramise määruse või selle täiendamise määruse peale võib
esitada  määruskaebuse     menetluskulude      kindlaksmääramist      taotlenud ja
menetluskulusid kandma kohustatud isik, kui kaebuse hind ületab 200 eurot.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr EE062200221059223099 AS-s Swedbank, kautsjoni 325 eurot ja esitades
kohtule selle kohta maksekorralduse (TsMS § 142 lg 2). Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.


ASJAOLUD


1. Viru Maakohtu menetluses on Ahtme Killustik OÜ hagi Abaza OÜ vastu 7 651,62 euro
nõudes. Hagiavalduse kohaselt sõlmisid pooled suulise lepingu, mille aluses hageja väljastas
kostjale killustikku ja aherainet. Toodete üleandmisel väljastas hageja kostjale igakordselt
kaalumise tulemustega saatelehed ning edastas tasumiseks vastavas osas arved. Kostja on
omandanud hagejalt tooteid kokku 7 651,62 euro eest. Kostja ei ole omapoolset kohustust
täitnud ega arveid tasunud.

Hageja palub kostjalt välja mõista võlgnevus summas 7 651,62 eurot, viivis põhinõudelt
alates 26.11.2015 kuni otsuse tegemiseni kindla summana (1,53 eurot päevas) ja edasi
põhinõude täitmiseni VÕS § 113 lõike 1 teises lauses ettenähtud ulatuses. Peale võlgnevuse
palus hageja kostjalt välja mõista menetluskulud.

                                                                                          (4)   2
2. Hagiavalduses märkis hageja kostja asukohaks Vatsla-3 AÜ, Vatslaoru 10, Vatsla küla,
Saue vald, Harju maakond. Äriregistri teabesüsteemi kohaselt OÜ Abaza aadressiks on
hagiavalduses märgitud aadress ja kostja seaduslikuks esindajaks on juhatuse liige Anatoly
Dzhanaev. Rahvastikuregistri andmetel Anatoly Dzhanaevi elukoht xxx. Kohus on
dokumendid saatnud kostja seaduslikule esindajale e-postiga - puudub vastus, sideaadressile -
Vatsla-3 AÜ, Vatslaoru 10, Vatsla küla, Saue vald, Harju maakond. Dokumendid on
tagastatud märkega „hoiutähtaja möödumisel“. Kohtul ei õnnestunud OÜ Abaza seaduslikule
esindajale kohtudokumente kätte toimetada.

Seoses sellega, et kostja seadusliku esindaja tegelik asukoht oli teadmata, toimetati kostjale
hagimaterjalid kätte avalikult, väljaande Ametlikud Teadaanded kaudu 04. märtsil 2016. a.
TsMS § 317 lg 5 kohaselt loetakse dokument avalikult kättetoimetatuks 15 päeva möödumisel
väljavõtte väljaandes Ametlikud Teadaanded ilmumise päevast. Hagimaterjalid loetakse
kostjale kättetoimetatuks 19.03.2016. a. Kohus kohustas kostjat 14 päeva jooksul kirjalikult
vastama. Kohtuteates selgitati kostjale hagimaterjalide kättesaamise ja kohtule vastamise
võimalust. Kostja kohtule vastanud ja vastuväiteid hagile esitanud ei ole.

Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTUOTSUSE PÕHJENDUSED


3. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

4. Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

5. TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

6. Hagi on tõendatud kostja omaksvõtuga ning õiguslikult põhjendatud VÕS § 3, § 208 lg 1, §
76, § 100, § 101 lg 1 p 1, § 108, § 113, TsMS § 367.

7. Eeltoodu alusel ja juhindudes TsMS § 407 lg 1, lg 3, rahuldab kohus hagi ja mõistab
kostjalt välja hageja kasuks võlgnevuse 7 651,62 eurot ja lisanduva viivise.

Vastavalt TsMS § 468 lg 1 p 2 tunnistab kohus omal algatusel tagatiseta viivitamata
täidetavaks tagaseljaotsuse.


MENETLUSKULUDE JAOTUS


8. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

                                                                                                (4)   3
TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.

Hageja menetluskulud on riigilõiv hagi esitamiselt 500 eurot, õigusabikulud 400 eurot, kokku
900 eurot. Kohus mõistab kostjalt hageja kasuks menetluskulude katteks 900 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 2.

TsMS § 177 lg 2 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.



/ allkirjastatud digitaalselt /



Viljo Junolainen
Kohtunik




                                                                                          (4)   4
