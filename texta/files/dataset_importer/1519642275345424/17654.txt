                                                                                        2-15-17222




                              KOHTUOTSUS
                              EESTI VABARIIGI NIMEL


Kohus                            Pärnu Maakohus
Kohtukoosseis                    kohtunik Tambet Grauberg
Otsuse tegemise aeg ja koht      21. aprill 2016.a., Haapsalu kohtumaja
Tsiviilasja number               2-15-17222
Tsiviilasi                       J.F.     hagi       täiteasjas     nr.133/2015/788    sundtäitmise
                                 lubamatuks tunnistamiseks ja täitemenetluse ajatamiseks
Tsiviilasja hind                 5000 eurot
Menetlusosalised ja nende        Hageja (võlgnik): J.F., isikukood xxxxxxxxxxx; elukoht:
esindajad                        Xxxxxxxxxxx; e-post: Xxxxxxxxxxx
                                 Hageja esindaja: Andres Õige, e-post: andr58@hotmail.com
                                 Kostja    (sissenõudja):         M.F.,   isikukood   xxxxxxxxxxxx;
                                 seaduslik esindaja K.V., isikukood xxxxxxxxxxx; elukoht:
                                 xxxxxxxxxxx; e-xxxxxxxxxxx
                                 Kostja lepingulised esindajad: advokaat Helen Hääl, advokaat
                                 Liis Tedder; e-post menetlus@concordia.ee

RESOLUTSIOON
1. Rahuldada hageja J.F.i hagi.
2. Tunnistada täiteasjas nr 133/2015/788 sissenõudja M.F. poolt täitedokumendi (Harju
   Maakohtu 06.04.2011.a. otsus tsiviilasjas nr 2-10-35671) alusel alustatud sundtäitmine
   lubamatuks summas 1400 (üks tuhat nelisada) eurot.
3. Tühistada osaliselt Pärnu Maakohtu 02.12.2015.a. hagi tagamise abinõuna Haapsalu
   tööpiirkonna kohtutäituri Tarvi Söömeri poolt sissenõudja K.V.i avalduse alusel
   algatatud täitemenetluse peatamine täiteasjas nr 133/2015/788, so 1400 eurot ületavas
   sissenõudja nõude osas, so vähemalt summas 7357,63€ (seitse tuhat kolmsada
   viiskümmend seitse eurot ja 63 senti).
4. Toimetada kohtuotsus menetlusosalistele kätte. Kohus ei edasta ise kohtuotsust
   kohtutäiturile.
Menetluskulude jaotus
Menetluskulud jätta poolte endi kanda.



                                                 1
                                                                                    2-15-17222

Edasikaebamise kord
Käesoleva kohtuotsuse peale on õigus esitada apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
kohtuotsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.
Kohtu selgitus menetlusabi taotlemise kohta.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

/allkirjastatud digitaalselt/

Tambet Grauberg
kohtunik




                                               2
