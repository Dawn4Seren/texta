                               KOHTUOTSUS
                                EESTI VABARIIGI NIMEL


Kohus                               Pärnu Maakohus

Kohtunik                            Indrek Saar

Kohtuistungi sekretär               Aivi Meister

Prokurör                            Liia Piirisalu

Otsuse tegemise aeg ja koht         03.märts 2016.a. Rapla

Kohtuistungi aeg                    03.märts 2016.a.

Kriminaalasja number                1-16-933

Kriminaalasi                        Sander Jõema süüdistusasi KarS § 263 lg 1 p 1 järgi
                                    kokkuleppemenetluses.
Süüdistatav                         Sander Jõema, isikukood 39205132018, EV kodanik, emakeel
                                    eesti, põhiharidusega, xxxx xxxxxxx OÜ tööline, kriminaalkorras
                                    karistamata, elukoht xxxxx xxxxxxx xxx, telefon xxxxxxxx,
                                    tõkend elukohast lahkumise keel alates 10.oktoobrist 2015.a.

Kaitsja
                                    Vandeadvokaat Eve Jundas
Kohaldatud menetlusnormid           KrMS §§ 248 lg 1 p 5, 315, 318 lg 3 p 4 ning 319 lg 1 ja 2


RESOLUTSIOON

Süüdi tunnistada Sander Jõema kuriteos KarS § 263 lg 1 p 1 järgi ja karistada teda vangistusega kümme
(10) kuud, millest kahtlustatavana kinnipidamisega 14.-16.juunini 2013.a. on kolm (3) päeva ja
vangistuse kandmata osaks jääb üheksa (9) kuud ja kakskümmend seitse (27) päeva.

KarS § 74 lg 1 kohaselt ei pöörata vangistust täitmisele, kui Sander Jõema kaheksateist (18) kuulise
katseaja jooksul ei pane toime tahtlikku kuritegu ja täidab KarS § 75 lg 1 ette nähtud käitumiskontrolli
nõudeid: elab kohtule avaldatud elukohas, ilmub määratud aegadel kriminaalhooldaja juurde
registreerimistele, allub oma elukohas kriminaalhooldaja kontrollile, esitab kriminaalhooldajale
andmeid oma kohustuste täitmise ja elatusvahendite kohta, Eesti Vabariigi piires kauemaks kui
viieteistkümneks päevaks oma elukohast lahkumiseks, Eesti Vabariigist lahkumiseks, väljaspool Eesti
Vabariiki viibimiseks ja elu- või töökoha vahetamiseks taotleb kriminaalhooldajalt eelneva loa.

Katseaja algust arvestatakse kohtuotsuse kuulutamise päevast.
Välja mõista Sander Jõemalt kannatanu JA kasuks 100 eurot kuriteoga tekitatud kahju hüvituseks.

Välja mõista Sander Jõemalt riigi tuludesse 645 eurot sundraha ja 72 eurot määratud kaitsja tasu
hüvituseks.

Menetluskulud kokku 717 eurot on võimalik tasuda ositi kaheteist (12) kuu jooksul arvates kohtuotsuse
jõustumisest, s.o ühes kuus 59.75 eurot Maksu- ja Tolliameti kontole nr EE351010052031000004 SEB
Pank AS-is, EE502200221014193355 Swedbank AS-is, EE401700017002872300 Nordea Bank
Finland PLC Eesti filiaalis või EE873300333499990003 Danske Bank AS Eesti filiaalis. Tasumisel
märkida viitenumber 99916700015937 ja selgituseks kohtuasja nr 1-16-933. Maksete mittetasumise
korral saadetakse kohtuotsus sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast maakohtu kaudu apellatsiooni Tallinna Ringkonnakohtule. Apellatsiooni saab
esitada kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Sander Jõemad süüdistatakse selles, et ta

13.septembril 2015 kella 04:15 paiku koos TT tungis avalikus kohas Raplas Kauba 2 ööklubi
Madhouse ees tänaval kõrvaliste isikute juuresolekul kallale SÖ ja LT - lõi SÖ ühe korra rusikaga
näkku, mille tõttu kukkus kannatanu asfaldile selili maha. Seejärel lõi TT maas lamanud S.Ö korduvalt
jalaga pea piirkonda, mille tagajärjel jäi kannatanu teadvusetult lamama. Samal ajal tõukas S. Jõema
pikali elukaaslase kaitseks sekkunud LT. Kui LT püsti tõusis, siis tõukasid S. Jõema ja T. T füüsilist
jõudu kasutades L. T S. Ö eemale. Kui L. T uuesti S.Ö kaitseks tema ette astus, siis tõukas T. T
uuesti L. T , mille tagajärjel kannatanu kukkus S.Ö peale. Kui L. T uuesti püsti tõusis, siis tõukas T.
T ta uuesti S. Ö peale pikali. Oma tegevusega põhjustasid nad S.Ö füüsilist valu ja tervisekahjustuse-
pea ja nina pindmise vigastuse, ninast verejooksu, huule ja suuõõne pindmise vigastuse ning L. T
füüsilist valu ja marrastused vasaku käe küünarnukile. Peale selle häiris S.Jõema ööklubi külastajate
rahu ja turvatunnet.

Sander Jõema need teod on kvalifitseeritud avalikus kohas käitumise üldnõuete rikkumisena, mis oli
seotud vägivalla kasutamisega s.o. KarS § 263 lg 1 p. 1 ette nähtud kuriteona.

Ajavahemikul 13.juunil 2013.a. kell 23.40 kuni 14:juuni 2013.a. kell 00:45 koos GK lõi Raplas
Mahlamäe 3 maja ees kolmandate isikute nähes rusikatega pea piirkonda JA ja ühel korral rusikaga õla
piirkonda AR, millega põhjustas kannatanutele füüsilist valu ja tervisekahjustuse.

Sander Jõema need teod on kvalifitseeritud teo toimepanemise ajal kehtinud KarS § 263 p.p. 1 ja 4 ette
nähtud kuriteona s.o. avaliku korra rakse rikkumisena isikute grupis, mis alates 19.juunist 2014.a.
vastab KarS § 263 lg. 1 p.1 kirjeldatud kuriteo tunnustele.


Süüdistatava, tema kaitsja Eve Jundase ja prokuröri vahel sõlmitud kokkuleppe kohaselt on karistuseks
vangistus kümme (10) kuud, mida ei pöörata KarS § 74 lg 1 kohaselt täitmisele kaheksateist kuulise
katseajaga.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör ja kaitsja jäid samuti
kokkuleppe juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja menetlemisel
on järgitud kokkuleppemenetluse sätteid. Seepärast tuleb teha vastavalt kokkuleppele süüdimõistev
otsus.




(allkirjastatud digitaalselt)

Indrek Saar
Kohtunik
