                                                                   Kriminaalasi nr. 1-16-8491




                                KOHTUOTSUS
                                  Eesti Vabariigi nimel


03.oktoober 2016.a
Tartu Maakohus Tartu kohtumaja
Kohtunik Anneli Tanum
Sekretär Kristi Suvi
Prokurör Margit Pärn

Kriminaalasi Silver Sikkali süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Silver Sikkal, IK 39102176539; sünniaeg: 17.veebruar 1991.a; kodakondsus:
Eesti Vabariigi kodanik; emakeel: eesti keel; haridus: keskeriharidus; perekonnaseis:
vabaabielus, alaealisi ülalpeetavaid ei ole; töökoht: XXX; elukoht: XXX; varasem karistatus:
kriminaalkorras karistatud 1 korral, väärteokorras karistamata; tõkend: ei ole kohaldatud

RESOLUTSIOON

Süüdi tunnistada Silver Sikkal KarS § 424 järgi ja mõista karistuseks neli (4) kuud vangistust.

KarS § 68 lg 1 alusel arvata karistusaja hulka Silver Sikkali eelvangistus 02.-03.oktoober
2016.a, s.o kaks (2) päeva ning lõplikuks karistuseks mõista kolm (3) kuud kakskümmend
kaheksa (28) päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Silver
Sikkal ei pane ühe (1) aasta pikkuse katseaja jooksul toime uut tahtlikku kuritegu.

KarS § 78 p 1 alusel hakata Silver Sikkali katseaega arvestama alates kohtuotsuse
kuulutamisest.

KarS § 50 lg 1 p 1 alusel võtta Silver Sikkalilt lisakaristusena ära mootorsõiduki juhtimise
õigus kolmeks (3) kuuks, milline karistus hakkab kehtima kohtuotsuse jõustumisest.

Liiklusseaduse § 127 alusel on Silver Sikkal kohustatud loovutama oma juhiloa Maanteeameti
elukohajärgsele liiklusregistri büroole alates kohtuotsuse jõustumisest viie (5) tööpäeva
jooksul.
KrMS § 180 lg 1 alusel välja mõista Silver Sikkalilt riigituludesse menetluskuluna sundraha
kolmsada kakskümmend kaks (322) eurot 50 senti.

Menetluskulu tuleb tasuda kolmekümne (30) päeva jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700070626.
Väljamõistetud summa tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulu tasuti.
Väljamõistetud summa vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.

KOHTUOTSUSE PÕHIOSA

Süüdistus

Silver Sikkalit süüdistatakse selles, et tema juhtis alkoholijoobe seisundis 02.oktoobril 2016.a
kella 04.10 paiku Tartu maakonnas Ülenurme vallas Ülenurme tee 1.kilomeetril mootorsõidukit
Volvo S80 registreerimisnumbriga XXX. Silver Sikkali väljahingatavas õhus oli
alkoholisisaldus 1,22 mg/l kohta.

Sellega pani Silver Sikkal toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 424 kuriteo toimepanemise eest nõuab prokurör kohtus süüdistatavale Silver Sikkalile
karistuseks 4 kuud vangistust.
KarS § 68 alusel lugeda eelvangistuses viibitud aeg 02.-03.oktoober 2016.a, s.o 2 päeva
karistusaja hulka ning lõplikuks ärakandmisele kuuluvaks karistuseks mõista 3 kuud 28 päeva
vangistust.
KarS § 73 alusel määrata, et mõistetavat karistust ei pöörata täielikult täitmisele, kui Silver
Sikkal ei pane 1-aastase katseaja jooksul toime uut tahtlikku kuritegu.
KarS § 50 lg 1 p 1 alusel võtta Silver Sikkalt ära mootorsõiduki juhtimise õigus 3 kuuks.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.

Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Silver Sikkal tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Silver Sikkalilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele ja kaitsjatasu. Kohus nõustub, et aluseid
menetluskulude osaliselt riigi kanda jätmiseks ja menetluskulude tasumiseks tavapärasest
pikema tähtaja määramiseks ei esine. Seega tuleb menetluskulud tasuda 30 päeva jooksul
kohtuotsuse jõustumisest alates.

Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
