                                                                               4-15-10981




                        KOHTUMÄÄRUS
Kohus                             Viru Maakohus

Määruse tegemise aeg ja koht      29. veebruar 2016, Narva kohtumaja

Toimiku number                    4-15-10981 (930014001133)

Kohtunik                          Innokenti Menšikov

Kohtuistungi sekretär             Egle Nigulist

Tõlk                              Irina Ogurova

Avalduse esitaja                  Maksu- ja Tolliamet
                                  asukoht Lõõtsa 8a, 15176 Tallinn
Taotlus                           Taotlus    rahatrahvi   asendamiseks    arestiga    Sergei
                                  Hvorostjanski suhtes
Süüdlane/võlgnik
                                  Sergei Hvorostjanski
                                  isikukood 37310072236, elukoht xxx.

Kohtuistungi toimumise aeg        29.02.2016

RESOLUTSIOON

Rahuldada Maksu- ja Tolliameti 15.12.2015 taotlus asendada Sergei Hvorostjanskile
määratud rahatrahv arestiga.

Asendada Sergei Hvorostjanskile Maksu-ja Tolliameti 17.06.2014 üldmenetluse otsusega
väärteoasjas nr 930014001133 määratud rahatrahv 35 trahviühikut, so 140 (ükssada
nelikümmend) eurot, 3 (kolme) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 3 (kolm) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.

Sergei Hvorostjanski üldkasuliku töö tundide tegemist korraldab Politsei- ja Piirivalveameti
Ida prefektuuri Jõhvi politseijaoskonna ennetus-ja menetlustalituse vanemspetsialist
Svetlana Eemann (Rahu 38, 41588 Jõhvi, Ida-Virumaa; e-post: svetlana.eemann@politsei.ee,
telefon 3372315).
                                                                                      1(3)
                                                                                    4-15-10981

Kui süüdlane või süüdimõistetu hoiab üldkasulikust tööst kõrvale, süüdimõistetu ei järgi
kontrollnõudeid või ei täida talle pandud kohustusi, võib kohus KarS § 69 lg 6 kohaselt
politseiasutuse taotluse või kriminaalhooldusametniku ettekande alusel pöörata süüdlasele või
süüdimõistetule mõistetud aresti või vangistuse täitmisele. Aresti või vangistuse täitmisele
pööramisel arvestatakse karistusest kantuks süüdlase või süüdimõistetu tehtud üldkasulik töö,
mille üks tund võrdub ühe päeva aresti või vangistusega.

Antud määrus edastada Sergei Hvorostjanskile, Maksu-ja Tolliametile ning Politsei- ja
Piirivalveameti Ida Prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Sergei Hvorostjanskit karistati Maksu- ja Tolliameti 17.06.2014 üldmenetluse otsusega
väärteoasjas nr 930014001133 Tolliseaduse § 73 lg 1 järgi rahatrahviga 35 trahviühikut, so 140
eurot. Kohtuvälise menetleja otsus on jõustunud 02.07.2014.

15.12.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 17.06.2014 trahviotsusega nr 930014001133/2 Sergei Hvorostjanskile
(isikukood 37310072236; edaspidi võlgnik) määratud rahatrahvi asendamine arestiga.
Trahviotsus on võlgnikule VTMS § 70 lg-st 4 tulenevalt loetud kättetoimetatuks 17.06.2014.
Seisuga 14.12.2015 on võlgnikul trahviotsus summas 140,00 eurot jätkuvalt tasumata.
Rahatrahvi ei ole määratud tähtajaks tasutud, samuti ei ole pikendatud tasumise tähtaega.
Maksuhaldur on kontrollinud võlgniku vara olemasolu – võlgnikule kuulub 2001 sõiduk
MERCEDES-BENZ (registreerimismärgiga xxx) ning 2001 aasta sõiduk Volvo
(registreerimismärgiga xxx). Sõidukitele on seatud kohtutäituri poolt käsutamise keelumärge.
Maanteeameti päringust selgus, et sõidukitel puudub kehtiv liikluskindlustus ja kehtiv
tehnoülevaatus. Maksuhalduri hinnangul on võlgnikule kuuluvate sõidukite realiseerimine läbi
kohtutäituri aeganõudev ning ei pruugi anda tulemust kuna sõidukitele on seatud käsutamise
keelumärge kolmanda isiku kasuks. Võlgniku pangakontod on arestitud alates 21.07.2014, kuid
arestimise tulemusena laekumisi rahatrahvi nõude katteks toimunud ei ole. Maksukohustuslaste
registri andmetel võlgnik 14.12.2015 seisuga ametlikult ei tööta. 26.11.2015 saadetud võlgnikule
e- kiri aadressile xxx ja palutud tasuda trahv hiljemalt 10.12.2015. Seisuga 14.12.2015 on trahv
tasumata. Maksuhalduri hinnangul on nimetatud rahatrahvi nõude täitmine eelpool toodud
põhjustel võimatu.


Menetlusosaliste seisukohad kohtuistungil

Kohtuistungil Sergei Hvorostjanski tunnistas seda, et rahatrahv on tasumata ning nõustus tegema
üldkasulikku tööd.




                                                                                           2(3)
                                                                                       4-15-10981

Kohtu seisukoht


Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Täitemenetluse seadustiku § 201 lg 1 sätestab, et juhul, kui rahatrahvi määratud tähtpäevaks
tervikuna ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

Karistusseadustiku § 72 lg 1 sätestab, et kui süüdlane ei tasu talle määratud või mõistetud
rahatrahvi, asendab kohus selle tasumata osas arestiga või süüdlase nõusolekul üldkasuliku tööga
käesoleva seadustiku §-s 69 sätestatud korras.

Karistusseadustiku § 69 lg 1 alusel võib kohus aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
tund üldkasulikku tööd, mida ei mõisteta vähem kui viis tundi. Arest või vangistus asendatakse
üldkasuliku tööga üksnes süüdlase nõusolekul.

Kohus leiab, et Maksu-ja Tolliameti taotlus võlgnikule Sergei Hvorostjanskile määratud
rahatrahvi asendamiseks on põhjendatud ja kuulub rahuldamisele, sest võlgnikul puuduvad
rahalised vahendid, et rahatrahvi tasuda.

Kohus on seisukohal, et Sergei Hvorostjanskile Maksu- ja Tolliameti 17.06.2014 otsusega
mõistetud rahatrahv 35 trahviühikut, so 140 eurot, tuleb asendada üldkasuliku tööga vastavalt
KarS §-le 72. Rahatrahvi kümnele trahviühikule vastab üks päev aresti, rahatrahvi arestiga
asendamise korral on aresti alammäär üks päev (KarS § 72 lg 2,3). Seega kujuneb aresti
pikkuseks 3 päeva. Kuna Sergei Hvorostjanski on nõus tegema üldkasulikku tööd ning kuni
31.12.2014 kehtinud KarS § 69 lg 1 redaktsiooni kohaselt vastab ühele päevale arestile kaks
tundi üldkasulikku tööd, siis tuleb Sergei Hvorostjanski teostada 6 tundi üldkasulikku tööd.
Alates 01.01.2015 kehtiva KarS § 69 lg 1 redaktsioonis on küll üks päev aresti võrdne vaid ühe
tunni üldkasuliku tööga, kuid samas näeb seadus ette, et minimaalne määratav üldkasuliku töö
tundide arv saab olla viis tundi. Seega on kuni 31.12.2014 kehtinud redaktsioon antud juhul
võlgniku suhtes leebem ning tulenevalt KarS § 5 lg-st 3 ei oma võlgniku olukorda raskendav
seadus tagasiulatuvat jõudu.

/allkirjastatud digitaalselt/
Innokenti Menšikov
Kohtunik
                                                                                               3(3)
