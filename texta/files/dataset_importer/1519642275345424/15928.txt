                               KOHTUMÄÄRUS

Kohus                               Tartu Maakohus

Määruse tegemise aeg ja koht        10.mail 2016. a, Tartu kohtumaja

Väärteoasja number                  4-16-1058

Kohtunik                            Peet Teidearu

Sekretär                            Heli Nurmoja

Väärteoasi                          Politsei- ja Piirivalveameti Lõuna Prefektuuri taotlus
                                    Dagmar Kaasikule asenduskaristuse määramiseks
                                    väärteoasjas nr 2780,13,001455
Süüdlane/trahvivõlgnik              Dagmar Kaasik
                                    Ik: 3901132712; kaitseväe ajateenija; elukoht: XXXX
Menetlustoiming                     karistuse asendamine

Juhindudes väärteomenetluse seadustiku (VTMS) §-st 211, kohtunik

                                        määras:
Asendada Dagmar Kaasikule Politsei- ja Piirivalveameti Lõuna Prefektuuri 13.05.2013
otsusega väärteoasjas nr 2780,13,001455 määratud rahatrahv 25 trahviühikut , s.o 100
€ KarS § 69 alusel viie tunni üldkasuliku tööga.
Üldkasulik töö teha ära 1, 5 kuu jooksul kohtumääruse jõustumisest.
Määruse jõustumisel pöörduda Dagmar Kaasikul Lõuna Prefektuuri üldkasuliku töö
tegemiseks.

Üldkasuliku töö tegemine toimub Politsei- ja Piirivalveameti Lõuna Prefektuuri kaudu ning
seda koordineerib Lõuna Prefektuuri menetlusteenistuse liiklusjärelevalvetalituse
korrakaitsebüroo spetsialist Anžela Murumägi (telefon: 7 308 786 või 57 705 922; asukoht:
Tartu, Riia 132-A216; e-post: anzela.murumagi@politsei.ee).

Kui üldkasulik töö jääb tähtaegselt tegemata, asendab kohus selle arestiga.

Määrus edastada Dagmar Kaasikule, kohtutäitur Sirje Taelale, Politsei- ja Piirivalveameti
Lõuna Prefektuurile.
Edasikaebamise kord
Määruse peale on kohtumenetluse pooltel, samuti menetlusvälisel isikul, kui kohtumäärusega
on piiratud tema või kaitstava isiku õigusi või seaduslikke huve, õigus esitada määruskaebus
vaidlustatava kohtumääruse koostanud kohtule. Kohtumenetluse pool võib esitada
määruskaebuse viieteistkümne (15) päeva jooksul alates kohtumääruse tegemisest või kui
kohtumäärus tehti kirjalikus menetluses, siis alates päevast, millal ta sai vaidlustatavast
kohtumäärusest teada või pidi teada saama. Menetlusväline isik võib esitada määruskaebuse
viieteistkümne (15) päeva jooksul alates päevast, millal ta sai vaidlustatavast kohtumäärusest
teada või pidi teada saama.

Asjaolud ja menetluse käik
Dagmar Kaasikut on karistatud Politsei- ja Piirivalveameti Lõuna Prefektuuri 13.05.2013
otsusega väärteoasjas nr 2780,13,001455 rahatrahviga 25 trahviühikut , s.o 100 €( tl.3-5).
12.02.2016 saabus Tartu Maakohtusse Politsei- ja Piirivalveameti Lõuna Prefektuuri avaldus
Dagmar Kaasikule asenduskaristuse määramiseks, kuna temale määratud rahatrahv on
tasumata ning rahatrahvi nõude sundtäitmine on tema suhtes võimatu.
Kohtutäitur Sirje Taela teate kohaselt (lk. 2)ei ole Dagmar Kaasikul olnud materiaalseid
vahendid rahatrahvi tasumiseks ning ka pangakontodel puudusid vahendid rahalise nõude
rahuldamiseks.
Kohtuistungil 10.mail 2016 selgitas Dagmar Kaasik , et tal ei ole olnud ainelisi vahendeid
rahatrahvi tasumiseks. Ta soovis rahatrahvi asendamist üldkasuliku tööga; tervislikke
vastunäidustusi üldkasuliku töö tegemiseks ei ole. Kaitseväest vabaneb ta 29 mail k.a.

Kohtuniku seisukoht
VTMS § 211 lg 1 kohaselt, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, teeb maakohus sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72.
KarS § 72 lg 1 kohaselt, kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras. Sama sätte lõike 2 kohaselt vastab rahatrahvi kümnele trahviühikule üks
päev aresti ning KarS § 69 lg 1 kohaselt vastab ühele päevale arestile kaks tundi üldkasulikku
tööd. Väikseim määratud üldkasuliku töö aeg on 5 tundi.
Lähtudes eeltoodust ja Dagmar Kaasiku taotlusest, asendab kohus Dagmar Kaasikule
Politsei- ja Piirivalveameti Lõuna Prefektuuri 13.05.2013 otsusega väärteoasjas nr
2780,13,001455 määratud rahatrahvi 25 trahviühikut , s.o 100 € KarS § 69 alusel viie tunni
üldkasuliku tööga.
Üldkasulik töö teha ära 1, 5 kuu jooksul kohtumääruse jõustumisest.
Määruse jõustumisel pöörduda Dagmar Kaasikul Lõuna Prefektuuri üldkasuliku töö
tegemiseks.
 Kui üldkasulik töö jääb tähtaegselt tegemata, asendab kohus selle arestiga.


Peet Teidearu
Kohtunik
/allkirjastatud digitaalselt/
