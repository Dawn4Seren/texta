                                                                                   2-16-8149




                                KOHTUMÄÄRUS
                                 (PANKROTIMÄÄRUS)


Kohus                            Viru Maakohus

Kohtunik                         Olev Mihkelson

Määruse tegemise aeg ja koht     11. august 2016, Jõhvi kohtumaja, kell 16.00

Tsiviilasja number               2-16-8149

Tsiviilasi                       A. O. avaldus pankroti väljakuulutamiseks

Menetlustoiming                  Pankroti välja    kuulutamine    /     pankrotihalduri   tasu
                                 määramine

Kohtuistungi toimumise aeg       03. august 2016

Menetlusosalised ja nende        Võlgnik: A. O. (IK xxx, elukoht xxx)
esindajad
                                 Ajutine pankrotihaldur:       Pankrotihaldur Tiia Kalaus
                                 (Fortuuna 1, Tartu 50603, Tel/fax 7407662, 5046694,
                                 e-post: tiia.kalaus@civilex.ee)

RESOLUTSIOON

1. Rahuldada A. O. pankrotiavaldus.

2.   Kuulutada välja A. O. pankrot alates 11. augustist 2016 kell 16.00.

3. Nimetada pankrotihalduriks Tiia Kalaus (Fortuuna 1, Tartu 50603,                   Tel/fax
7407662, 5046694, e-post: tiia.kalaus@civilex.ee )

4. Korraldada võlausaldajate esimene üldkoosolek videokonverentsi teel 31. augustil
2016.a. kell 11.30 Viru Maakohtu Jõhvi kohtumaja kohtusaalis nr. 4 aadressil Kooli
2A, Jõhvi ning Tartu Maakohtu Tartu kohtumaja kohtusaalis nr. 344 aadressil Kalevi 1,
Tartu.

5. Kinnitada ajutise pankrotihalduri Tiia Kalaus`e aruanne 26. juulist 2016.a.
võlgniku, A. O. majandusliku olukorra kohta.

6. Määrata ajutise pankrotihalduri Tiia Kalaus`e ajutise halduri tasuks 397,00 eurot
(kolmsada üheksakümmend seitse eurot ja 00 senti, millele lisandub käibemaks).

7. Ajutise halduri tasu summas 397,00 eurot (kolmsada üheksakümmend seitse eurot ja
00 senti, millele lisandub      käibemaks) maksta halduri tasu katteks välja
                                         1
                                                                                  2-16-8149

riigieelarvelistest vahenditest ning kanda pankrotihaldur Tiia Kalaus`e soovil OÜ
CiviLex kontole nr. EE312200221055387366 AS-s Swedbank.

8. Teha pankrotimäärus teatavaks Viru Maakohtu kantselei kaudu 11. augustil 2016
kell 16.00 ning kohtuteadete avaldamise korras väljaandes Ametlikud Teadaanded ühel
korral PankrS § 7 lg 1, § 33 lg 1 alusel, tähtajaga kuni 3 (kolm) aastat alates
pankrotiteate avaldamise päevast.

9. Saata käesolev määrus teadmiseks võlgnikule ja ajutise pankrotihalduri aruandes
näidatud võlausaldajatele, ning täitmiseks pankrotihaldur Tiia Kalaus`ele, Tartu
Maakohtu registriosakonnale (kinnistusraamat; äriregister), ning pärast jõustumist
Riigi Tugiteenuste Keskusele täitmiseks.

Edasikaebamise kord

Võlgnik võib kohtumääruse peale esitada määruskaebuse Tartu Ringkonnakohtule Viru
Maakohtu kaudu PankrS § 32 sätestatud korras 15 päeva jooksul pankrotiteate avaldamisest
arvates.

ASJAOLUD JA ASJA VARASEM KÄIK

Viru Maakohtu menetluses on A. O. avaldus pankroti väljakuulutamiseks. 21.06.2016
määrusega võttis kohus pankrotiavalduse menetlusse ja nimetas ajutiseks pankrotihalduriks
Tiia Kalaus`e.

27. juulil 2016.a esitas ajutine pankrotihaldur kohtule ajutise aruande.

AJUTISE HALDURI ARUANNE

27. juulil 2016.a esitatud aruande kohaselt, võlgniku majandusliku seisundi
kindlakstegemiseks on haldur esitanud järelepärimised krediidiasutustele, riiklikele
registritele, maksu- ja tolliametile. Aruande koostamise kuupäevaks on ametiasutustelt
vastused saabunud. Aruande koostamisel kasutas ajutine pankrotihaldur ka avalikult
kättesaadavat informatsiooni.

   1. Andmed võlgniku vara kohta:

Ajutise halduri andmed võlgniku varalise seisundi kindlaks tegemisel pärinevad registritelt,
krediidiasutustelt ja võlgniku poolt esitatud kirjalikest selgitustest.

1.1. Kinnisvara:

Võlgniku elukohaks on võlgniku andmetel xxx Kinnistusraamatu andmetel on korteriomandi
omanikuks L. M. Pankrotiavalduses on märgitud, et korteri omanikuks on võlgniku sugulane
ning ta tasub jooksvaid kommunaalmakseid.
Tartu Maakohtu kinnistusosakonna kinnitusel ei ole võlgniku nimele kinnisvara registreeritud.
Pankrotiasja materjalidest tuleneb, et eelnevalt on kohtutäitur realiseerinud võlausaldaja
hüpoteegiga tagatud võlgniku ja V. J. vastu oleva nõude täitmiseks kinnistud xxxvallas ja
kinnistu asukohaga xxx.
Kinnistusraamatu andmetel ei ole elamukrunt Undijala kuulunud võlgnikule ega V. J., vaid
kolmandatele isikutele. xxx korteriomand kuulus võlgnikule.
Seega, ajutise halduri poolt tuvastatud andmete kohaselt võlgnikule kinnisvara ei kuulu.

                                                2
                                                                                     2-16-8149



2.2. Vallasvara, muu vara ja rahalised vahendid:

Mannteeameti liiklusregistri andmetel kuulub võlgnikule sõiduauto Volkswagen Sharan (v.l.
1997). Võlgniku hinnangul on vara väärtuseks ca 300 eurot. Sõiduki taustakontrolli kohaselt
on käesoleval ajal sõlmitud kehtiv liikluskindlustus ning tehnoülevaatus on kehtiv kuni
05.2017.a. Müügiportaalis auto.24 ühtegi analoogsete parameetritega sõidukit müügiks ei
pakuta. Ajutise halduri hinnangul arvestades sõiduki ehitusaastat ja läbisõitu võib võlgniku
pakutud hind vastata vara tegelikule väärtusele, s.o. ca 300 eurot.

Muu vallasvara:

Muu vallasvarana tuleb hinnata võlgnikule kuuluvaid isiklikke tarbeesemeid, mida ei saa
pankrotivarasse arvata. Kuna isiklik korter puudub, siis ei saa pidada korteri sisustust
võlgniku varaks.

Rahalised vahendid :

Võlgnikul on arvelduskontod järgmistes krediidiasutustes:
         nr EE132200001107834631 Swedbank, mille saldo on 0,00 eurot. Panga kinnitusel
ei ole võlgniku kontol toimunud tehinguid 2015-2016.
        Nr EE551010552027605007, saldo 0,05 eurot SEB Pangas. Esitatud konto väljavõtte
kohaselt ei kasuta isik ka nimetatud kontot oma igapäevases elus. Kontol on kohtutäituri arest
summas 19 279,41 eurot.
        Võlgniku andmetel on tal arvelduskonto Swedbank’is nr EE192200221050123101.
Ajutiselt haldurilt taotles võlgnik nimetatud kontole laekunud töötasu kasutamist seaduses
sätestatud ulatuses.
Teiste krediidiasutustes kehtivad lepingulised suhted puuduvad.
Maksu- ja Tolliameti andmetel on võlgnikule deklareerinud väljamakseid 2015 ja 2016.a.
Maxima Eesti OÜ. Keskmine töötasu eelneva 18 kuu jooksul on olnud 526,60 eurot/kuus.
Vastavalt TMS § 132 lg 1 ei ole võimalik arestida rahalisi vahendeid, kui need ei ületa 430
eurot/kuus. Arvestades käesoleval ajal laekuvat sissetulekut, siis prognoositavalt võiks olla
võimalik rahaliste vahendite arestimiseks kuni 100 eurot/kuus.
Eesti Väärtpaberikeskuse andmetel ei ole võlgniku nimele registreeritud ühtegi väärtpaberit.
Võlgnikule on avatud pensionikonto nr 99803633986, mille saldo on 2962,810 SEB
Progressiivne Pensionifond osakut. Tegemist kohustusliku pensionifondi osakutega, mida
pole võimalik arestida ega võõrandada pankrotimenetluses.

Nõuded kolmandate isikute vastu

Ajutine haldur ei ole tuvastanud avalikest registritest võlgniku nõudeid kolmandate isikute
vastu. Pankrotiasjas kogutud materjalide kohaselt on võlgniku vastu esitatud Swedbank nõue
solidaarkohustus V. J.Kohtutäituri väitel ei ole solidaarvõlgnik oma kohustusi täitnud ning
pankrotiavalduses on võlgnik kinnitanud, et ka V. Jermakov on maksejõuetu. Eeltoodu
kohaselt juhul, kui A. O. pankrotimenetluses täidab solidaarkohustust, siis tekib tal nõue teise
solidaarvõlgniku vastu. Seega ajutise halduri poolt kogutud materjalide põhjal on tuvastatud,
et võlgnikule ei kuulu kinnisvara. Sõiduki väärtus on ca 300 eurot. Sissetuleku laekumine
võib osadel kuudel võimaldada arestimist.

3. Andmed võlgniku kohustuste kohta:

                                               3
                                                                                    2-16-8149


Pandiga tagatud nõuded: puuduvad

Pandiga tagamata nõuded:
Swedbank AS on teatanud, et omab võlgniku vastu nõuet laenujäägi osas summas 16 686,87
eurot.
Kohtutäitur on selgitanud, et võlgniku suhtes on lõpetatud 16.12.2009 algatatud AS
Swedbank avalduse alusel täitemenetlus ühishüpoteegi seadmise lepingu alusel.
Täitemenetluses realiseeriti tagatiseks olnud vara ning täitemenetlus lõpetati.
Tartu Maakohus tegi 12.08.2013 otsuse tsiviilasjas nr 2-13-18333, mille alusel algatati
võlgniku suhtes uus täitemenetluses kohtuotsusest tuleneva nõude täitmiseks. Võlgnevus on
solidaarne Vadim Jermakoviga. Rohkem aktiivseid täitemenetlusi võlgniku vara suhtes ei ole.
Maksu- ja Tolliameti andmetel võlgnevusi riigimaksete osas ei ole, Maksu- ja Tolliametis on
kajastatud kohtutäituri arestinõue. Ajutise halduri poolt kogutud andmete kohaselt on
võlgniku vastu sisse nõutavaks muutunud kohustusi vähemalt summas 10 393,72 eurot
(arvestatud ei ole kohtutäituri kulusid).
Ajutine haldur tuginedes eelnevalt esitatud andmetele on seisukohal, et võlgniku vara ei taga
kõikide kohustuste täitmist ning laekuvad rahalised vahendid on ebapiisavad olemasolevate
kohustuste täitmiseks.

4. Maksejõuetuse põhjustest

Võlgniku maksejõuetuse põhjuseks on suutmatus tasuda krediidiasutuse laenujäägi
võlgnevust. Võlgniku selgituste kohaselt võeti laen koos kaaslaenusaaja Vadim Jermakoviga
eluasemekrundi ostmiseks. Majanduslangusega seoses kaotas kaaslaenusaaja tasuva töökoha
ning tekkisid võlgnevused kohustuse täitmisel. Juba 2009.a. lõpetas laenuandja lepingu ning
esitas avalduse tagatiseks oleva vara realiseerimiseks. Tagatiseks olnud vara müügist ei
laekunud rahalisi vahendeid summas, mis oleks taganud kogu kohustuse täitmise. Võlgnik on
laenujäägi väljamõistmiseks toimunud kohtuistungil esitanud, et vara müüdi liiga madala
hinnaga. Kahjuks olid majandusolud vara müügi hetkeks oluliselt muutunud võrreldes
perioodiga, kui rahalised vahendid laenuks anti ning tagatiseks olev vara hinnati.
Ajutise halduri hinnangul ei saa selles osas süüdistada ainult võlgnikku, kes mõtlematult
võtsid suuri summasid, vaid ka krediidiasutusi, kes laenu andsid liiga kergekäeliselt,
hindamata laenusaajate tegelikku potentsiaali laenu tagastamiseks ning tagatiseks oleva vara
väärtust. Lähtudes eeltoodust, on ajutine haldur seisukohal, et võlgniku maksejõuetus ei ole
tahtlikult tekitatud ning selle põhjuseks ei ole kuriteotunnustega tegu PankrS mõttes.

5. Vara tagasivõitmisest

Kogutud materjalide põhjal ei ole ajutine haldur vara tagasivõitmise aluseid tuvastanud.

6. Edasise pankrotimenetluse perspektiiv

Lähtudes eeltoodust, on ajutine haldur seisukohal, et võlgnik on püsivalt maksejõuetu. Ajutise
halduri poolt on tuvastatud, et võlgnikul puudub käesoleval ajal vara ja rahalised vahendid
pankrotimenetluse läbiviimiseks ning seega on alus pankrotiavalduse menetluse raugemiseks
juhul, kui võlgnik või kolmas isik ei tasu kohtu deposiiti pankrotimenetluse läbiviimiseks
rahalisi vahendeid (PankrS § 29 lg 1 ja lg 2).
Kuna võlgnik on esitanud avalduse kohustustest vabastamise algatamiseks ja kui kohtu
hinnangul puuduvad seadusest tulenevad alused, mis välistaksid võlgniku suhtes kohustustest
vabastamise menetluse algatamise, siis PankrS § 171 lg 11 alusel kuulutab kohus pankroti
välja.

                                              4
                                                                                      2-16-8149

Juhul, kui Viru Maakohus kuulutab välja A. O. pankroti, siis:
        - ajutine haldur Tiia Kalaus annab nõusoleku jätkamiseks pankrotihaldurina;
        - palub määrata võlausaldajate I üldkoosoleku aeg ja koht;
        - avaldada pankrotiteade väljaandes Ametlikud Teadaanded;
        - mõista välja ajutise halduri tasu ja kulud.

MENETLUSE KÄIK

03. augusti 2016      kohtuistungil jäi ajutine haldur 27.07.2016 esitatud aruande juurde.
Kahjuks on aruandes üks ebatäpsus. Kohustuste summa on aruandes märgitud väiksem
kui tegelikult on. Märgitud on 10 393,72 eurot, tegelikult on 16 686,87 eurot.

Võlgnik jäi esitatud avalduse juurde. Võlgnik märkis, et on tutvunud ajutise halduri
aruandega. Ei ole aruandega päris nõus, et keskmine palk eelneva 18 kuu eest on olnud mul
526 eurot. See võib olla brutopalk. Neto palk on väiksem. Ülejäänud osas on ajutise halduri
aruandega nõus. Jääb oma taotluse juurde, et kohus algataks ka võlgadest vabastamise
menetluse.

KOHTUMÄÄRUSE PÕHJENDUSED

Eeltoodut aluseks võttes ja kaalunud kõiki kohtule esitatud tõendeid, asjaolusid, samuti,
arvestades ajutise halduri, A. O. seisukohtadega, luges kohus tõendatuks, et pankrotiavaldus
on põhjendatud ja kuulub rahuldamisele. Kohus luges tõendatuks, et A. O. on maksejõuetu,
sest ta ei suuda rahuldada võlausaldajate nõudeid ja see suutmatus ei ole võlgniku
majanduslikus olukorrast tulenevalt ajutine.

Vastavalt PankrS § 29 lg 1 kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda.

PankrS § 171 lg 1¹ kohaselt kui esineb § 29 lg 1 ja 2 nimetatud alus menetluse raugemiseks ja
võlgnik on esitanud kohtule kohustustest vabastamise avalduse, kuulutab kohus pankroti
välja, kui ei esine lõikes 2 sätestatud aluseid.

Võlgnik esitas koos pankrotiavaldusega kohtule ka kohustustest vabastamise avalduse.
Vaatamata sellele, et on olemas alus menetluse raugemiseks pankrotti välja kuulutamata,
kuulutab kohus välja A. O. pankroti, et saaks alustada võlgniku kohutustest vabastamise
menetlust.
PankrS § 23 lg 1 kohaselt on ajutisel halduril õigus saada oma ülesannete täitmise eest tasu.
PankrS § 23 lg 4 kohaselt kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui 397 eurot (sealhulgas seaduses ettenähtud
maksud, välja arvatud käibemaks).

Kohus pidas vajalikuks nimetada pankrotivõlgniku A. O. pankrotimenetluses
pankrotihalduriks Tiia Kalaus`e. Samuti pidas kohus vajalikuks kinnitada ajutise
pankrotihalduri Tiia Kalaus`e aruande. Kinnitada ajutise pankrotihalduri Tiia Kalaus`e poolt
esitatud võlgniku pankrotimenetluse kulude aruande pankrotiasja kohtulikuks aruteluks
ettevalmistamisel. Määrata ajutise halduri tasuks 397 eurot (lisandub käibemaks), kuulub

                                              5
                                                                                2-16-8149

väljamaksmisele riigi tuludest. Ajutise halduri tasu summas 397 eurot (lisandub käibemaks)
kanda pankrotihaldur Tiia Kalaus`e                soovil OÜ CiviLex           kontole nr.
EE312200221055387366 AS-s Swedbank.

Kohus määrab, et võlausaldajate esimene üldkoosolek toimub videokonverentsi teel
31. augustil 2016.a. kell 11.30 Viru Maakohtu Jõhvi kohtumaja kohtusaalis nr. 4 aadressil
Kooli 2A, Jõhvi ning Tartu Maakohtu Tartu kohtumaja kohtusaalis nr. 344 aadressil Kalevi 1,
Tartu.

Kohus pidas vajalikuks pöörata käesolev pankrotimäärus viivitamatule täitmisele.
Pankrotimääruse täitmist ei saa peatada ega ajatada, samuti ei saa muuta pankrotimääruse
seaduses sätestatud täitmise viisi ja korda. Kui kõrgemalseisev kohus tühistab
pankrotimääruse, ei mõjuta see halduri poolt või tema suhtes tehtud õigustoimingute
kehtivust.



Olev Mihkelson
Kohtunik
/digitaalallkiri/




                                            6
