                                         KOHTUOTSUS
                                       EESTI VABARIIGI NIMEL

Kohus                            Pärnu Maakohus
Otsuse tegemise aeg ja koht      30.august 2016     Paide
Kriminaalasja number             1-16-7359 (16251000289)
Kohtunik                         Sirje Lahesoo
Kohtuistungi sekretär            Kai Niidumaa
Kriminaalasi                     Erkki Eerik’ süüdistus KarS § 424 järgi
Menetlus                         Kiirmenetlus kokkuleppemenetluse erisustega
Prokurör                         Tiina Viru
Süüdistatav                      Erkki Eerik, isikukood 37511104220, elukoht xxxx xxx xxxxx
                                 xxxxxxxxxxxx xxxx xxxxxxxxx, xxxxxxxxx xxxxxxxxxxxxxxx,
                                 xxxxxxxxxx, varem kriminaalkorras karistamata, kahtlustatavana
                                 kinnipeetud 28.08.2016 kuni 30.08.2016

RESOLUTSIOON
1. Süüdi tunnistada Erkki Eerik KarS § 424 järgi ning mõista talle karistuseks vangistus 4
(neli) kuud.
KarS § 68 lg 1 alusel lugeda ärakantud karistuseks eelvangistuses viibimise aeg
28.08.2016 kuni 30.08.2016, so 3 päeva.
Lõplikuks karistuseks mõista vangistus 3 (kolm) kuud ja 27 (kakskümmend seitse) päeva.
KarS § 73 lg 1 ja 3 alusel jätta vangistus tingimisi täielikult Erkki Eerik’u suhtes kohal-
damata. Mõistetud karistust ei pöörata täitmisele, kui Erkki Eerik 1 (ühe) aastase katseaja
jooksul ei pane toime uut tahtlikku kuritegu.
2. Lisakaristusena võtta Erkki Eerik’ult KarS § 50 lg 1 alusel ära mootorsõiduki juhtimise
õigus tähtajaga 2 (kaks) kuud.
2.1. Juhtimisõiguse äravõtmise tähtaeg algab käesoleva otsuse jõustumise päevast.
2.2. Liiklusseaduse § 127 alusel kohustada Erkki Eerik’ut loovutama oma juhiluba Maanteeametile 5
tööpäeva jooksul alates kohtuotsuse jõustumisest.
3. Menetluskulud kriminaalasjas on määratud kaitsja tasu 72,00 eurot ja sundraha 645,00
eurot.
3.1. KrMS § 2565 lg 2 alusel vähendada sundraha suurust poole võrra, st tasumisele kuuluv
sundraha on 322,50 eurot.
3.2. Välja mõista Erkki Eerik’ult riigituludesse 72,00 eurot määratud kaitsja tasu koos
käibemaksuga ja 322,50 eurot sundraha.
3.3. Lubada Erkki Eerik’ul tasuda menetluskulud (394,50 €) ositi kuue (6) kuu jooksul alates
kohtuotsuse jõustumisele järgnevast kuust, makstes iga kuu riigituludesse 65,75 eurot.
3.4. Makseinfo menetluskulude tasumiseks (makserekvisiidid, konto- ja viitenumbrid) edastatakse
kohtuotsuse jõustumisel süüdimõistetule. Makseinfot on võimalik saada ka Pärnu Maakohtu Paide
kohtumaja kantseleist.
3.5. Juhul, kui Erkki Eerik ei täida menetluskulude tasumise kohustust nõuetekohaselt, tuleb tal kanda
ka kohtuotsuse täitmisega seotud kulud.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule Pärnu Maakohtu Paide
kohtumaja kaudu seoses Kriminaalmenetluse seadustiku 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe. Tähtaeg apellatsioonkaebuse esitamiseks on 15 päeva alates kohtuotsuse
kuulutamisest.
                                                                              Kriminaalasi 1-16-7359

Menetluskulude osas võib esitada määruskaebuse Pärnu Maakohtule 10 päeva jooksul alates päevast,
mil isik sai kohtulahendist teada või pidi teada saama.

Süüdistus
Erkki Eerik’ut süüdistatakse selles, et tema 28.08.2016 kella 11.35 ajal juhtis ta xxxxxxxxx xxxx-
xxxxx tee x.kilomeetril suunaga xxxxpoole mootorsõidukit xxxxxx xxxxxxx xxxxx registreerimismär-
giga xxxxxx alkoholi tarvitamisest tingitud joobeseisundis, mis avaldus selles et tema väljahinga-
tavas õhus oli alkoholisisaldus 0,88 mg/l kohta +- 0,09 mg/l, seega oli alkoholisisaldus väljahinga-
tavas õhus mitte vähem kui 0,77 mg/l.
Juhtides mootorsõidukit alkoholijoobes, pani Erkki Eerik toime kuriteo KarS § 424 järgi

Menetlus kohtus
1. Kohtuistungil kinnitas süüdistatav, et on toime pannud teo, milles teda süüdistatakse; et ta on
süüdistusest ja kokkuleppe sisust aru saanud; et ta on kokkuleppes väljendanud oma tõelist tahet
ning et ta nõustub kokkuleppega.
Kriminaaltoimiku materjalide alusel ja kohtuliku arutamise põhjal leiab kohus, et süüdistatav on toime
pannud teo, milles teda süüdistatakse ning on selle süüdi. Süüdistatava sõlmitud kokkulepe on olnud
tema tõelise tahte avaldus ning kriminaalasja menetlemisel on järgitud kokkuleppemenetlust
reguleerivaid sätteid.
Eeltoodut arvestades tunnistab kohus Erkki Eerik’u süüdi KarS § 424 järgi ning mõistab talle karistuse
vastavalt kokkuleppele.
Kokkuleppe kohaselt nõuab prokurör Erkki Eerik’u karistamist vangistusega 4 kuud. KarS § 68 alusel
loetakse karistusest kantuks eelvangistuses viibimise aeg 28.08-30.08.2016, so 3 päeva. Lõplikuks
karistuseks mõista vangistus 3 kuud ja 27 päeva. KarS § 73 lg 1 ja 3 alusel jätta vangistus tingimisi
täielikult Erkki Eerik’u suhtes kohaldamata ning mõistetud karistust ei pöörata täitmisele, kui Erkki
Eerik 1 aastase katseaja jooksul ei pane toime uut tahtlikku kuritegu. Lisakaristusena võtta Erkki
Eerik’ult ära mootorsõiduki juhtimise õigus tähtajaga 2 kuud.
2. Asitõendeid ei ole. Tsiviilhagi esitatud ei ole.
3. KrMS § 175 lg 1 p-de 1 ja 9 kohaselt on menetluskuluks määratud kaitsja tasu kohtueelses
menetluses ning süüdimõistva kohtuotsusega kaasnev sundraha.
Erkki Eerik’u määratud kaitsjana osales kriminaalasja kohtueelses menetluses vandeadvokaat Margus
Viira, kellele määratud tasu ja kulu koos käibemaksuga on 72,00 eurot.
KrMS § 179 lg 1 p 2 kohaselt on sundraha teise astme kuriteos süüdimõistmise korral 1,5 kuupalga
alammäära, st 645 eurot. Kuna asja menetlemisel kohaldati kiirmenetlust, vähendab kohus KrMS §-
st 2565 lg 2 alusel sundraha suurust poole võrra (322,50 €).
KrMS § 180 lg 1 kohaselt süüdimõistva kohtuotsuse korral hüvitab menetluskulud (kokku 394,50 €)
süüdimõistetu, st Erkki Eerik.
Asjaolusid arvestades peab kohus õigeks ja õiglaseks lubada Erkki Eerik’ul hüvitada menetluskulud
ositi 6 kuu jooksul arvates kohtuotsuse jõustumisele järgnevast kuust, iga kuu 65,75 eurot (KrMS §
180 lg 3).
Kui Erkki Eerik menetluskulude tasumise kohustust nõuetekohaselt ei täida, tuleb tal kanda ka
kohtuotsuse sundtäitmisega seotud kulud.



/allkirjastatud digitaalselt/
Sirje Lahesoo
Kohtunik




                                                      2 (2)
