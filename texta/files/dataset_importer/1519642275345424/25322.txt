                                                                            1-15-10577




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   26. jaanuar 2016, Narva kohtumaja

Kriminaalasja number          1-15-10577 (14240103652)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

                              Roman Petuhhovi süüdistuses KarS § 121 (alates 01.01.2015
Kriminaalasi                  KarS § 121 lg 2 p 2,3); § 263 p 1 järgi (alates 01.01.2015
                              KarS § 263 lg 1 p 1), kokkuleppemenetluse korras
Prokurör                      Viru Ringkonnaprokuratuuri abiprokurör Sofja Hristoforova

Süüdistatav                   Roman Petuhhov

                              Elukoht: xxx; isikukood: 37210073714; määratlemata
                              kodakondsus; põhiharidus; emakeel: vene keel; xxx
                              Kriminaalkorras karistatud 4-l korral, neist viimane:
                                 - 17.09.2014 Viru Maakohtu Narva kohtumaja poolt KarS
                                    § 121 järgi mõisteti 1 aastat vangistust.
                              Tõkend- elukohast lahkumise keeld alates 25.06.2015.
Kaitsja                       Süüdistatav loobus kaitsja osalemisest

Kohtuistungi toimumise aeg    26.01.2016



RESOLUTSIOON
Tunnistada Roman Petuhhov süüdi KarS § 121 (alates 01.01.2015 KarS § 121 lg 2 p 2,3)
järgi ning mõista karistuseks 6 (kuus) kuud vangistust.

Tunnistada Roman Petuhhov süüdi KarS § 263 p 1 (alates 01.01.2015 KarS § 263 lg 1 p 1)
järgi ning mõista karistuseks 1 (üks) aasta vangistust.

Vastavalt KarS § 64 lg 1, üksikkaristustest raskeima suurendamise teel, mõista Roman
Petuhhovile liitkaristuseks 1 (üks) aasta ja 3 (kolm) kuud vangistust.

                                                                                          1
                                                                                1-15-10577

KarS § 65 lg 1 ja § 64 lg 1 alusel liita nimetatud karistus Viru Maakohtu Narva kohtumaja
17.09.2014 kohtuotsusega mõistetud karistusega – 8 (kaheksa) kuud vangistust ning
raskeima karistuse suurendamise teel mõista Roman Petuhhovile liitkaristuseks 1 (üks)
aasta ja 6 (kuus) kuud vangistust. Arvata liitkaristusest maha ärakantud karistus (8 kuud
vangistust) ning mõista lõplikuks karistuseks 10 (kümme) kuud vangistust.

KarS § 69 lg 1 alusel asendada Roman Petuhhovile mõistetud karistus, 10 (kümme) kuud
vangistust, üldkasuliku tööga 300 (kolmesaja) tunni ulatuses.

KarS § 69 lg 3 alusel määrata üldkasuliku töö tegemise tähtajaks 1 (üks) aasta ja 6 (kuus)
kuud alates kohtuotsuse jõustumisest.

KarS § 69 lg 4 alusel kohustada Roman Petuhhovi üldkasuliku töö tegemise ajal järgima
kontrollnõudeid vastavalt KarS § 75 lg-s 1 sätestatule. Ta on kohustatud:
   - elama kriminaalhooldusametnikuga kooskõlastatud aadressil;
   - ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   - alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   - saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   - saama kriminaalhooldusametnikult eelneva loa elu-, töö- või õppimiskoha
      vahetamiseks;
   - saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

Roman Petuhhovile valitud tõkend, elukohast lahkumise keeld, tühistada kohtuotsuse
jõustumisel.

Mõista Roman Petuhhovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Jekaterina Jevšina poolt osutatud õigusabi kulud 120
(ükssada kakskümmend) eurot.

Määrata, et Roman Petuhhovil on õigus tasuda väljamõistetud menetluskulud (summas 765
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700004540 ning
selgitus „Roman Petuhhov, 1-15-10577, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
                                                                                              2
                                                                                   1-15-10577
mõistetud karistus, mida seadus selle eest ette ei näe.



Asjaolud

Roman Petuhhov on antud kohtu alla süüdistatuna KarS § 121 (alates 01.01.2015 KarS § 121 lg
2 p 2, 3 ) järgi selles, et tema, isikuna, kes oli 08.05.2012.a karistatud kohtu poolt KarS § 121
järgi, taas 06.09.2014.a kella 18.00 paiku olles alkoholijoobes xxx asuvas korteris, tekkinud
konflikti käigus läks kallale oma emale xxx ja lõi teda rusikaga vasaku meelekoha pihta ja vastu
vasakut käerannet, millega tekitas füüsilist valu ja pealaenaha pindmisi vigastusi.

Samuti süüdistatakse Roman Petuhhovi KarS § 263 p 1 (alates 01.01.2015 KarS § 263 lg 1 p 1)
järgi selles, et tema 29.08.2014 kella 13.50 paiku, viibides avalikus kohas alkoholijoobes - xxx
asuva turu müügisaalis, sõimas ebatsensuurselt ja lõi rusikaga vasakusse silma turu müüjat xxx,
kui kannatanu tema eest ära jooksis, jooksis Roman Petuhhov talle järgi ja veelkord lõi rusikaga
näkku ja lõi katki huule, millega tekitas füüsilist valu, huule vigastuse ja pindmise peavigastuse;
oma käitumisega eiras Roman Petuhhov avalikus kohas käitumise reegleid ja rikkus turu
müügisaalis viibivate turu müüjate (xxx, xxx, xxx, xxx, xxx, xxx) rahu ja turvatunnet, tekitas
neis nördimust ja hirmu.

Kooskõlas Roman Petuhhovi, tema kaitsja Jekaterina Jevšina ja Viru Ringkonnaprokuratuuri
Narva osakonna abiprokurör Sofja Hristoforova vahel 14.12.2015 sõlmitud kokkuleppega nõuab
prokurör kohtus Roman Petuhhovile karistuseks KarS § 121 (alates 01.01.2015 KarS § 121 lg 2
p 2, 3) ettenähtud kuriteo toimepanemise eest 6 kuud vangistust; KarS § 263 p 1 (alates
01.01.2015.a KarS § 263 lg 1 p 1) ettenähtud kuriteo toimepanemise eest nõuab prokurör kohtus
süüdistatavale karistuseks 1 aasta vangistust. Vastavalt KarS § 64 lg 1 raskeima karistuse
suurendamise teel mõista liitkaristus 1 aasta ja 3 kuud vangistust. KarS § 65 lg 1, KarS § 64 lg 1
alusel mõista liitkaristus Viru Maakohtu Narva kohtumaja 17.09.2014.a kohtuotsuse alusel
mõistetud karistusega (1 aasta vangistust, mida Viru Maakohtu Narva kohtumaja 21.01.2015.a
määrusega vähendati ja määrati karistuseks 8 kuud vangistust) ja raskeima karistuse
suurendamise teel mõista 1 aasta ja 6 kuud vangistust, millest arvestada maha reaalselt ärakantud
karistus 8 kuud vangistust (kriminaalasjas nr. 14240101616 (1-14-5700) oli Roman Petuhhov
kahtlustatavana kinnipeetud 28. – 29.04.2014.a ja 21.05.2014.a – tl. 113 ja kandis karistusena
vangistust 17.09.2014. – 14.05.2015.a – tl. 142 - 147, s.o. kokku 8 kuud) ja määrata karistuseks
10 kuud vangistust. KarS § 5 lg 2 ja KarS § 69 lg 1 alusel asendada Roman Petuhhovile
mõistetud karistus 10 kuud vangistust 300 tunni üldkasuliku tööga. KarS § 69 lg 3 alusel
määrata üldkasuliku töö tegemise tähtajaks 1 aasta ja 6 kuud alates kohtuotsuse jõustumist. KarS
§ 69 lg 4 alusel kohustada Roman Petuhhovi üldkasuliku töö tegemise ajal järgima
kontrollnõudeid vastavalt KarS § 75 lg 1 sätestatule, nimelt: 1) elama kohtu määratud alalises
elukohas; 2) ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; 4) saama kriminaalhooldusametnikult
eelneva loa elukohast lahkumiseks Eesti territooriumi piires kauemaks kui viieteistkümneks
päevaks; 5) saama kriminaalhooldusametnikult eelneva loa elu-, töö- või õppimiskoha
vahetamiseks; 6) saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks.

Süüdimõistva kohtuotsuse korral kuuluvad Roman Petuhhovilt väljamõistmisele
kriminaalmenetluse kulud kohtu poolt määratud ulatuses. Kohaldada KrMS § 180 lg 1 ja
kohtukulude tasumine määrata ositi tähtajaga 1 aasta.

                                                                                                 3
                                                                                1-15-10577

Kohtuistungil Roman Petuhhov avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Roman Petuhhovi
KarS § 121 (alates 01.01.2015 KarS § 121 lg 2 p 2, 3) ja KarS § 263 p 1 (alates 01.01.2015 KarS
§ 263 lg 1 p 1) järgi vastavalt sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.



(allkirjastatud digitaalselt)

Astrid Asi
Kohtunik




                                                                                             4
