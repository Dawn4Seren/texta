                                                                              1-15-5899




                        KOHTUMÄÄRUS
Kohus                            Viru Maakohus

Määruse tegemise aeg ja koht     09. veebruar 2016, Narva kohtumaja

Toimiku number                   1-15-5899 (15233000372)

Kohtunik                         Astrid Asi

Kohtuistungi sekretär            Jelena Muttonen

Tõlk                             Irina Ogurova

Kriminaalasi                     Viru Vangla Kriminaalhooldusosakonna Narva talituse
                                 kriminaalhooldusametnik        Viktoria    Semjonova
                                 erakorraline ettekanne nr 8-2/3141-1 Sergey Grigorievi
                                 suhtes
Hooldusalune                     Sergey Grigoriev

                                 Elukoht:      xxx,    isikukood  37212022241,       Vene
                                 Föderatsiooni kodakondsus, keskharidus, emakeel – vene
                                 keel, töötu.
                                 Varasemad karistused: varem kriminaalkorras karistatud
                                 3-l korral, neist viimane:
                                 - 03.09.2015 Viru Maakohtu Narva kohtumaja poolt
                                 KarS § 121 lg 2 p 2,3 järgi, § 74 lg 1 alusel tingimisi
                                 vangistusega 6 kuud ja 27 päeva katseajaga 3 aasta.

Istungil osalenud isikud         Kriminaalhooldusametnik Viktoria Semjonova
                                 Hooldusalune Sergey Grigoriev

Kohtuistungi toimumise aeg       09.02.2016




RESOLUTSIOON

KarS § 74 lg 4 alusel pöörata täitmisele Sergey Grigorievile Viru Maakohtu Narva
kohtumaja 03.09.2015 kohtuotsusega nr 1-15-5899 mõistetud karistus - 6 (kuus) kuud ja
27 (kakskümmend seitse) päeva vangistust.

KrMS § 414 lg 1 alusel teatab maakohus Sergey Grigorievile kirjaliku teatisega, mis
ajaks ja millisesse vanglasse ta peab karistuse kandmiseks ilmuma.

                                                                                       1
                                                                   1-15-5899
KrMS § 414 lg 2 alusel lugeda vangistuse kandmise alguseks Sergey Grigorievi
vanglasse saabumise aeg.

Kui süüdimõistetu Sergey Grigoriev ei ilmu määratud ajaks vanglasse karistust
kandma, edastab vangla KrMS § 414 lg 3 alusel politseiasutusele sundtoomise taotluse.


Edasikaebamise kord

Kohtumäärusele võib esitada määruskaebuse Viru Maakohtu Narva kohtumajale 15 päeva
jooksul alates päevast, kui isik sai kohtumäärusest teada või pidi teada saama.


Asjaolud

Viru Maakohtu Narva kohtumaja 03.09.2015 kohtuotsusega nr 1-15-5899 tunnistati Sergey
Grigoriev süüdi KarS § 121 lg 2 p 2, 3 ettenähtud kuriteo toimepanemises ja talle mõisteti
karistuseks 6 kuud ja 27 päeva vangistust. KarS § 74 lg 1 ja lg 3 alusel jäeti Sergey
Grigorievile mõistetud vangistus täitmisele pööramata tingimusel, et Sergey Grigoriev ei pane
3-aastase katseaja vältel toime uut tahtlikku kuritegu ning täidab KarS § 75 lg-s 1 ja lg 2 p-des
2, 8 sätestatud kontrollnõudeid. KarS § 75 lg 1 ja lg 2 p 2 ja 8 alusel kohustati Sergey
Grigorievit järgima katseajal järgmiseid kontrollnõudeid: elama aadressil xxx; ilmuma
kriminaalhooldaja määratud ajavahemike järel kriminaalhooldusosakonda registreerimisele;
alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta; saama kriminaalhooldusametnikult eelneva loa
elukohast lahkumiseks Eesti territooriumi piires kauemaks kui viieteistkümneks päevaks;
saama kriminaalhooldusametnikult eelneva loa elu-, töö- või õppimiskoha vahetamiseks;
saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks; mitte tarvitama alkoholi; osalema sotsiaalprogrammis. KarS §
74 lg 3 alusel määrati katseajaks 3 aastat. Viru Maakohtu Narva kohtumaja 03.09.2015
kohtuotsus jõustus 19.09.2015.

01.02.2016 saabus Viru Maakohtu Narva kohtumajja Sergey Grigorievi suhtes erakorraline
ettekanne ettepanekuga pöörata Grigorievile mõistetud karistus täitmisele.

Erakorralisest ettekandest nähtub, et Sergey Grigoriev rikub kohtu poolt määratud kohustust
mitte tarvitada alkoholi. 07.01.2016 kontrolliti Viru Vangla Kriminaalhooldusosakonna Narva
esinduse vestlusruumis Sergey Grigorievi poolt kohustuste täitmist ning tema väljahingatavas
õhus tuvastati alkoholisisaldus 0,357 mg/l. 20.01.2016 teostati kodukülastus
kriminaalhooldusaluse elukohta aadressil xxx. Kodukülastuse käigus tuvastati Sergey
Grigorievi väljahingatavas õhus alkoholisisaldus 0,728 mg/l. Lisaks ei ilmunud Sergey
Grigoriev ilma mõjuva põhjuseta kriminaalhooldusosakonda registreerimisele 19.01.2016.
07.01.2016 antud kirjalikus seletuses põhjendas kriminaalhooldusalune alkoholi tarvitamist
jõulupühadega ning 29.01.2016 antud seletuses põhjendas kriminaalhooldusalune 19.01.2016
registreerimisele mitteilmumist sellega, et oli haige. Arstitõendit selle kohta esitatud ei ole.
20.01.2016 alkoholi tarvitamist põhjendas ta peavaluga.
Arvestades seda, et Sergey Grigoriev ei täida talle kohtu poolt määratud kohustusi ning
tuginedes KarS § 74 lg 4, taotleb kriminaalhooldusametnik Sergey Grigorievi karistuse
täitmisele pööramist.



Menetlusosaliste seisukohad kohtuistungil

                                                                                               2
                                                                                   1-15-5899

09.02.2016 kohtuistungil kandis kriminaalhooldaja ette erakorralise ettekande ning palus
pöörata Sergey Grigorievile mõistetud karistus täitmisele.

Sergey Grigoriev põhjendas kontrollnõuete rikkumist asjaoluga, et olid pühad ja arvas, et
keegi ei saa teada, et ta alkoholi tarvitas.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Sergey Grigorievi suhtes on põhjendatud ja kuulub
rahuldamisele.

Kui süüdimõistetu ei järgi katseajal kontrollnõudeid või ei täida talle pandud kohustusi, võib
kohus KarS § 74 lg-st 4 tulenevalt kriminaalhooldusametniku ettekande alusel määrata
täiendavaid kohustusi vastavalt KarS § 75 lõikes 2 sätestatule, pikendada katseaega kuni ühe
aasta võrra või pöörata karistuse täitmisele.

Kohus tuvastas, et kriminaalhooldusalune Sergey Grigoriev rikkus korduvalt kohtu poolt
määratud kohustust: mitte tarvitada alkoholi. Mõlemal korral oli Grigorievi väljahingatavas
õhus tuvastatud alkoholi määr niivõrd suur, mis igal juhul välistab võimaluse, et joove sai
tekkida ettevaatamatusest. Ka Grigorievi enda selgitustest nähtub, et ta tarvitas täiesti
teadlikult alkohoolseid jooke. Seega tegemist oli korduva ja teadliku kohtuotsuse
mittetäitmisega.

Sergey Grigorievil ei olnud ühtki mõjuvat põhjust temale määratud kohustuste
mittetäitmiseks. Ta otsib üksnes õigustusi rikkumistele ega ole teinud mingeid reaalseid
jõupingutusi katseaja korrektseks läbimiseks. See näitab, et Sergey Grigoriev ei ole huvitatud
katseaja korrektsest läbimisest ning oma käitumisharjumuste muutmisest, mis võimaldaks tal
edaspidi seadusekuulekalt elada. Arvestamata ei saa jätta asjaolu, et kuritegu, mille eest
Grigoriev karistust kannab, oli pandud toime alkoholi kuritarvitamise mõjul.
Kohus andis Grigorievile võimaluse kanda temale mõistetud karistust vabaduses olles ning
alludes käitumiskontrolli nõuetele. Kuriteo asjaolusid arvestades oli üheks nõudeks alkoholi
tarbimise keeld. Grigoriev rikkus seda nõuet korduvalt ning näitas sellega, et vangistuse
alternatiivina leebemate meetmete rakendamine ei ole piisav suunamaks Grigorievit hoiduma
tegevustest, mis tema puhul suurendavad uute kuritegude toimepanemise riski.

Arvestades eeltoodut, kriminaalhooldusametniku hinnangut ja ka Grigorievi seletusi, on
kohus veendunud, et Sergey Grigoriev rikkus käitumiskontrolli nõudeid korduvalt ja tahtlikult
ning mõjuvad põhjused selleks puudusid. Ülaltoodud põhjustel ei ole kriminaalhoolduse
edasine teostamine otstarbekas ning KarS § 74 lg-st 4 lähtuvalt tuleb pöörata täitmisele
Sergey Grigorievile Viru Maakohtu Narva kohtumaja 03.09.2015 kohtuotsusega nr 1-15-
5899 mõistetud karistus - 6 kuud ja 27 päeva vangistust.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg-st 3.

(allkirjastatud digitaalselt)

Astrid Asi
Kohtunik



                                                                                            3
