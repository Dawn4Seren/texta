                                                                               1-16-1672




                         KOHTUOTSUS
                              EESTI VABARIIGI NIMEL
                                    (Resolutsioon)

Kohus                         Viru Maakohus

                              05. aprill 2016, Narva kohtumaja
Otsuse tegemise aeg ja koht   Kriminaalasja arutati 05.04.2016 avalikul kohtuistungil Narva
                              kohtumaja ruumides
Kriminaalasja number          1-16-1672 (15233001694)

Kohtunik                      Innokenti Menšikov

Kohtuistungi sekretär         Egle Nigulist

Tõlk                          Irina Ogurova

Kriminaalasi                  Dmitri Bitšaikini süüdistuses KarS § 121 lg 1 järgi, lühimenetluse
                              korras
Prokurör                      Viru Ringkonnaprokuratuuri abiprokurör Pavel Gordijevski

Süüdistatav                   Dmitri Bitšaikin

                              Elukoht XXX, isikukood 38712023712, EV kodanik,
                              keskeriharidus, emakeel – vene keel, töökoht XXX.
                              Varasem karistatus: varem kriminaalkorras karistatud 2-l korral,
                              neist viimane:
                              - 03.12.2014 Viru Maakohtu Narva kohtumaja poolt KarS § 424
                              järgi rahalise karistusega summas 1380 eurot.
                              Tõkend – elukohast lahkumise keeld alates 28.11.2015.
Kaitsja                       Vandeadvokaat Oleg Gorškaljov



RESOLUTSIOON
Tunnistada Dmitri Bitšaikin süüdi KarS § 121 lg 1 järgi ja mõista talle karistuseks 1 (üks)
aasta 6 (kuus) kuud vangistust.

KrMS § 238 lg 2 alusel vähendada mõistetud karistust ühe kolmandiku võrra ja karistada
Dmitri Bitšaikini vangistusega 1 (üks) aasta.

KarS § 68 lg 1 alusel arvata kahtlustatavana kinnipidamine 28.11.2015, s.o 1 (üks) päev



                                                                                         1
                                                                                1-16-1672
karistusaja hulka ning mõista Dmitri Bitšaikinile lõplikult ärakandmisele 11 (üksteist) kuud
29 (kakskümmend üheksa) päeva vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Dmitri
Bitšaikin ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt:
    1) elama aadressil XXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks;

ning KarS § 75 lg 2 p 2, 21 ettenähtud kohustus1:
- mitte tarvitama alkoholi;
- mitte omama või tarvitama narkootilisi või psühhotroopseid aineid.

Katseajaks määrata 3 (kolm) aastat. Katseaja algus - 05.04.2016.

Dmitri Bitšaikinile valitud tõkend, elukohast lahkumise keeld, tühistada kohtuotsuse
jõustumisel.


Mõista Dmitri Bitšaikinilt riigituludesse välja menetluskulud: sundraha 645 (kuussada
nelikümmend viis) eurot, kaitsja Oleg Gorškaljovi poolt eeluurimisel osutatud õigusabi eest
144 (ükssada nelikümmend neli) eurot ning kaitsja Oleg Gorškaljovi poolt 05.04.2016
kohtumenetluses osutatud õigusabi eest 144 (ükssada nelikümmend neli) eurot.

Määrata, et Dmitri Bitšaikinil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700024627 ning selgitus
„Dmitri Bitšaikin, 1-16-1672, kriminaalmenetluse kulud“. Kui rahalised nõuded pole täies ulatuses
tähtaegselt tasutud suunatakse nõuded täitemenetluse läbiviimiseks kohtutäiturile täitemenetluse
seadustikus sätestatud korras.

Edasikaebamise kord
Apellatsiooniõiguse kasutamise soovist tuleb teatada Viru Maakohtu Narva kohtumajja kirjalikult
seitsme päeva jooksul alates 06. aprillist 2016.
Apellatsioon tuleb esitada Tartu Ringkonnakohtule kirjalikult viieteistkümne päeva jooksul alates
päevast, mil kohtumenetluse poolel on võimalik kohtus tutvuda kohtuotsusega, vahistatud
süüdistatav või tema kaitsja süüdistatavale kohtuotsuse kättesaamisele järgnevast päevast.
Apellatsiooniõiguse kasutamisel on kohtuotsus tutvumiseks kättesaadav Viru Maakohtu Narva
kohtumaja kantseleis alates 28. aprillist 2016.

                                                                                         2
                                                                         1-16-1672
Kriminaalmenetluse kulude hüvitamise otsustuse peale võib esitada määruskaebuse 15 päeva
jooksul Tartu Ringkonnakohtule Viru Maakohtu Narva kohtumaja kaudu.

Otsuse tegemisel kohus juhindub KrMS § 233, 238, 311, 313, 315.

/allkirjastatud digitaalselt/

Innokenti Menšikov
Kohtunik




                                                                                 3
