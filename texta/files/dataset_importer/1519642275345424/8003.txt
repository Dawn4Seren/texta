                                                                                           1




                           KOHTUOTSUS
                                EESTI VABARIIGI NIMEL


Kohus                           Viru Maakohus

Otsuse tegemise aeg ja koht     02. september 2016, Rakvere kohtumaja

Kriminaalasja number            1-16-7487 (15259000991)

Kohtunik                        Tiit Kullerkupp

Kohtuistungi sekretär           Merle Kaegas

Prokurör                        Enn Pustak

Kriminaalasi                    Marc Männimägi süüdistatuna KarS § 121 lg 1 ja § 424
                                järgi kokkuleppemenetluses

Süüdistatav                     MARC MÄNNIMÄGI, ik 39608245223, EV kodanik,
                                keskharidus; emakeel eesti keel, elukoht xxxx; töötu; varem
                                kriminaalkorras karistatud Viru Maakohtu 21.02.2014
                                otsusega mõisteti KarS § 199 lg 2          p 4, 7, 8 järgi
                                karistuseks 4 kuud vangistust tingimisi            3-aastase
                                katseajaga; väärteokorras karistatud 5-l korral; tõkend –
                                elukohast lahkumise keeld alates 02.12.2015
RESOLUTSIOON:

Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                           otsustas:

Süüdi tunnistada MARC MÄNNIMÄGI KarS § 121 lg 1 järgi ning karistuseks mõista 6 (kuus)
kuud vangistust.

Süüdi tunnistada MARC MÄNNIMÄGI KarS § 424 järgi ning karistuseks mõista 1 (üks) aasta
vangistust.

KarS § 64 lg 1 alusel, lugedes kergem karistus kaetuks raskema karistusega, mõista
liitkaristuseks 1 (üks) aasta vangistust.

KarS § 65 lg 2 alusel suurendada mõistetavat karistust Viru Maakohtu 21.02.2014 otsusega
mõistetud ja ärakandmata karistuse 4 kuud vangistuse võrra, mõistes liitkaristuseks 1 (üks)
aasta 4 (neli) kuud vangistust.
                                                                                          2
KarS § 69 lg 1 ja 3 alusel asendada vangistus 480 (neljasaja kaheksakümne) tunni üldkasuliku
tööga. Üldkasuliku töö tegemise ajaks määrata 18 (kaheksateist) kuud. Üldkasuliku töö
tegemise ajaks allutada Marc Männimägi kriminaalhooldaja käitumiskontrollile ja kohustada
teda üldkasuliku töö tegemise ajal järgima KarS § 75 lg-s 1 toodud kontrollnõudeid:
    1) elama kohtu määratud alalises elukohas - xxxx;
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3) alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
        vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

Tõkend elukohast lahkumise keeld tühistada kohtuotsuse jõustumisel.

KrMS § 175 lg 1 p 4 alusel välja mõista Marc Männimägilt menetluskuluna kaitsjatasu 93.00
(üheksakümmend kaheksa) eurot riigituludesse adv. Gerda-Johanna Pello poolt osutatud
õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Marc Männimägilt menetluskuluna
sundraha 645.00 (kuussada nelikümmend viis) eurot riigituludesse.

KrMS § 180 lg 3 ja KarS § 66 lg 3 alusel võimaldada Marc Männimägil tasuda menetluskulud
kokku summas 738.00 eurot ositi 10 kuu jooksul alates kohtuotsuse jõustumisele järgnevast
kuust igakuiselt vähemalt 73.80 eurot.
Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,           Swedbank       EE502200221014193355,          Nordea  Pank
EE401700017002872300 või Danske Bank EE873300333499990003, viitenumbriga
99916700061350 ning selgitusega: „Marc Männimägi, 1-16-7487, menetluskulude
osamakse.“ Kui menetluskulude osamakse ei ole tähtajaks tasutud, pööratakse otsus tasumata
osas täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Marc Männimägi süüdistatakse selles, et tema haaras 16.11.2015 kella 17.20 paiku Rakveres
Keskväljakul tekkinud sõneluse käigus A S ümbert kinni ja K H lõi talle jalaga näkku ning
seejärel lõi Marc Männimägi ühe korra jalaga A S kuklasse, tekitades kannatanule füüsilist
valu.

Seega Marc Männimägi, kahjustades teise inimese tervist ja tekitades valu, pani toime KarS
§ 121 lg 1 järgi kvalifitseeritava kuriteo.
                                                                                             3
Veel süüdistatakse Marc Männimägi selles, et tema juhtis alkoholijoobes olles 02.04.2016
kella 03.50 paiku Rakveres F.G. Adoffi tänaval mootorsõidukit xxxx registreerimismärgiga
xxxx. Tõendusliku alkomeetriga Dräger Alcotest 7110 seerianumbriga ARAF-0024 mõõdeti
tema ühes liitris väljahingatavas õhus alkoholisisalduseks 0,81 mg/l kohta.

Seega Marc Männimägi, juhtides sõidukit alkoholijoobes olles, pani toime KarS § 424 järgi
kvalifitseeritava kuriteo.

MENETLUSE KÄIK JA MAAKOHTU SEISUKOHT

Süüdistatava, tema kaitsja ja prokuröri vahel sõlmitud kokkuleppe kohaselt on Marc
Männimägile KarS § 121 lg 1 järgi mõistetavaks karistuseks 6 kuud vangistust ning KarS
§ 424 järgi mõistetavaks karistuseks 1 aasta vangistust. KarS § 64 lg 1 alusel mõista
liitkaristuseks 1 aasta vangistust, lugedes kergema karistuse kaetuks raskemaga. KarS § 65
lg 2 alusel suurendada mõistetavat karistust Viru Maakohtu 21.02.2014 otsusega mõistetud ja
ärakandmata karistuse 4 kuud vangistuse võrra, mõistes liitkaristuseks 1 aasta 4 kuud
vangistust. KarS § 69 lg 1 ja 3 alusel asendada vangistus 480 tunni üldkasuliku tööga.
Üldkasuliku töö tegemise ajaks määrata 18 kuud. Üldkasuliku töö tegemise ajaks allutada
Marc Männimägi kriminaalhooldaja käitumiskontrollile ja kohustada teda üldkasuliku töö
tegemise ajal järgima KarS § 75 lg. 1 toodud kontrollnõudeid:
1) elama kohtu määratud alalises elukohas - xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

Kokkuleppe arutamise põhjal tegi kohus järelduse, et süüdistatav Marc Männimägi on
kokkuleppest aru saanud ja nõustunud sellega ning on kokkulepet sõlmides väljendanud oma
tõelist tahet. Samuti on kriminaalasja menetlemisel järgitud kokkuleppemenetlust reguleerivaid
sätteid.

Marc Männimägi tuleb süüdi tunnistada KarS § 121 lg 1 ja § 424 järgi ning mõista talle karistus
vastavalt kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645.00 eurot ja KrMS § 175 lg 1 p 4 alusel kaitsjatasu summas 93.00 eurot. Kokkuleppe
kohaselt tuleb menetluskulud kokku summas 738.00 eurot tasuda ositi 10 kuu jooksul alates
kohtuotsuse jõustumisele järgnevast kuust igakuiselt vähemalt 73.80 eurot.


Kohtunik                       /digitaalselt allkirjastatud/                  Tiit Kullerkupp
