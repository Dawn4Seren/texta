                                                                                1-16-8156




                          KOHTUOTSUS
                               EESTI VABARIIGI NIMEL

 Kohus                          Harju Maakohus

 Otsuse tegemise aeg ja koht    29. september 2016 Tallinnas, Liivalaia kohtumajas

 Kriminaalasja number           1-16-8156 (16230100305)
                                Liina Pohlak
 Kohtunik
                                Thea Tikenberg
 Kohtuistungi sekretär


                                Aleksandr Kiljušik süüdistatuna KarS § 184 lg 1 järgi
 Kriminaalasi
                                kokkuleppemenetluses
 Prokurör                       Marek Soomaa
                                Aleksandr Kiljušik – isikukood 39109075211, elukoht
 Süüdistatav                    XXXX, kodakondsus määratlemata, keskharidus, emakeel
                                vene keel, töötab A-kaabel tehnikuna, varem kriminaal- ja
                                väärteokorras karistatud, tõkendina kohaldatud elukohast
                                lahkumise keeld


RESOLUTSIOON

Süüdi tunnistada Aleksandr Kiljušik KarS § 184 lg 1 järgi ja mõista karistuseks vangistus
1 aasta ja 8 kuud.

KarS § 74 ja 75 sätteid kohaldades määrata, et karistust ei pöörata täitmisele, kui
Aleksandr Kiljušik ei pane 2-aasta pikkuse katseaja jooksul toime uut kuritegu ja täidab
talle käitumiskontrolli ajaks KarS § 74 ja 75 alusel määratud kontrollnõudeid ja
kohustusi:
1.elab aadressil XXXX;
2.ilmub kriminaalhooldaja määratud ajavahemike järel kriminaalhooldusosakonda
registreerimisele;
3.allub kriminaalhooldaja kontrollile oma elukohas ning esitab talle andmeid oma
kohustuste täitmise ja elatusvahendite kohta;
4.saab kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5.saab kriminaalhooldusametnikult eelneva loa elu-, õppimis- või töökoha vahetamiseks
6.saab kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7.ei oma ega tarvita narkootilisi või psühhotroopseid aineid;
8. ei suhtle talle teadaolevalt narkootilisi aineid omavate ja tarvitavate isikutega või
narkootiliste ainete ebaseadusliku käitlemise eest süüdimõistetud isikutega (v.a
lähisugulased).

KarS § 74 lg 1 alusel määrata Aleksandr Kiljušik katseajaks kriminaalhooldusosakonna
juhataja määratud kriminaalhooldaja järelevalve alla.
Katseaja alguseks lugeda kohtuotsuse kuulutamise kuupäev.

KarS § 68 lg 1 alusel lugeda karistuse täitmisele pööramisel kinnipidamise aeg 19.01.2016-
20.01.2016.a, s.o. 2 päeva karistusaja hulka.

Aleksandr Kiljušiki suhtes kohaldatud tõkend elukohast lahkumise keeld tühistada
kohtuotsuse jõustumisel.

Välja mõista Aleksandr Kiljušikilt KrMS § 179 lg 1 p 1 kohaselt sundraha esimese astme
kuriteos süüdimõistmise korral 2,5 palga alammäära s.o 1075 eurot ja KrMS § 180 lg 1
ja 175 lg 1 p 3, 4 alusel kaitsjatasu osutatud õigusabi eest 72 eurot ja ekspertiisikulu 84
eurot riigituludesse.

Kohustada Aleksandr Kiljušikit tasuma väljamõistetud sundraha, kaitsjatasu ja
ekspertiisikulu 12 kuu jooksul kohtuotsuse jõustumisest igakuiselt vähemalt 102.58 eurot.

Sundraha, kaitsjatasu ja ekspertiisikulu tasuda igakuiste maksetena 12 kuu jooksul
käesoleva kohtuotsuse jõustumisest arvates Maksu- ja Tolliameti arveldusarvele
EE351010052031000004       SEB     pangas,    EE502200221014193355         Swedbankis,
EE873300333499990003 Danske Bankis või EE401700017002872300 Nordea pangas.
Makseinfo viitenumbri saab Harju Maakohtu Liivalaia kohtumaja kantseleist või e-
toimikust. Maksekorraldusel märkida selgitusena „Aleksandr Kiljušik, kriminaalasi 1-
16-8156, menetluskulud ja sundraha.“ Kui rahalised nõuded ei ole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud. Probleemide korral viitenumbri saamisel
pöörduda IT-abi poole telefoninumbril 663 6464 (e-postiaadress: itabi@just.ee).

Asitõendid:
- narkootiline aine (EKEI keemiaosakonnas) konfiskeerida ja hävitada;
- fooliumvoldikud (asuvad PPA asitõendite hoidlas asukohaga Tallinn, Rahumäe tee 6)
  konfiskeerida ja hävitada.

Edasikaebamise kord

Kohtuotsusele võib KrMS § 318 lg 3 p 4 ja lg 4 alusel kohtumenetluse pool esitada 15 päeva
jooksul apellatsiooni järgmistel juhtudel: kui on tegemist KrMS 9. peatüki 2. jao sätete või § 339
lg 1 rikkumisega või kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida
seadus selle eest ette ei näe. Apellatsiooni kasutamise soovist teatatakse otsuse teinud kohtule
kirjalikult 7 (seitsme) päeva jooksul alates kohtuotsuse resolutiivosa kuulutamisest. Apellatsioon
esitatakse Ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võivad esitada apellatsiooni
viieteistkümne päeva jooksul süüdistatavale kohtuotsuse koopia kätteandmisele järgnevast
päevast.

Kriminaalmenetluse kulude hüvitamise võib vaidlustada kohtuotsusest eraldi KrMS 15. peatüki
kohaselt, s.o määruskaebe korras 15 päeva jooksul. Määruskaebus tuleb esitada Harju
Maakohtu Liivalaia kohtumajale.

Esitatud süüdistus

Aleksandr Kiljušik’it süüdistatakse suures koguses narkootilise aine ebaseaduslikus
käitlemises. Aleksandr Kiljušini poolt toimepandud kuritegu seisneb selles, et tema
ebaseaduslikult omandas eeluurimisel tuvastamata ajal, kohas ja isikult, kuid enne 19.01.2016
suures koguses (so aine koguses, mis on tekitab narkootilise joobe vähemalt 10-le inimesele)
narkootilist ainet fentanüüli ja 3-metüülfentanüüli sisaldavat pulbrit, mida hoidis enda juures
kuni kinnipidamiseni 19.01.2016 Tallinnas, Sõpruse pst 174/176 asuva Rimi kaupluse ees, mil
tema taskust tulemasina seest leiti ja võeti ära 2 tk fooliumvoldikut hallikasbeeži pulbriga
massiga kokku 0,072 grammi, milles puhast narkootilist ainet 3-metüülfentanüüli 0,00016
grammi ja fentanüüli 0,000029 grammi.

Narkootiliste ja psühhotroopsete ainete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning narkootiliste
ainetega seotud kuritegude ennetamiseks, avastamiseks ning tõkestamiseks või nimetatud seaduses
ettenähtud õppeotstarbel kasutamise eesmärgil.

3-metüülfentanüül ja fentanüül kuuluvad narkootiliste ja psühhotroopsete ainete ning nende
lähteainete seaduse § 31 lõike 1 ja § 4 lõike 15 alusel kehtestatud ja sotsiaalministri 18.mai 2005
määrusega nr 73 vastu võetud „Narkootiliste ja psühhotroopsete ainete meditsiinilisel ja teaduslikul
eesmärgil käitlemise ning sellealase arvestuse ja aruandluse tingimused ja kord ning narkootiliste ja
psühhotroopsete ainete nimekirjad“ lisa 1 narkootiliste ja psühhotroopsete ainete II nimekirja.

Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele inimesele.

Fentanüüli puhul piisab kümnele inimesele joobe tekitamiseks 1,3 milligrammist narkootilisest ainest
(puhtal kujul), 3-metüülfentanüüli puhul on vastav kogus 0,08 milligrammi. Seega piisaks leitud ja ära
võetud 0,029 milligrammist fentanüülist (puhtal kujul) narkojoobe tekitamiseks vähem kui ühele
inimesele ja 0,16 milligrammist 3-metüülfentanüülist narkojoobe tekitamiseks keskmiselt 20-le
inimesele.

Suures koguses narkootilise aine ebaseadusliku käitlemisega pani Aleksandr Kiljušik
toime KarS § 184 lg 1 järgi kvalifitseeritava kuriteo.

Menetluskäik ja kohtuotsuse põhjendused

Süüdistatav Aleksandr Kiljušik, süüdistatava kaitsja ja prokuröri vahel 23.09.2016 sõlmitud
kokkuleppe kohaselt taotleb prokurör Aleksandr Kiljušiki karistamist KarS § 184 lg 1
ettenähtud kuriteo toimepanemise vangistusega 1 aasta ja 8 kuud. KarS § 68 lg 1 järgi lugeda
eelvangistuses viibitud aeg 19.01.2016-20.01.2016 (2 päeva), mil Aleksandr Kiljušik oli
kahtlustatavana kinni peetud, karistusaja hulka, mõistes lõplikuks karistuseks 1 aastat 7 kuud
ja 28 päeva vangistust. KarS § 74 lg 1, 3 alusel määrata, et mõistetud karistust ei pöörata
täitmisele, kui süüdistatav ei pane 2 aasta pikkuse katseaja jooksul toime uut kuritegu ja täidab
KarS § 75 lg 1 p 1-6 sätestatud käitumiskontrolli ajaks pandud kontrollnõudeid: 1) elama kohtu
määratud alalises elukohas; 2) ilmuma kriminaalhooldaja määratud ajavahemike järel
kriminaalhooldusosakonda registreerimisele; 3) alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4) saama
kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks; 5) saama kriminaalhooldusametnikult eelneva loa elu-
, töö- või õppimiskoha vahetamiseks; 6) saama kriminaalhooldusametnikult eelneva loa Eesti
territooriumilt lahkumiseks ja väljaspool Eesti territooriumi viibimiseks. Lisaks kohustada
süüdistatavat: KarS § 75 lg 2 p 2¹ alusel käitumiskontrolli ajal mitte omama või tarvitama
narkootilisi või psühhotroopseid aineid. KarS § 75 lg 2 p 7 alusel mitte suhtlema narkootikume
omavate ja tarvitavate isikutega või narkootikumide ebaseadusliku käitlemise eest
süüdimõistetud isikutega (v.a lähisugulased).

Asitõendid
KarS § 83 lg 4 alusel konfiskeeritakse aine (s.h narkootiline aine), vahend või ese, kui selle
omamiseks vajalik luba puudub. KrMS § 126 lg 3 p 4 sätestab, et väärtusetu asi, piraatkaup ja
võltsitud kaup hävitatakse või seaduses sätestatud juhul töötatakse ümber.

Juhindudes KrMS § 126 lg 3 p 4 otsustab kohus kriminaalasjas olevad asitõendid konfiskeerida
ja hävitada kui väärtusetud asjad
- narkootiline aine (EKEI keemiaosakonnas)
- fooliumvoldikud (asuvad PPA asitõendite hoidlas asukohaga Tallinn, Rahumäe tee 6).

Menetluskulud

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Kohus mõistab menetluskulud süüdistatavalt alljärgnevalt: KrMS § 179 lg 1 p
1 kohaselt sundraha 1075 eurot, KrMS § 180 lg 1 ja 175 lg 1 p 3, 4 alusel kaitsjatasu 72 eurot,
ekspertiisikulu 84 eurot riigituludesse.

Ekspertiisikulu on KrMS § 175 lg 1 p 3 järgi vaieldamatult üks menetluskulu liik, mis tuleb
süüdimõistetul üldjuhul hüvitada. Samas tuleb silmas pidada, et KrMS § 105 lg 1 kohaselt
korraldatakse ekspertiis menetleja määruse alusel vaid siis, kui seda tingib tõendamisvajadus.
See tähendab, et ekspertiis määratakse üksnes juhul, kui konkreetse isiku süüdistuse
tõendamiseseme asjaolude kindlakstegemise eelduseks on ka eriteadmistele tuginevad
uuringud. Prokuratuuril ja uurimisasutusel on kuriteo asjaolude väljaselgitamisel muu hulgas
õigus otsustada, kas nad korraldavad tõendite kogumiseks ekspertiise või mitte. Kui ekspertiis
on määratud ja tehtud, on selle tegemisega tekkinud kulu KrMS § 175 lg 1 p 3 kohaselt
menetluskulu, ent süüdistatavale saab panna selle hüvitamise kohustuse vaid juhul, kui
ekspertiisi tingis tõendamisvajadus ja ekspertiisiaktis kirjeldatud uuringu tulemus aitab
tõendina kaasa süüdistatava kriminaalasja lahendamisele (vt Riigikohtu kriminaalkolleegiumi
7. detsembri 2012. a kohtumäärus kriminaalasjas nr 3-1-1-120-12). Ekspertiisitulemused,
millega määratakse kas tegemist on narkootilise ainega ja millise ainega ja millise
protsentuaalse sisaldusega on aine ning kui suur kogus tekitab joobe kümnele isikule, on
oluliseks tõendiks narkootiliste ainete käitlemist puudutavas kriminaalasjas, mistõttu nimetatud
ekspertiisitasu kuulub süüdistatavalt väljamõistmisele.
Riigikohtu kriminaalkolleegium on lahendis nr 3-1-17-16 p 5.2 asunud seisukohale, et:
„29. märtsil 2015 jõustunud KrMS § 245 lg 1 p 12 kohaselt kuuluvad kokkuleppe esemesse ka
süüdistatava poolt hüvitatavad kriminaalmenetluse kulud. Seetõttu peavad prokurör,
süüdistatav ja kaitsja jõudma läbirääkimiste käigus kokkuleppele nii kohtueelses menetluses
tekkinud kui ka kohtumenetluses tekkida võivate menetluskulude hüvitamises, samuti
võimalikus menetluskulude vähendamises ja menetluskulude ositi hüvitamises KrMS § 180 lg 3
alusel, s.o menetluskulude kandmise võimalikus individualiseerimises. Süüdistatava poolt
hüvitatavad menetluskulud tuleb märkida kokkuleppesse võimaluse korral absoluutsummana,
see tähendab, et kokkuleppes tuleb kokkuvõtvalt kajastada kokkuleppe sõlmimise ajaks tekkinud
ja süüdistatavalt väljamõistetavate menetluskulude koosseis ja suurus. Kuna eesseisvas
kohtumenetluses tekkida võivate kulude täpne suurus pole kokkuleppe sõlmimise ajal teada,
võib selle kulu hüvitamise kokkulepet kajastada konkreetset summat välja toomata, piirdudes
näiteks üldpõhimõtte sedastamisega, et ka kohtumenetluses tekkivad kriminaalmenetluse kulud
jäävad süüdistatava kanda või mõistetakse süüdistatavalt välja, või vastupidi, et need jäävad
riigi kanda. Võimaldamaks kohtul kontrollida kokkulepitud summa väljamõistmise
seaduslikkust, peab KrMS § 180 lg 3 kohaldamise korral nähtuma kokkuleppest ka riigi kanda
jäetavate menetluskulude suurus.“

Prokurör, kaitsja ja süüdistatav on sõlmitud kokkuleppes leppinud kokku süüdistatavalt
väljamõistetavate menetluskulude suuruses. Kohus nõustub sellega ja ei pea vajalikuks
kokkulepet menetluskuludega mittenõustumise tõttu tagastada.

Seoses kohtukulude ajatamisega süüdistatavalt KrMS § 180 lg 1 alusel välja mõistetavate
menetluskulude osas peab kohus juhindudes Riigikohtu määruses 3-1-1-2-12 väljendatud
seisukohast ja KrMS § 313 lg 1 p 7 sätteid kohaldades põhjendatuks pikendada süüdistatavale
kohtuotsusega menetluskulude vabatahtlikuks hüvitamiseks antud tähtaega 12 kuuni alates
kohtuotsuse jõustumisest. Lõppkokkuvõttes on oluline, et menetluskulud saaksid mõistliku aja
jooksul tasutud. Kuna süüdistataval ei ole reaalselt võimalik menetluskulusid ühe kuu jooksul
tasuda, kaasneksid summa tasumata jätmisega täitemenetluse kulud. Nimetatu ei kiirendaks
riigile menetluskulude hüvitamist, küll aga halvendaks see süüdistatava majanduslikku
olukorda. Juhindudes Riigikohtu lahendi 3-1-1-110-13 p 7 määrab kohus kindlaks ka igakuised
tasumisele kuuluvad maksesummad.

Liina Pohlak
Kohtunik
