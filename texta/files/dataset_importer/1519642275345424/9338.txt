                        KOHTUMÄÄRUS
 Kohus                                   Tallinna Ringkonnakohus

 Kohtuasja number                        2-15-112821
 Määruse tegemise aeg ja koht            16.08.2016, Tallinn

 Kohtukoosseis                           Krista Kirspuu, Ele Liiv, Indrek Soots

 Kohtuasi                                Devori Kaubanduse Aktsiaseltsi hagi MM vastu
                                         võla nõudes
 Vaidlustatud kohtulahend                Harju Maakohtu 21.04.2016 otsus

 Kaebuse esitaja ja kaebuse liik         MM apellatsioonkaebus

 Tsiviilasja hind      apellatsiooni- 6400 eurot
 menetluses
 Menetlusosalised        ja     nende Hageja: Devori Kaubanduse Aktsiaselts (registrikood
 esindajad                            10222766), seaduslik esindaja AB
                                         Kostja: MM (isikukood XXXXXXXXXXX)

RESOLUTSIOON
   1. Keelduda menetlusse võtmast MM apellatsioonkaebust Harju Maakohtu
      21.04.2016 otsuse peale.
   2. Teatada apellatsioonkaebuse menetlusse võtmata jätmisest menetlusosalistele
      käesoleva määruse ärakirja kättetoimetamisega.
   3. Määruse peale võib kassatsiooni korras edasi kaevata, esitades kaebuse vahetult
      Riigikohtule 15 päeva jooksul määruse ärakirja kassaatorile kättetoimetamisest.
      Riigikohtus võib hagimenetluses menetlustoiminguid teha, sealhulgas avaldusi ja
      kaebusi esitada üksnes vandeadvokaadi vahendusel.

Selgitused
Vastavalt tsiviilkohtumenetluse seadustiku (TsMS) § 187 lg-le 6 juhul, kui määruskaebuse
esitaja taotleb menetlusabi, peab ta seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.




                                                                                                1
Määruse põhjendused
1. 24.05.2016 esitas MM Tallinna Ringkonnakohtule ülalviidatud apellatsioonkaebuse Harju
Maakohtu 21.04.2016 otsuse peale. Ringkonnakohus jättis 30.05.2016 määrusega
apellatsioonkaebuse TsMS § 3401 lg 1 alusel käiguta, kohustades apellanti tasuma riigilõivu
450 eurot 7 päeva jooksul kohtumääruse kättetoimetamisest alates. Ringkonnakohus hoiatas
apellanti, et puuduse tähtaegselt kõrvaldamata jätmise korral keeldub kohus
apellatsioonkaebust menetlusse võtmast.

Ringkonnakohus saatis 02.06.2016 MM e-postile XXX teavituse temale e-toimikus nähtavast
uuest dokumendist. 13.06.2016 saatis ringkonnakohus määruse tähtsaadetisena aadressil XXX.
Pärast kahte ebaõnnestunud dokumendi isiklikult allkirja vastu kättetoimetamise katset
(14.06.2016 kell 10.45 ja 20.06.2016 kell 11.00) tagastati dokument ringkonnakohtule
hoiutähtaja möödumise tõttu. 11.07.2016 saatis ringkonnakohus MM e-postile XXX
30.05.2016 määruse ja makseinfo, hoiatades, et kui kirja kättesaamist ei kinnitata, siis loetakse
menetlusdokument TsMS § 3141 lg 2 kohaselt kättetoimetatuks 3 tööpäeva möödumisel kirja
saatmisest. MM ei kinnitanud e-kirja kättesaamist. Seega oli riigilõivu tasumise tähtaeg
21.07.2016. Kohtule esitatud materjalidest (k.a e-toimikust) ei nähtu, et tsiviilasjas
nr 2-15-112821 oleks nõutud riigilõiv käesolevaks ajaks tasutud.

2. Ringkonnakohus, tutvunud apellatsioonkaebusega, leiab TsMS § 638 lg 1 alusel, et kaebus
tuleb jätta Tallinna Ringkonnakohtu menetlusse võtmata. Käesoleva määruse tegemise seisuga
on tähtaeg riigilõivu tasumiseks möödunud ning ringkonnakohtule ei ole laekunud riigilõivu
tasumist kinnitavat dokumenti. Tulenevalt eeltoodust jättis apellant ringkonnakohtu nõudmise
tähtaegselt täitmata, riigilõiv on tasumata ja kooskõlas TsMS § 3401 lg-ga 2 koosmõjus
TsMS § 637 lg 1 p-ga 3 ning § 638 lg-ga 4 keeldub ringkonnakohus MM apellatsioonkaebust
menetlusse võtmast ja tagastab kaebuse pärast määruse jõustumist esitajale.


/allkirjastatud digitaalselt/    /allkirjastatud digitaalselt/     /allkirjastatud digitaalselt/
        Krista Kirspuu                     Ele Liiv                         Indrek Soots




                                                                                                   2
