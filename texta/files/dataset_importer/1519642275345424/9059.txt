                          KOHTUOTSUS
                              EESTI VABARIIGI NIMEL

Kohus                         Viru Maakohus
Otsuse tegemise aeg ja koht   18. august 2016 Jõhvi kohtumajas
Kriminaalasja number          1-16-5654 (16244000376)
Kohtunik                      Larissa Prokopenko
Kohtuistungi sekretär, tõlk   Ingrid Koddo, Marina Davõdovitš

Kriminaalasi                  Broneslav Rutškin´i süüdistuses KarS § 424 järgi
                              kokkuleppemenetluses
                              Viru Ringkonnaprokuratuuri prokurör Jaanika Kõrgmaa
Prokurör
                                 Broneslav Rutškin, isikukood 35704182229, Eesti
Süüdistatav                      Vabariigi kodakondsus, kesk-eriharidus, elukoht xxx,
                                 emakeel – vene keel, ei tööta, varem kriminaalkorras
                                 karistamata.
                                 Tõkend – pole kohaldatud.

Istungi toimumise aeg         18.08.2016

RESOLUTSIOON                  Juhindudes KrMS § 249, kohus

O T S U S T A S:

BRONESLAV RUTŠKIN süüdi tunnistada KarS § 424 järgi.
Mõista karistuseks 5 (viis) kuud vangistust.

Kars § 68 lg 1 alusel lugeda karistusaja hulka eelvangistuses oldud aeg 25.03.2016 -
27.03.2016, s.o 3 päeva. Ärakandmisele kuulub 4 kuud ja 27 päeva vangistust.

KarS § 74 lg 1, 3 alusel mõistetud vangistust täielikult täitmisele mitte pöörata, kui
Broneslav Rutškin 1-aastase katseaja jooksul ei pane toime uut kuritegu ja täidab talle
KarS § 75 lg 1, lg 2 p 2,8 sätestatud käitumiskontrolli ajaks pandud kontrollnõudeid ja
kohustusi:
1) elama kohtu määratud alalises elukohas – xxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
                                                                                     1
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7) mitte tarvitama alkoholi;
8) osalema sotsiaalprogrammis.

Katseaja algus 18.08.2016.

Määrata Broneslav Rutškin katseajaks Viru Vangla kriminaalhooldusosakonna
juhataja määratava kriminaalhooldusametniku järelevalve alla.

KarS § 50 lg 1 p 1 alusel võtta Broneslav Rutškin´ilt lisakaristusena ära mootorsõiduki
juhtimisõigus 1 (üheks) kuuks.

Lisakaristus hakkab kehtima alates kohtuotsuse jõustumisest.

Liiklusseaduse § 127 alusel Broneslav Rutškin on kohustatud 5 (viie) tööpäeva jooksul
alates käesoleva kohtuotsuse jõustumisest loovutama oma juhiloa Maanteeametile.

Välja mõista Broneslav Rutškin´ilt riigituludesse kriminaalmenetluskulud:
645 eurot sundraha,
216 eurot kaitsjatasu kohtueelses menetluses.

Menetluskulud summas 861 eurot tuleb tasuda 12-kuulise tähtaja jooksul alates kohtuotsuse
jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700057458
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas ning süüdistataval ja kaitsjal ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Apellatsiooni õiguse kasutamise soovist tuleb teatada Viru Maakohtule
kirjalikult seitsme päeva jooksul alates kohtuotsuse kuulutamisest.
Apellatsioon esitatakse ringkonnakohtule kirjalikult viieteistkümne päeva jooksul alates
päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.

Kohtu tuvastatud asjaolud
Broneslav Rutškin on antud kohtu alla ja süüdistatakse selles, et tema olles alkoholijoobes
liiklusseaduse § 69 lg 2 p 1 tähenduses - Alkomeetriga Dräger Alcotest 7110 EST, seeria nr
ARBK-0026 kontrollimise tulemusena väljahingatavas õhus oli 1,31 mg/l alkoholi 25.03.2016
                                                                                           2
kella 13:56 paiku Ida-Virumaal, Kohtla-Järve linnas, Outokumpu 15 maja juures juhtis
mootorsõidukit xxx reg nr xxx ning tegi avarii, kahjustades haagise reg nr xx tagumist nurka.
Seega pani Broneslav Rutškin toime mootorsõiduki joobeseisundis juhtimise, s.t. KarS §
424 ettenähtud kuriteo.

Süüdistatav tunnistas end täielikult süüdi ja jäi kokkuleppe juurde, mille kohaselt nõuab
prokurör karistada Broneslav Rutškin´it KarS § 424 järgi 5 kuulise vangistusega. Kars § 68 lg
1 alusel lugeda karistusaja hulka eelvangistuses oldud aeg 25.03.2016 -27.03.2016, s.o 3
päeva. Ärakandmisele kuulub 4 kuud ja 27 päeva vangistust.
 Kohaldada KarS § 74 ning mitte pöörata vangistust täielikult täitmisele, kui Broneslav
Rutškin ei pane katseajal 1 aasta toime uut kuritegu ja täidab katseajal KarS § 75 lg 1,2 alusel
pandud kontrollnõudeid ja kohustusi. Lisakaristusena võtta ära juhtimisõigus 1 kuuks.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.

Kohtu meetmed

Kohus leiab, et Broneslav Rutškin tuleb süüdi tunnistada KarS § 424 järgi ning karistada teda
vastavalt kokkuleppele. Menetluskulud tuleb jätta Broneslav Rutškini kanda.


/allkirjastatud digitaalselt/
Kohtunik
Larissa Prokopenko




                                                                                              3
