                            KOHTUMÄÄRUS
Kohus                            Harju Maakohus

Kohtukoosseis                    kohtunik Hannes Olev

Määruse tegemise aeg ja koht     07. juuli 2016, Tallinn, Tartu mnt kohtumaja


Tsiviilasja number               2-15-17686
Tsiviilasi                       XXXOÜ avaldus XXXOÜ pankroti väljakuulutamiseks


Menetlustoiming                  pankroti väljakuulutamise otsustamine


Menetlusosalised ja nende        võlausaldaja XXXOÜ (registrikood XXX, asukoht XXX);
esindajad, ajutine               võlausaldaja lepinguline esindaja vandeadvokaat Tarvo
                                 Lindma (Advokaadibüroo Supremia OÜ, e-post
pankrotihaldur                   tarvo.lindma@supremia.ee);
                                 võlgnik XXXOÜ (registrikood XXX, asukoht XXX);
                                 ajutine pankrotihaldur Urmas Tross (OÜ Konkurss,
                                 Roosikrantsi     23-5,     Tallinn   10119,     e-post:
                                 urmas.tross@alustauuesti.ee).
RESOLUTSIOON

1. Lõpetada XXXOÜ (registrikood XXX) pankrotimenetlus pankrotti välja kuulutamata,
   raugemise tõttu.
2. Ajutisel halduril Urmas Tross likvideerida XXXOÜ kahe kuu jooksul pärast määruse
   jõustumist.
3. Määrata XXXOÜ dokumentide hoidjaks juhatuse liige XXX(isikukood XXX).
4. Määrata XXXOÜ ajutisele haldurile Urmas Tross töötasuks 1 767 eurot (sealhulgas
   käibemaks) ja ajutise halduri hüvitatavateks kuludeks 134,40 eurot (sealhulgas
   käibemaks). Ajutise halduri tasu ja hüvitatavad kulud maksta välja OÜ-le Konkurss, mille
   kaudu haldur tegutseb, arvelduskonto Swedbank nr. EE462200001120023445.
5. Ajutise pankrotihalduri tasu ja hüvitatavad kulutused summas 397 eurot (sealhulgas
   seaduses ettenähtud maksud, välja arvatud käibemaks mis lisandub eelnimetatud
   summale) hüvitada pankrotivara puudumise tõttu riigi vahenditest.
                                                                                 2-15-17686

6. Ajutise halduri tasu ja kulude katteks väljamõistetud summa, mis ei ole kaetud käesoleva
   kohtumääruse resolutsiooni punktis 5 nimetatud summadega, mõista välja võlgnikult
   XXXOÜ.
7. Teade pankrotimenetluse raugemise kohta avaldada väljaandes Ametlikud Teadaanded.
8. Kohtumäärus saata menetlusosalistele, ajutisele pankrotihaldurile ja Tartu Maakohtu
   registriosakonnale.

Edasikaebe kord

Määrusele saab esitada määruskaebuse Tallinna Ringkonnakohtule Harju Maakohtu Tartu
mnt kohtumaja kaudu 15 päeva jooksul määruse kättesaamisest.

ASAJOLUD

24.11.2015 esitas võlausaldaja XXXOÜ avalduse võlgniku XXXOÜ pankroti
väljakuulutamiseks. Pankrotiavalduse kohaselt moodustub pankrotiavalduse esitamise seisuga
võlgniku võlgnevus võlausaldaja ees üürilepingu alusel kokku 14 989.32 eurot. Võlausaldaja
tegi võlgnikule pankrotihoiatuse 10.07.2015. Selleks ajaks olid võlgniku vastu suunatud
nõuded juba enam kui 30 päeva sissenõutavad. Võlgnik ei täitnud oma kohustusi ega tasunud
võlgnevusi ka 10 päeva jooksul pärast pankrotihoiatuse tegemist. Võlgnik ei ole asunud
kohustusi täitma ka hiljem.
Harju Maakohus on oma 10.12.2015 kohtumäärusega võtnud pankrotiavalduse menetlusse ja
pidanud eelistung ajutise halduri nimetamise otsustamiseks 02.02.2016.
02.02.2016 eelistungile ilmus võlausaldaja. Võlgnik istungil ei ilmunud. Kohus luges istungil
kutse võlgnikule PankrS § 6 lg 3 alusel kätte toimetatuks.
16.02.2016 määrusega on kohus nimetanud ajutiseks pankrotihalduriks Urmas Trossi, kes
esitas kohtule ajutise halduri aruande, mille kohaselt võlgnikul puudub reaalne vara
pankrotimenetluse läbiviimisega seotud võimalike kulude katteks. 10.03.2016 kohtuistungil
määras kohus menetluse raugemise vältimiseks võimaluse võlgnikule, võlausaldajatele või
kolmandatele isikutele tasuda pankrotimenetluse kulude katteks kohtu deposiiti tagatise 2 000
eurot. 30.05.2016 raha deposiiti maksmise kohtumäärus on avaldatud väljaandes Ametlikud
Teadaanded 31.05.2016. Seisuga 06.07.2016 ei ole kohtu tagatiste kontole kohtu määratud
rahasummat tasutud.

AJUTISE PANKROTIHALDURI ARUANDE ANDMED

Varad
Järelepärimiste teel kogutud andmetel on XXXOÜ varaks ettemaksukontodel olev raha
kogusummas 92.61 eurot.

Kohustused
XXXOÜ kohustused moodustavad ca 31 683,72 eurot, mille moodustavad kohustused
võlausaldajate ees.

Maksejõuetuse tekkimise põhjus
Maksejõuetuse kui finantskriisi määratlemise peamiseks aluseks on halvenenud finantsseis.

Tagasivõitmise ja tagasinõudmise võimalused
Ajutise halduri hinnangul on olemas tagasinõudmise võimalused ca 49 485 euro osas (sh
võimalik nõue juhatuse liikmete vastu).


                                                                                            2
                                                                                 2-15-17686



Hinnang juhtorganite tegevusele
Ajutisel halduril oleva informatsiooni kohaselt võib asuda seisukohale, et juhtorganite
tegevuses on iseloomulikud jooned läbikaalutud tagajärgedega tegevusele (töötatakse ca kaks
aastat ja siis pannakse tegevus kokku), mis on põhjustanud võlgniku seisundi, milles avaldaja
koos teiste võlausaldajatega jäävadki ootama oma nõuete rahuldamist.

Ajutise halduri seisukoht võlgniku majanduslikule olukorrale
Ajutine haldur on seisukohal, et võlgniku tegevus võis olla seotud väikelaevade ja kaatrite
remondiga ning hoiustamisega Tallinnas, kuid lõpetatud 2015 aasta lõpuks - juunist 2015
kustutati ennast maksukohuslase registrist ja arveldus pangas oktoobris 2015. Avaldaja
avalduses märgitu ja võlgniku kohta kogutud andmed lubavad asuda seisukohale, et võlgnik
on muutunud maksejõuetuks /tegevuse lõpetanud hiljemalt 2015 aasta teises pooles, mis tingis
ka asjaolu, et võlgnik ei reageerinud pankrotihoiatusele.

Kokkuvõte
Ajutine haldur on seisukohal, et XXXOÜ on püsivalt maksejõuetu.

Ajutise halduri tasu taotlus
Urmas Tross on kohtule esitanud XXXOÜ ajutise pankrotihalduri töö aruande, millest nähtub,
et ajutine haldur on oma ülesannete täitmiseks kulutanud kokku 15,5 tundi (tunnitasuga 95
eurot), s.h päringute koostamine ja raamatupidamise kontrollimine, suhtlemine võlgniku
esindajaga, kogutud andmete kontrollimine, analüüs, aruande koostamine, osalemine
kohtuistungil). Samuti on ajutine haldur kandnud kulusid. Kulud koosnevad tasulistest
päringutest äriregistrisse ja büroo-, ning sidekuludest.

Ajutine haldur palub määrata XXXOÜ ajutisele pankrotihaldurile Urmas Tross ajutise halduri
tasu summas 1 767 eurot (sealhulgas käibemaks) ning vajalikud kulud summas 134,40 eurot
(sealhulgas käibemaks). Halduri tasu ja hüvitatavad kulud palub haldur määrata büroole, mille
kaudu haldur tegutseb – OÜ-le Konkurss, mille kaudu haldur tegutseb, arvelduskonto
Swedbank nr. EE462200001120023445.

KOHTUMÄÄRUSE PÕHJENDUSED

Pankrotiseaduse (edaspidi PankrS) § 29 lg 1 kohaselt lõpetab kohus määrusega menetluse
pankrotti välja kuulutamata raugemise tõttu olenemata võlgniku maksejõuetusest, kui
võlgnikul ei jätku vara pankrotimenetluse kulude katteks ning ei ole võimalik vara tagasi
võita või tagasi nõuda, sealhulgas puudub võimalus esitada nõue juhtorgani liikme vastu.
PankrS § 29 lg 2 ja 3 kohaselt kohus võib lõpetada pankrotimenetluse, pankrotti välja
kuulutamata, raugemise tõttu, olenemata võlgniku maksejõuetusest ka siis, kui võlgniku vara
koosneb peamiselt tagasivõitmise nõuetest ja nõuetest kolmandate isikute vastu ning nende
nõuete rahuldamine on vähetõenäoline. Kohus ei lõpeta menetlust raugemise tõttu PankrS §
29 lõikes 1 või 2 sätestatud alusel, kui võlgnik, võlausaldaja või kolmas isik maksab
pankrotimenetluse kulude katteks kohtu deposiiti kohtu määratud summa.
PankrS § 29 lg 8 sätestab, et kui juriidilisest isikust võlgniku pankrotimenetlus lõpetatakse
raugemise tõttu, likvideerib ajutine haldur juriidilise isiku kahe kuu jooksul
pankrotimenetluse lõpetamise määruse jõustumisest arvates likvideerimismenetluseta. Kui
pankrotimenetluse raugemisel on võlgnikul mingi vara, makstakse sellest kõigepealt ajutise
halduri tasu ja kaetakse vajalikud kulutused.



                                                                                           3
                                                                                      2-15-17686

PankrS § 30 lg 1 sätestab, et kui võlgnikul ei jätku vara pankrotimenetluse kulude katteks,
määrab kohus menetluse raugemise vältimiseks pankrotimenetluse kulude katteks kohtu
deposiiti makstava summa suuruse ja selle maksmise tähtaja.
PankrS § 130 lg 4 kohaselt, kui pankrotimenetlus lõpetatakse raugemise tõttu PankrS § 29
lõikes 1 nimetatud alusel, likvideerib ajutine haldur juriidilisest isikust võlgniku kahe kuu
jooksul pankrotimenetluse lõpetamise määruse jõustumisest arvates.
PankrS § 23 lg 1 kohaselt on ajutisel halduril õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud
kulutuste suuruse.
PankrS § 23 lg 3 kohaselt on ajutise halduri tunnitasu ülemmäär 96 eurot.
PankrS § 23 lg 4 sätestab, et kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui 397 eurot (sealhulgas seaduses ettenähtud
maksud, välja arvatud sotsiaalmaks).
TsÜS§ 46 lg 1 kohaselt lõppenud juriidilise isiku dokumendid antakse hoiule likvideerijale
või kolmandale isikule.

Ajutise halduri aruande kohaselt on võlgnikul XXXOÜ varasid ca 92.61 euro väärtuses, kuid
rahalisi kohustusi on kokku vähemalt 31 683,72 eurot. Võlgnikul majandustegevus puudub.
Ajutise halduri esitatud andmetest tulenevalt on võlgniku seisund iseloomulik püsivale
maksejõuetusele, mis ei ole ajutise iseloomuga. Ajutise halduri hinnangul on olemas
tagasinõudmise võimalused ca 49 485 euro osas (sh võimalik nõue juhatuse liikmete vastu).
Antud hetkel eksisteerivast varast samas ei piisa tagasivõitmise nõuete esitamiseks,
pankrotimenetluse läbiviimiseks ja menetluskulude katmiseks.

Pankrotimenetluse raugemise vältimiseks pankrotimenetluse kulude katteks kohtu deposiiti
makstavat summat ei ole kohtu deposiiti tasutud, mistõttu leiab kohus, et võlgniku
pankrotimenetlus tuleb lõpetada seoses raugemisega PankrS § 29 lg 1 ja 2 alusel, kuivõrd
võlgnikul ei jätku vara pankrotimenetluse kulude katteks. Võlgnik tuleb kustutada äriregistrist
kahe kuu jooksul pärast määruse jõustumist.

Kohus leiab, et ajutise halduri tasu ja kulutuste taotlus on mõistlik, vastab ajutise halduri poolt
tehtud tööle ja halduri kvalifikatsioonile ning on põhjendatud.

PankrS § 23 lg 6 kohaselt võib ajutise halduri tasu ja hüvitatavate kulutuste tasumise määrata
büroole, mille kaudu ajutine haldur tegutseb.

PankrS § 65 lg 11 kohaselt sisaldab halduri tasu seaduses ettenähtud makse, välja arvatud
käibemaks. Kui haldur on kantud äriregistrisse füüsilisest isikust ettevõtjana ning ta on
käibemaksukohustuslane käibemaksuseaduse tähenduses, lisatakse halduri tasule käibemaks.
Halduri tasule lisatakse käibemaks ka juhul, kui see makstakse välja büroole ning büroo on
käibemaksukohustuslane käibemaksuseaduse tähenduses.

Ajutine haldur on taotlenud määrata halduri tasu büroole, mille kaudu haldur tegutseb – OÜ



                                                                                                 4
                                                                                  2-15-17686

Konkurss. OÜ Konkurss on käibemaksukohustuslane käibemaksuseaduse tähenduses.
Eeltoodust tulenevalt lisatakse halduri tasule käibemaks.

PankrS § 150 lg 4 sätestab, et pankrotimenetluse raugemise korral otsustab kohus
pankrotimenetluse kulude jagamise asjaolude kohaselt.

Võlgnikul puuduvad vahendid ajutise halduri tasu ja hüvitatavate kulude täies mahus
katmiseks, mistõttu kuulub PankrS § 23 lg 4 alusel ajutise halduri tasu ja kulutused
hüvitamisele riigi vahenditest summas 397 eurot (sealhulgas seaduses ettenähtud maksud,
välja arvatud käibemaks mis lisandub eelnimetatud summale) ja PankrS § 150 lg 4 alusel
osas, mis ületab 397 eurot, tuleb jätta võlgniku kanda.

Tsiviilseadustiku üldosa seaduse § 46 lg 1 kohaselt likvideeritud juriidilise isiku dokumendid
antakse hoiule likvideerijale või kolmandale isikule.

Kohus leiab, et võlgniku dokumentide hoidjaks tuleb määrata võlgniku juhatuse liige.


/allkirjastatud digitaalselt/
Hannes Olev
Kohtunik




                                                                                            5
