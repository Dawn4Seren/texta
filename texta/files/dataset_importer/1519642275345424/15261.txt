                                                                      Kriminaalasi nr 1-14-4969




                         KOHTUMÄÄRUS

 Kohus                             Tartu Maakohus

 Määruse tegemise aeg ja koht      18. mai 2016. a Jõgeva kohtumaja

 Kriminaalasja number              1-14-4969

 Kohtukoosseis                     Kohtunik Raina Pärn

 Kohtuistungi sekretär             Jana Kaaver

 Tõlk                              Nadežda Bõstrova

 Prokurör                          Abiprokurör Külli Zimm (seisukoht esitatud kirjalikult)

 Kriminaalasi                      Süüdimõistetu Dmitri Belohhini tingimisi enne tähtaja
                                   lõppemist vangistusest vabastamise otsustamine


 Süüdimõistetu                     DMITRI BELOHHIN
                                   elukoht                                 (vabanemisel):
                                   xxxxxxxxxxxxxxxxxxxxxxxxxxxxxxxxisikukood:
                                   38303240355; garanteeritud töökoht (vabanemisel): OÜ
                                   Wonder Company.
 Kohtuistungi toimumise aeg        17.05.2016. a (kaugkohtuistung)


RESOLUTSIOON
Jätta Dmitri Belohhin temale Pärnu Maakohtu 18.05.2015. a otsusega kriminaalasjas nr
1-14-4969 mõistetud karistuse kandmiselt tingimisi enne tähtaega vabastamata.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.
ASJAOLUD JA MENETLUSE KÄIK
Pärnu Maakohtu 18.05.2015. a otsusega tunnistati Dmitri Belohhin süüdi KarS § 184 lg 2 p 2 järgi,
mille eest mõisteti talle karistuseks 3 aastat vangistust. KarS § 68 alusel loeti eelvangistuses
viibitud aeg karistusaja hulka ja karistuse kandmise alguseks loeti 14.01.2014. a.
Kinnipeetava karistusaeg algas 14.01.2014. a ja lõppeb 14.01.2017. a.
Vangla toetab Dmitri Belohhini vabastamist tingimisi ennetähtaegselt karistuse kandmisest.
Prokurör on edastanud kohtule kirjaliku seisukoha Dmitri Belohhini tingimisi ennetähtaegse
vabastamise kohta. Prokurör ei toeta Dmitri Belohhini tingimisi enne tähtaega vangistusest
vabastamist.


KOHTUS TUVASTATUD ASJAOLUD
Süüdimõistetu Dmitri Belohhin selgitas kohtus, et ta soovib karistuse kandmiselt tingimisi
ennetähtaegselt vabaneda.


KOHTU SEISUKOHT
1. Kohus, tutvunud kinnipeetava isikliku toimiku ja prokuröri seisukohaga ning kuulanud ära
Dmitri Belohhini, leiab, et Dmitri Belohhini tingimisi ennetähtaegne vabastamine karistuse
kandmiselt ei ole põhjendatud.
2. Dmitri Belohhin kannab käesoleval ajal karistust tahtliku esimese astme kuriteo toimepanemise
eest.
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt kaks
kolmandikku mõistetud karistusajast, kuid mitte vähem kui neli kuud.
Käesolevaks ajaks on Dmitri Belohhin temale mõistetud karistusajast (3 aastat) ära kandnud
vähemalt kaks kolmandikku, mis on rohkem kui 4 kuud. Samuti on Dmitri Belohhinil kanda jäänud
karistust rohkem kui 2 kuud (KarS § 76 lg 3).
VangS § 76 lg 2 sätestab, et kinnipeetava tingimisi enne tähtaega vabastamata jätmisel KarS § 76
lg 1 p 1 või lg 2 p 1 alusel edastab vanglateenistus käesoleva paragrahvi lõikes 1 nimetatud
materjalid uuesti kohtule pärast KarS § 76 lg 1 p-s 2 või lg 2 p-s 2 sätestatud karistusaja
ärakandmist, kuid mitte varem kui kuue kuu möödumisel tingimisi enne tähtaega vabastamata
jätmise määruse jõustumisest.
Tartu Maakohtu 22.09.2015. a määrusega jäeti Dmitri Belohhin Pärnu Maakohtu 18.05.2015. a
otsusega mõistetud karistuse kandmiselt elektroonilise valve kohaldamisega vabastamata. Tartu
Maakohtu määrus jõustus Tartu Ringkonnakohtu 03.11.2015. a määrusega 03.11.2015. a. Seega
on käesolevaks ajaks saabunud VangS § 76 lg-s 2 sätestatud aeg.
Eeltoodust tulenevalt on olemas formaalsed alused Dmitri Belohhini tingimisi ennetähtaegseks
vabastamiseks karistuse kandmiselt.
3. KarS § 76 lg 4 järgi arvestab kohus katseajaga tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine.


                                                2
3.1 Dmitri Belohhin on varasemalt korduvalt nii kriminaal- kui ka väärteokorras karistatud. Dmitri
Belohhin on varasemalt toime pannud eriliigilisi süütegusid - korduvalt liiklussüütegusid (sh
liiklusnõuete rikkumisega põhjustanud inimese surma), varavastase süüteo ja karistuse täitmise
vastase süüteo. Käesoleval ajal kannab Dmitri Belohhin karistust narkootilise aine suures koguses
ebaseadusliku käitlemise eest.
Dmitri Belohhini varasemast elukäigust nähtuvalt on Dmitri Belohhinile mõistetud eriliigilisi
karistusi, sealhulgas reaalselt ärakandmisele kuuluvat vangistust (3 korda). Viimati anti Dmitri
Belohhinile võimalus kanda karistust vabaduses Harju Maakohtu 10.06.2011. a otsusega
kriminaalasjas nr 1-11-6892 (karistus kustunud). Vaatamata varasemalt mõistetud karistustele
(sealhulgas karistustele, mida võimaldati Dmitri Belohhinil kanda vabaduses) on Dmitri Belohhin
jätkanud kuritegude toimepanemist. Seega on igati alust arvata, et eelnevad karistused ei ole
mõjutanud Dmitri Belohhinit õiguskuulekusele.
Kohtu hinnangul on Dmitri Belohhini poolt toimepandud kuriteo asjaolud rasked. Dmitri Belohhini
poolt toimepandud kuritegude (narkootilise aine ebaseaduslik käitlemine) puhul on tegemist
ühiskonnaohtlike kuritegudega, kuna seeläbi ohustatakse rahva tervist. Dmitri Belohhin on süüdi
mõistetud selles, et ta on 2013. a käidelnud korduvalt kanepit (kokku 98,96 g) ja MDMA-d
sisaldavaid tablette ecstasy kogumassiga 179,01 g (milles 38,09 g MDMA-d). Dmitri Belohhin on
kuriteod toime pannud eesmärgiga aidata sõpra (kes lubas ka raha maksta), narkootikume ta ise
juba aastaid tarvitanud ei ole. Kohus peab kuriteo asjaolusid raskeks ka seetõttu, et Dmitri Belohhin
aitas oma tegevusega ilmselgelt kaasa sellele, et tema poolt omandatud ja hoitud narkootikume
oleks võimalik hilisemalt turustada. Pärnu Maakohtu 18.05.2015. a otsusest nähtuvalt on Dmitri
Belohhini poolt omandatud narkootikum jõudnud edasi ka nn lõpptarbijateni.
3.2 Kohus leiab, et Dmitri Belohhini käitumist karistuse kandmise ajal ei saa pidada positiivseks
ja seda ennekõike kehtivate distsiplinaarkaristuste tõttu. Dmitri Belohhinil on 3 kehtivat
distsiplinaarkaristust. Dmitri Belohhinile on 01.09.2015. a määratud distsiplinaarkaristus
vanglaametniku korralduse eiramise eest. Lisaks on Dmitri Belohhinile 01.09.2015. a määratud
distsiplinaarkaristus teavitamise kohustuse rikkumise eest ning 19.06.2015. a määratud
distsiplinaarkaristus keelatud esemete hoidmise eest. Kohus leiab, et eelnimetatud
distsiplinaarkaristused ei võimalda olla veendunud, et Dmitri Belohhin on valmis kehtivatest
reeglitest ja normidest kinni pidama ning neid järgima.
Kohus peab positiivseks, et Dmitri Belohhin on ajavahemikul 14.09.2015. a -26.02.2016. a
osalenud sotsiaalprogrammis Õige Hetk ja ajavahemikul 18.11.2015. a - 29.02.2016. a osalenud
vangla majandustöödel. Dmitri Belohhin on vangistuse jooksul tegelenud spordiga.
3.3 Vabanemise korral on Dmitri Belohhinil kindel elukoht oma vanemate juures
Ixxxxxxxxxxxxxxxxxxx, kus elab ka Dmitri Belohhini elukaaslane nende ühise alaealise lapsega.
Kohus peab positiivseks kindla elukoha ja toetavate lähedaste olemasolu. Vanemad on vabanemise
korral valmis Dmitri Belohhinit esialgu ka materiaalselt toetama. Kohus peab positiivseks sedagi,
et Dmitri Belohhinil on vabanemise korral tagatud kindel töökoht tänavapuhastuse firmas OÜ
Wonder Company. Seega on Dmitri Belohhinil võimalus vabanemise korral saada regulaarset ja
kindlat sissetulekut. Tartu Vangla andmetel on Dmitri Belohhinil rahalisi nõudeid ligikaudu
7366,36 eurot ja vabanemisfondis 49,07 eurot. Kohus peab positiivseks sedagi, et Dmitri Belohhin
on väljendanud motivatsiooni rahalisi nõudeid vähendada. Samas peab kohus oluliseks, et Dmitri
Belohhin elas ja töötas samades kohtades ka enne vangistust, samuti olid tal olemas lähedased.
Seega ei ole senini nimetatud asjaolud mõjutanud Dmitri Belohhinit muutma oma käitumist.
4. Kohus, arvestades kõiki eeltoodud asjaolusid kogumis, on seisukohal, et Dmitri Belohhini
tingimisi ennetähtaegne vabastamine karistuse kandmiselt ei ole põhjendatud ja kooskõlas
õiguskorra kaitsmise huvidega. Vaatamata sellele, et Dmitri Belohhini puhul esineb positiivseid
asjaolusid (vabanemisjärgsed elutingimused, osaliselt käitumine karistuse kandmise ajal), ei kaalu
                                                 3
need kohtu hinnangul üles tema suhtes esinevaid negatiivseid ja karistuse kandmiselt tingimisi
ennetähtaegselt vabastamist mittevõimaldavaid asjaolusid (ennekõike varasem elukäik, kuriteo
toimepanemise asjaolud, osaliselt käitumine karistuse kandmise ajal). Dmitri Belohhinil tuleb
mõistetud karistus lõpuni kanda.


/allkirjastatud digitaalselt/
Raina Pärn
Kohtunik




                                              4
