                                                                        Tsiviilasi nr 2-16-6721




                              KOHTUOTSUS
                                 EESTI VABARIIGI NIMEL

Kohus                         Tartu Maakohus
Kohtukoosseis                 Tartu Maakohtu kohtunik Margit Jõgeva
Otsuse tegemise aeg ja koht   29. juuni 2016. a, Tartu kohtumaja
Tsiviilasja number            2-16-6721
Tsiviilasi                    PLACET GROUP OÜ hagi Sergei Burovi vastu võlgnevuse
                              väljamõistmiseks.
Tsiviilasja hind              444,90 eurot
Menetlusosalised ja nende Hageja: PLACET GROUP OÜ (registrikood: 11198910, asukoht:
esindajad                 Kreutzwaldi 4, 10120 Tallinn);
                          Hageja volitatud esindaja: Marek Aunver (isikukood:
                          37207180294, e-post: jurist@itm.ee);
                          Kostja: Sergei Burov (isikukood: XXX, elukoht: XXX).
Kohtuistungi toimumise aeg    13. juuni 2016. a
Protokollija                  Istungisekretär Liisi Lokk
RESOLUTSIOON
   1. Rahuldada PLACET GROUP OÜ hagi Sergei Burovi vastu võlgnevuse
       väljamõistmiseks.
   2. Välja mõista Sergei Burovilt PLACET GROUP OÜ kasuks PLACET GROUP OÜ ja
       Sergei Burovi vahel 12.12.2013. a sõlmitud laenulepingust nr SR296941 ja lisast I
       tulenev võlgnevus summas 420,75 eurot (nelisada kakskümmend eurot ja 75 senti), mis
       koosneb põhivõlast 300 eurot, lepingutasust 6 eurot, nõude menetlemise kuludest 12
       eurot, intressist 51 eurot ja viivisest seisuga 27.04.2016. a 51,75 eurot.
   3. Välja mõista Sergei Burovilt PLACET GROUP OÜ kasuks viivis põhivõlalt (300 eurot)
       alates 28.04.2016. a kuni põhivõla täieliku tasumiseni võlaõigusseaduse § 113 lg-s 1
       teises lauses sätestatud määras.
   4. Väljamõistetud         summad        tasuda      ITM      Inkasso      arveldusarvele nr
       EE172200221026942756, selgitusse märkida võlgniku nimi, isikukood ja tsiviilasja
       number.
   5. Jätta menetluskulud Sergei Burovi kanda.
   6. Välja mõista Sergei Burovilt PLACET GROUP OÜ kasuks menetluskulud summas
       200 eurot (kakssada eurot).
Otsus toimetada kätte menetlusosalistele.
Edasikaebamise kord
Tartu Maakohus ei anna luba otsuse edasikaebamiseks (TsMS § 442 lg 10).
Ringkonnakohus võtab apellatsioonkaebuse menetlusse üksnes juhul, kui maakohtu otsuses on
antud luba edasikaebamiseks või kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.
Kohtuotsuse peale võib esitada Tartu Ringkonnakohtule apellatsioonkaebuse 30 päeva jooksul
alates otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest (TsMS § 630 lg 1, § 632 lg 1, § 633 lg 1). Kui apellant soovib asja arutamist
kohtuistungil, peab ta seda apellatsioonkaebuses märkima; vastasel juhul loetakse, et ta on nõus asja
lahendamisega kirjalikus menetluses (TsMS § 442 lg 6, § 633 lg 7).
Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist (TsMS § 187 lg 6).
HAGEJA NÕUE (tl 2-6)
Hagiavalduse kohaselt sõlmisid PLACET GROUP OÜ ja Sergei Burov 12.12.2013. a laenulepingu
nr SR296941, mille alusel kostja sai laenu 300 eurot. Kostja kohustus laenu tagastama vastavalt
maksegraafikule hiljemalt 12.03.2014. a. kokku summas 357 eurot (sh laenu põhiosa 300 eurot,
intress 51 eurot ja lepingutasu 6 eurot). Hageja edastas kostjale võlateatise 13.03.2014. a, mille
saatmise eest on tasu üldtingimuste punkti 9.3 järgi vastavalt hinnakirjale 12 eurot. Hagejale on
tekkinud kahju 12 eurot seoses nõude menetlemisega seotud kuludega.
Hageja nõuab viiviseid tasumata põhinõudelt VÕS § 113 lg 1 teises lauses sätestatud määras alates
13.03.2014. a. kuni 27.04.2016. a summas 51,75 eurot ja edaspidi täiendavat viivist alates
28.04.2016. a kuni põhinõude täies ulatuses tasumiseni.

Hageja palub kostjalt välja mõista põhivõlgnevus 300 eurot, intressid 51 eurot, sissenõutavaks
muutunud viivised summas 51,75 eurot, lepingutasu 6 eurot ja nõude menetlemisega
kaasnenud kulud (kahju) 12 eurot kokku 420,75 eurot ja täiendava viivise alates 28.04.2016.
a põhivõlalt (300 eurot) kuni põhinõude täieliku täitmiseni VÕS § 113 lg 1 teises lauses
sätestatud määras. Menetluskulud palub hageja jätta kostja kanda.

KOSTJA VASTUS HAGILE (tl 60)
Kostja, vastuses hagile, palub võimalust tasuda võlgnevus 444,90 eurot osamaksetega 25.06.2016. a
ja 25.07.2016. a.

KOHTU SEISUKOHT
Võlaõigusseaduse (VÕS) § 402 kohaselt on tarbijakrediidileping krediidileping, millega oma
majandus- või kutsetegevuses tegutsev krediidiandja annab või kohustub andma tarbijale krediiti
või laenu.

Poolte vahel ei ole vaidlust selle üle, et kostja sai hagejalt 12.12.2013. a laenu summas 300 eurot (tl
19). 12.12.2013. a laenulepingu nr SR296941 lisast I (tl 9-16) nähtuvalt kohustus kostja laenu
tagastama maksegraafiku alusel hiljemalt 12.03.2014. a kokku summas 357 eurot, mis koosnes
põhisummast 300 eurot, intressist 51 eurot ja lepingutasust 6 eurot.

VÕS § 76 lg 1 alusel tuleb kohustus täita vastavalt lepingule või seadusele. VÕS § 101 lg 1 p-de 1
ja 6 järgi, kui võlgnik on kohustust rikkunud, võib võlausaldaja nõuda kohustuse täitmist ja rahalise
kohustuse täitmisega viivitamise korral nõuda viivist. VÕS § 108 lg 1 kohaselt, kui võlgnik rikub
raha maksmise kohustust, võib võlausaldaja nõuda selle täitmist.

Kuna kostja oma vastuses kohtule tunnistab hageja poolt esitatud nõuet täies summas ja ei vaidle
sellele vastu, siis ei võta kohus seisukohta kostja poolt omaksvõetud nõude põhjendatuse üle ja
rahuldab selles osas hageja nõude täies ulatuses (TsMS § 440 lg 1).


                                                  2
Seega kuulub kostjalt hageja kasuks väljamõistmisele põhivõlgnevus summas 300 eurot,
lepingutasu 6 eurot, nõude menetlemisega seotud kulud 12 eurot ja intress 51 eurot, kokku 369
eurot.

Hageja palub kostjalt välja mõista sissenõutavaks muutunud viivis VÕS § 113 lg 1 sätestatud
määras alates 13.03.2014. a kuni 27.04.2016. a summas 51,75 eurot ja täiendavalt kuni põhinõude
täitmiseni.
VÕS § 113 lõike 1 kohaselt rahalise kohustuse täitmisega viivitamise korral võib võlausaldaja
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse käesoleva seaduse §-s 94 sätestatud intressimäär,
millele lisandub kaheksa protsenti aastas. Kui lepinguga on ette nähtud kõrgem intressimäär kui
seadusjärgne viivisemäär, loetakse viivise määraks lepinguga ettenähtud intressimäär.

Seadusjärgne viivisemäär oli perioodil 13.03.2014. a kuni 30.06.2014. a 8,25 % aastas, perioodil
01.07.2014. a kuni 31.12.2014. a 8,15 % aastas ja perioodil 01.01.2015. a kuni 27.04.2016. a 8,05%
aastas. Seega on viivis tasumata põhisummalt 300 eurolt perioodi 13.03.2014. a kuni 27.04.2016. a
eest kokku 51,75 eurot, mis kuulub kostjalt hageja kasuks välja mõistmisele.
TsMS § 367 kohaselt viivisenõude võib koos põhinõudega esitada hagis selliselt, et taotletakse
viivise, mis ei ole hagi esitamise ajaks veel sissenõutavaks muutunud, väljamõistmist kohtult mitte
kindla summana, vaid täielikult või osaliselt protsendina põhinõudest kuni põhinõude täitmiseni.
Tulenevalt eeltoodust tuleb kostjalt TsMS § 367 alusel hageja kasuks välja mõista viivis
põhinõudelt (300 eurot) VÕS § 113 lõikes 1 teises lauses sätestatud määras alates 28.04.2016. a
kuni põhivõla täieliku tasumiseni.

Arvestades eeltoodut rahuldab kohus hagi ning mõistab kostjalt hageja kasuks välja võlgnevuse
420,75 eurot, mis koosneb põhivõlast summas 300 eurot, lepingutasust 6 eurot, nõude
menetlemisega seotud kuludest 12 eurot, intressist summas 51 eurot ja viivistest seisuga
27.04.2016. a summas 51,75 eurot ning täiendava viivise põhisummalt (300 eurot) alates
28.04.2016. a VÕS § 113 lõikes 1 teises lauses sätestatud määras kuni põhinõude täitmiseni.

MENETLUSKULUD
TsMS § 173 lõike 1 kohaselt asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 162 lõike 1 järgi
hagimenetluse kulud kannab pool, kelle kahjuks otsus tehti.
Kuna kohus rahuldas hagi, tuleb menetluskulud jätta TsMS § 162 lõike 1 alusel kostja kanda.

TsMS § 174 lg 1 kohaselt menetluskulude rahalise suuruse määrab menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.
Hageja esitatud menetluskulude nimekirja kohaselt on hageja kantud menetluskuludeks
hagiavalduse esitamisel tasutud riigilõiv 100 eurot ja õigusabikulu 100 eurot.
TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
TsMS § 138 lg 2 kohaselt on riigilõiv kohtukulu. Kohtuinfosüsteemist nähtuvalt on hageja tasunud
hagiavalduse esitamisel 27.04.2016. a riigilõivu 100 eurot. Seega kuulub kostjalt hageja kasuks
väljamõistmisele hageja kantud riigilõiv summas 100 eurot.
TsMS § 144 p 1 kohaselt on kohtuvälisteks kuludeks menetlusosaliste esindajakulud.
TsMS § 175 lg 1 kohaselt kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud, mõistab
kohus kulud välja põhjendatud ja vajalikus ulatuses. Lepinguline esindaja on menetlusosalist

                                                3
menetluses esindav advokaat või muu esindaja käesoleva seadustiku §-s 218 sätestatu kohaselt.
Hageja esindaja vastab TsMS § 218 nõuetele.
Kohus leiab, et hageja lepingulise esindaja õigusabikulu summas 100 eurot on põhjendatud. Seega
kuulub kostjalt hageja kasuks välja mõistmisele õigusabikulud summas 100 eurot.
Tulenevalt eeltoodust kuulub kostjalt hageja kasuks välja mõistmisele menetluskulud kokku
summas 200 eurot (100+100).

/allkirjastatud digitaalselt/
Kohtunik




                                              4
