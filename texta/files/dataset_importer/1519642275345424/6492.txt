                        KOHTUMÄÄRUS
 Kohus                               Tartu Maakohus

 Määruse tegemise aeg ja koht        22. septembril 2016 Tartu kohtumajas

 Väärteoasja number                  4-16-4915

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Jana Toome
                                     isikukood: 47712102728; elukoht: XXXX; töökoht: ei
                                     tööta
 Kaitsja                             -

 RESOLUTSIOON                        Juhindudes VTMS §-st 211, kohus määras:

     1. Asendada KarS § 72 lg 1 ja 2 alusel Jana Toomele Lõuna prefektuuri 23.01.2015.
        a otsusega väärteoasjas nr 2780,15,004109 LS § 224 lg 2 järgi määratud rahatrahv
        900 eurot, s.o 225 trahviühikut, 22 (kahekümne kahe) tunni üldkasuliku tööga,
        mille tegemise ajaks määrata 3 (kolm) kuud alates kohtumääruse jõustumisest.
     2. Üldkasuliku töö tegemine toimub Politsei- ja Piirivalveameti Lõuna Prefektuuri kaudu
        ning seda koordineerib korrakaitsebüroo liiklusjärelevalvetalituse menetlusteenistuse
        spetsialist Anžela Murumägi asukohaga Tartu, Riia 132-A216, kontaktandmed:
        anzela.murumagi@politsei.ee; telefoni numbrid 730 8786 ja 5770 5922.
     3. Määruse koopia saata Jana Toomele, Politsei- ja Piirivalveameti Lõuna prefektuurile
        ning Jõgeva kohtutäitur Ivi Kalmetile.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.



                                             1
Asjaolud ja menetluse käik

Lõuna prefektuur karistas Jana Toomet 23.01.2015. a otsusega väärteoasjas nr 2780,14,004109
liiklusseaduse § 224 lg 2 järgi rahatrahviga 225 trahviühikut, s.o 900 eurot, ja LS § 224 lg 3 p
1 alusel lisakaristusena juhtimisõiguse äravõtmisega 3 kuuks. Kohtuvälise menetleja lahend
rahatrahvi määramise kohta jõustus 16.02.2015.

Sissenõudja Lõuna prefektuur esitas 21.06.2016 avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 08.06.2015. Kohtutäitur teavitas 25.05.2016
kohtuvälist menetlejat rahatrahvi täitmise võimatusest. Tasumata rahatrahvi summa on 900
eurot.

Menetlusosaliste seisukohad

Kohtuistungil selgitas Jana Toome, et trahv on tasumata. Ta tasuks selle ära nädala jooksul.
Jana Toome nõustub asenduskaristusena tegema ka üldkasulikku tööd.

Kohtu seisukoht

Kohus lähtub väärteo eest karistusena kohaldatud rahatrahvi asendamisel arestiga
väärteomenetluse seadustiku §-st 211, mille lõike 1 järgi teeb kohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Jana Toome ei ole tasunud temale Lõuna prefektuuri 23.01.2015. a karistamisotsusega
määratud 225 trahviühiku suurust trahvi 900 eurot. Ta on nõus tegema üldkasulikku tööd.

Kohus leiab, et ei ole eluliselt usutav, et Jana Toome, kes ei tööta ja kelle sissetulekuks on maal
pakutavatest põllu- ja remonditöödest (juhutöödest) saadav tasu, oleks võimalik see trahv
lähiajal tasuda. Seda kinnitab ka asjaolu, et trahv on täies ulatuses tasumata üle pooleteise aasta.

Kuna Jana Toomel puuduvad varalised vahendid trahvi tasumiseks, tuleb talle Lõuna
prefektuuri 23.01.2015. a otsusega määratud rahatrahv 900 eurot, millele vastab 225
trahviühikut, asendada tema nõusolekul üldkasuliku tööga vastavalt karistusseadustiku §-le 72.
Rahatrahvi kümnele trahviühikule vastab üks päev aresti (KarS § 72 lg 2), seega kujuneks Jana
Toome asendusaresti pikkuseks 22 päeva. KarS § 69 lg 1 kohaselt vastab ühele arestipäevale 1
tund üldkasulikku tööd, s.o 22-le arestipäevale vastab 22 tundi üldkasulikku tööd. Seega tuleb
Jana Toomel teha asenduskaristusena 22 tundi üldkasulikku tööd. KarS § 69 lg 3 alusel tuleb
üldkasuliku töö tunnid ära teha kahe kuu jooksul alates kohtumääruse jõustumisest.

/allkirjastatud digitaalselt/

Ingeri Tamm
kohtunik


                                                 2
