                                                                               1-11-7348




                        KOHTUMÄÄRUS

Kohus                            Harju Maakohus

Määruse tegemise aeg ja koht     18.05.2016. a Tallinn, Liivalaia kohtumaja

Kriminaalasja nr                 1-11-7348

Kohtunik                         Tatjana Bogdanova

Sekretär                         Ave Mõistlik

Taotluse sisu                    Riigi Tugiteenuste Keskuse taotlus Lembit Kalmele
                                 Harju Maakohtu 11.08.2011. a kohtuotsusega nr 1-11-
                                 7348     mõistetud      rahalise karistuse   suhtes
                                 asenduskaristuse kohaldamiseks

Süüdimõistetu/võlgnik            Lembit Kalme (ik: 34608130263; elukoht: XXX; tel:
                                 XXXXXXX; pensionär)

Kohtuistungi toimumise aeg,      10.05.2016. a, Tallinn Liivalaia kohtumaja, avalik kohtuistung

koht


RESOLUTSIOON

1.      Rahuldada Riigi Tugiteenuste Keskuse taotlus Lembit Kalmele Harju Maakohtu
        11.08.2011. a kohtuotsusega nr 1-11-7348 mõistetud rahalise karistuse suhtes
        asenduskaristuse kohaldamiseks.

2.      Asendada Lembit Kalmele Harju Maakohtu 11.08.2011. a kohtuotsusega
        mõistetud rahaline karistus 192 € üldkasuliku tööga 20 (kakskümmend) tundi,
        mille tegemise tähtajaks määrata 2 (kaks) kuud kohtumääruse jõustumisest.
                                              2

3.     Kohustada Lembit Kalmet täitma kriminaalhoolduse ajal KarS § 75 lõikes 1
punktides 1 - 6 sätestatud kontrollnõudeid Tallinna Vangla Ida-Harju
kriminaalhooldusosakonna (aadress: Tartu mnt 85 Tallinn) kriminaalhooldaja
järelevalve all.

4. KrMS § 4081 lg 4 alusel mitte avalikustada Lembit Kalme ankeetandmeid, samuti
jätta avalikustamata tema delikaatsed isikuandmed.

Määrus saata Riigi Tugiteenuste Keskusele, Lembit Kalmele, prokurörile, kohtutäitur Kersti
Seislerile ja Tallinna Vangla Ida-Harju kriminaalhooldusosakonnale.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Lembit Kalme tunnistati süüdi Harju Maakohtu 11.08.2011. a kohtuotsusega KarS § 216 lg 1
järgi ja mõisteti talle KrMS § 238 lg 2 alusel karistuseks rahaline karistus 60
miinimumpäevamäära (päevamäära suurus on 3,20 €), s.o 192 €. KarS § 66 lg 1 alusel määrati
rahalise karistuse tasumine ositi 10 kuu kestel. Kohtuotsus jõustus 19.08.2011. a.

Riigi Tugiteenuste Keskus esitas 11.04.2016. a Harju Maakohtule avalduse Lembit Kalmele
asenduskaristuse kohaldamiseks, kuna Harju Maakohtu 11.08.2011. a kohtuotsusega 1-11-419
Lembit Kalmele mõistetud rahaline karistus on seni täielikult tasumata, asjas ei ole toimunud
mitte ühtegi laekumist ning tasumata on ka sama kohtuasja raames välja mõistetud teised
kohtukulud ning kohtukujuld kahes teises kohtuasjas. Ei ole tõenäoline, et isik tasuks nõuded
tähtaegselt.

Lembit Kalme taotles kohtuistungil asenduskaristusena vangistuse mitte kohaldamist, ta
soovib teha üldkasuliku töö tunde 2 kuu jooksul. Ta on varemalt üldkasuliku töö tunde teinud
ning on tuttav sellega.

Karistusseadustiku (KarS) § 70 lg 1 järgi, kui süüdlane ei tasu talle mõistetud rahalise
karistuse summat, asendab kohus rahalise karistuse vangistusega või süüdlase nõusolekul
üldkasuliku tööga käesoleva seadustiku §-s 69 sätestatud korras või käesoleva seadustiku §-s
692 sätestatud narkomaanide sõltuvusraviga.

Kohus, kohtuistungil ära kuulanud süüdimõistetu seisukoha ning tutvunud esitatud
materjalidega leiab, et Riigi Tugiteenuste Keskuse taotlus Lembit Kalme suhtes
asenduskaristuse kohaldamiseks on põhjendatud ja kuulub rahuldamisele. Kohtu hinnangul
esinevad alused asenduskaristuse kohaldamiseks, kuna L. Kalme ei ole tasunud täielikult talle
kohtuotsusega mõistetud karistust, näidates nii üles ükskõikset suhtumist ja vastutustundetust
talle määratud karistuse täitmisesse. Kuna L. Kalmel selleks vajalikud rahalised vahendid
puuduvad, on põhjendatud kohaldada kohtuotsuse täitmise tagamiseks L. Kalme suhtes
asenduskaristust. Kuna L. Kalme poolt kuulub tasumisele rahaline karistus 192 € ning rahalise
karistuse kolmele päevamäärale vastab üks päev vangistust, on asenduskaristuseks 20 päeva
vangistust. L. Kalme taotles kohtuistungil asenduskaristusena üldkasuliku töö tundide
tegemist 2 kuu jooksul, tema tervis võimaldab teha füüsilist tööd. Kohtu poolt määratud 20
üldkasuliku töö tundi kuuluvad ärategemisele 2 kuu jooksul alates kohtumääruse jõustumisest.
                                        3

Lembit Kalme on kohustatud üldkasuliku töö tegemise ajal täitma KarS § 75 lõikes 1
punktides 1 - 6 sätestatud kontrollnõudeid Ida-Harju kriminaalhooldusosakonna
kriminaalhooldaja järelevalve all.


Tatjana Bogdanova

Täitmiskohtunik

/allkirjastatud digitaalselt/
