                                                                   Kriminaalasi nr. 1-16-275




                               KOHTUOTSUS
                                 Eesti Vabariigi nimel


15.jaanuar 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Mariken Arro
Kaitsja advokaat Anu Pärtel

Kriminaalasi Jakob Lõhmus süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Jakob Lõhmus, IK 37312052722; sünniaeg: 05.detsember 1973.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaal- ja väärteokorras karistamata; tõkend: ei ole kohaldatud

RESOLUTSIOON

Süüdi tunnistada Jakob Lõhmus KarS § 424 järgi ja mõista karistuseks viis (5) kuud
vangistust.

KarS § 68 lg 1 alusel arvata karistusaja hulka Jakob Lõhmuse eelvangistus 13.-15.jaanuar
2016.a, s.o kolm (3) päeva ning lõplikuks karistuseks mõista neli (4) kuud kakskümmend seitse
(27) päeva vangistust.
KarS § 73 alusel määrata, et mõistetud karistust ei pöörata täielikult täitmisele, kui Jakob
Lõhmus ei pane ühe (1) aasta kuue (6) kuu pikkuse katseaja jooksul toime uut tahtlikku
kuritegu.

KarS § 78 p 1 alusel hakata Jakob Lõhmuse katseaega arvestama alates kohtuotsuse
kuulutamisest.

KarS § 50 lg 1 p 1 alusel võtta Jakob Lõhmuselt lisakaristusena ära mootorsõiduki juhtimise
õigus kolmeks (3) kuuks, milline karistus hakkab kehtima kohtuotsuse jõustumisest.
Liiklusseaduse § 127 alusel on Jakob Lõhmus kohustatud loovutama oma juhiloa
Maanteeameti elukohajärgsele liiklusregistri büroole alates kohtuotsuse jõustumisest viie (5)
tööpäeva jooksul.

KrMS § 180 lg 1 alusel välja mõista Jakob Lõhmuselt riigituludesse menetluskuludena
sundraha kolmsada kakskümmend kaks (322) eurot 50 senti, transporditeenuse tasu
seitsekümmend (70) eurot ja kaitsjatasu seitsekümmend kaks (72) eurot.

KrMS § 180 lg 3 alusel määrata, et Jakob Lõhmusel on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700003347.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest kohtukulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Jakob Lõhmust süüdistatakse selles, et tema juhtis 13.jaanuaril 2016.a kella 18:30 paiku
Tartumaal Tartu vallas Maramaa külas Tartu-Jõgeva-Aravete maantee 4,7-l kilomeetril
mootorsõidukit Ford Focus registreerimismärgiga XXXX, olles alkoholijoobes, kui tõendusliku
alkomeetri lõpliku mõõtetulemuse kohaselt oli tema poolt väljahingatava õhu alkoholisisaldus
1,3 mg/l kohta ja põhjustades liiklusõnnetuse, sõites teelt välja kraavi. Jakob Lõhmus rikkus
kuriteo toime panemise ajal kehtinud liiklusseaduse § 69 lg 1 nõudeid, mille kohaselt ei tohi
mootorsõidukijuht olla joobeseisundis. Liiklusseaduse § 69 lg 2 p 1 järgi loetakse
mootorsõidukijuht alkoholijoobes olevaks, kui juhi ühes grammis veres on vähemalt 1,50
milligrammi alkoholi või tema väljahingatavas õhus on alkoholi 0,75 milligrammi ühe liitri
kohta või rohkem.

Sellega pani Jakob Lõhmus toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 424 ettenähtud kuriteo toimepanemise eest küsib prokurör kohtus Jakob Lõhmusele
karistuseks 5 kuud vangistust.
KarS § 68 lg 1 alusel arvata karistusaja hulka 3 päeva, s.o 13.jaanuar – 15.jaanuar 2016.a, mille
vältel oli Jakob Lõhmus kahtlustatavana kinni peetud, mistõttu lõplikuks ärakandmisele
kuuluvaks karistuseks mõista 4 kuud 27 päeva vangistust.
KarS § 73 lg 1 ja 3 alusel tingimisi jätta karistuseks mõistetav vangistus kohaldamata ja
täielikult täitmisele pööramata, kui Jakob Lõhmus ei pane 1 aasta 6 kuu pikkuse katseaja
jooksul toime uut tahtlikku kuritegu.
KarS § 50 lg 1 p 1 alusel võtta Jakob Lõhmuselt lisakaristusena ära mootorsõiduki juhtimise
õigus 3 kuuks.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Kaitsja ja prokurör jäid sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Jakob Lõhmus tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Jakob Lõhmuselt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, transporditeenuse tasu ja kohtueelses
menetluses, kokkuleppe sõlmimisel ning kohtuistungil osalenud kaitsja tasu. Arvestades
väljamõistetavate menetluskulude suurust ning süüdistatava enda taotlust menetluskulude
tasumiseks pikema tähtaja jooksul, leiab kohus, et on alust arvata, et menetluskulude korraga
äratasumine käiks süüdistatavale ilmselt üle jõu. Seega on põhjendatud kohaldada KrMS § 180
lg 3 ning määrata menetluskulude tasumiseks süüdistatavale pikem tähtaeg koos võimalusega
tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.


Kohtunik Anneli Tanum
/allkirjastatud digitaalselt/
