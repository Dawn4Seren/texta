                                                                              2-15-19154




                         KOHTUOTSUS
                                     Tagaseljaotsus
                                   (osaotsuse mõttes)

Kohus                         Harju Maakohus
Kohtukoosseis                 Kohtunik Viktor Brügel

Otsuse tegemise aeg ja koht 29. aprill 2016, Tallinn, Kentmanni kohtumaja

Tsiviilasja number            2-15-19154

Tsiviilasi                    Korteriühistu XXX hagi XXX ja XXX OÜ vastu võlgnevuse
                              väljamõistmiseks
Tsiviilasja hind              10 227,71 eurot
Menetlusosalised ja nende Hageja: Korteriühistu XXX(registrikood XXX, asukoht XXX);
esindajad                 Hageja lepinguline esindaja: Liina Karlson (Themis Õigusbüroo
                          OÜ/Legal and Tax Office OÜ, e-post: liina.karlson@themis.ee);
                          Kostja I: XXX(isikukood XXX, e-post: XXX);
                          Kostja II: XXXOÜ (registrikood XXX, asukoht: XXX);
                          Kostja II lepinguline esindaja: Anu Toomemägi (Toomemägi ja
                          Partnerid Õigusbüroo OÜ, e-post: anu@toomemagipartnerid.ee).
Menetluse liik                Kirjalik menetlus

RESOLUTSIOON
  1. Rahuldada hagi kostja I XXX suhtes tagaseljaotsusega (osaotsuse mõttes), kuna kostja
   I ei ole hagile vastanud kohtu poolt määratud tähtaja jooksul. Kostja II suhtes jätkab kohus
   menetlust.
  2. Välja mõista kostjalt I XXX(isikukood XXX) hageja Korteriühistu XXX(registrikood
   XXX) kasuks võlgnevus summas 8 174,52 eurot (kaheksa tuhat ükssada seitsekümmend
   neli eurot ja 52 senti), millest põhivõlgnevus (arve nr 13008) on 298,02 eurot, kahjuhüvitis
   435,30 eurot ja sissenõutavaks muutunud viivised 7 441,20 eurot.
  3. Välja mõista kostjalt I XXX hageja Korteriühistu XXX kasuks alates hagiavalduse
   esitamisest (21.12.2015) viivis põhivõlalt (298,02 eurot) määras 0,5% päevas kuni põhivõla
   tasumiseni ning viivis kahjuhüvitiselt (435,30 eurot) VÕS § 113 lg 1 teises lauses sätestatud
   määras kuni kahjuhüvitise tasumiseni.
Menetluskulude jaotus ja kindlaksmääramine
  4. Jätta menetluskulud kostja I XXX kanda.
  5. Välja mõista kostjalt I XXX hageja Korteriühistu XXX kasuks menetluskuluna 906
   (üheksasada kuus) eurot, sh riigilõiv 600 eurot ja õigusabikulud 306 eurot.
  6. Tagaseljaotsus kuulub tagatiseta viivitamata täitmisele.

                                                                                        1
                                                                                     2-15-19154

Edasikaebamise kord

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist istungil.
Kostja võib esitada tagaseljaotsuse peale kaja Harju Maakohtule 30 päeva jooksul tagaseljaotsuse
kättetoimetamisest juhul, kui tema tegevusetus, mis oli tagaseljaotsuse tegemise aluseks, oli tingitud
mõjuvast põhjusest. Kaja võib esitada sõltumata mõjuva põhjuse olemasolust, kui: 1) hagile
vastamata jätmise puhul oli hagi kostjale või tema esindajale kätte toimetatud muul viisil kui
isiklikult allkirja vastu üleandmisega või elektrooniliselt; 2) kohtuistungile ilmumata jäämise puhul
oli kohtukutse toimetatud kostjale või tema esindajale kätte teisiti kui isiklikult allkirja vastu
üleandmisega või kohtuistungil; 3) tagaseljaotsust ei võinud seaduse kohaselt teha. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada. Kaja esitamisel tuleb
kostjatel tasuda kautsjonina summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1 500 eurot. Kautsjon tasuda Rahandusministeeriumi
arvelduskontole nr EE571010220229377229 AS-is SEB Pank, nr EE062200221059223099
Swedbank AS-is, nr EE513300333522160001 Danske Bank A/S Eesti filiaalis või nr
EE221700017003510302 Nordea Bank AB Eesti filiaalis. Maksekorralduse selgitusse märkida
tsiviilasja number.
Kohus selgitab, et vastavalt tsiviilkohtumenetluse seadustiku (TsMS) § 187 lg 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.
Kohtuotsuse selgitused
TsMS § 444 lg 3 järgi võib kohus teha tagaseljaotsuse kirjeldava ja põhjendava osata. Kohus
lahendab käesoleval juhul hagiavalduse tagaseljaotsusega ning jätab välja kohtuotsuse kirjeldava ja
põhjendava osa.
TsMS § 162 lg 1 kohaselt hagimenetluse kulud kannab pool, kelle kahjuks otsus tehti.
TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 174 lg 2 kohaselt määrab maakohus
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
Hageja on kohtule esitanud menetluskulude nimekirja, millest nähtuvalt on hageja menetluskuludeks
hagiavalduse esitamisel tasutud riigilõiv 600 eurot ja õigusabikulud 597 eurot (ilma käibemaksuta),
kokku 1 197 eurot.

                                                                                                2
                                                                                 2-15-19154

 TsMS § 138 lg 1 kohaselt on menetluskulud menetlusosaliste kohtukulud ja kohtuvälised kulud.
 TsMS § 138 lg 2 järgi on kohtukuluks muu hulgas riigilõiv. TsMS § 139 lg 1 kohaselt on riigilõiv
 menetlustoimingu tegemise eest seaduse kohaselt Eesti Vabariigile tasutav rahasumma.
 Kohtuvälised kulud on TsMS § 144 p 1 kohaselt menetlusosaliste esindajate ja nõustajate kulud.
 TsMS § 175 lg 1 sätestab, et kui menetlusosaline peab menetluskulude jaotust kindlaks määrava
 kohtulahendi kohaselt kandma teist menetlusosalist esindanud lepingulise esindaja kulud, mõistab
 kohus kulud välja põhjendatud ja vajalikus ulatuses. Kohtu hinnangul on õigusabikulu summas 597
 eurot selgelt põhjendamatu. Arvestades, et kohus rahuldas hagi kostja I suhtes eelmenetluses
 tagaseljaotsusega seetõttu, et kostja I ei vastanud kohtu määratud tähtajaks kohtule, ei saa hageja
 põhjendatud ja vajalikud õigusabikulud olla suuremad kui 306 eurot.
 Kohus leiab, et nii riigilõivu kui ka õigusabikulu näol on tegemist põhjendatud kulutustega ja need
 tuleb kostjalt hageja kasuks, kokku summas 906 eurot (600+306) välja mõista.
 TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
 peale edasi kaevates, millega menetluskulude jaotus kindlaks määrati. Hüvitatavate menetluskulude
 suurust saab vaidlustada selle kohtulahendi peale edasi kaevates, millega menetluskulude rahaline
 suurus kindlaks määrati.


 /allkirjastatud digitaalselt/
Viktor Brügel
kohtunik




                                                                                            3
