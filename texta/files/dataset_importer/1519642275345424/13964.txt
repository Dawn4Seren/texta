                                                                                  1-16-3563




                          KOHTUOTSUS
                               EESTI VABARIIGI NIMEL

Kohus                         Viru Maakohus

Otsuse tegemise aeg ja koht   31. mai 2016, Narva kohtumaja

Kriminaalasja number          1-16-3563 (15233001234)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Anatoli Ševtšenko süüdistuses            KarS   §   424   järgi,
                              kokkuleppemenetluse korras
Prokurör                      Viru Ringkonnaprokuratuuri abiprokurör Ragnar Plistkin

Süüdistatav                   Anatoli Ševtšenko

                              Elukoht: xxx; isikukood: 34808163712; määratlemata
                              kodakondsus; kõrgharidus; emakeel: vene keel; xxx
                              Kriminaalkorras karistamata.
                              Tõkend – elukohast lahkumise keeld alates 07.03.2016.
Kaitsja                       Süüdistatav loobus kaitsja osalemisest

Kohtuistungi toimumise aeg    31.05.2016



RESOLUTSIOON
Tunnistada Anatoli Ševtšenko süüdi KarS § 424 järgi ja mõista karistuseks rahaline
karistus 30 päevamäära ulatuses (lähtuvalt isiku keskmisest päevasissetulekust kuulub
kohaldamisele miinimumpäevamäär summas 12,20 eurot), s.o 366 (kolmsada
kuuskümmend kuus) eurot.

Määrata, et Anatoli Ševtšenkol on KarS § 66 lg 1,3 alusel õigus tasuda rahalist karistust
summas 366 eurot ositi 6 (kuue) kuu jooksul alates kohtuotsuse jõustumisest.

Rahaline karistus tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916400003579 ning selgitus „Anatoli Ševtšenko, 1-16-3563 rahaline
                                                                                              1
                                                                                   1-16-3563
karistus“. Kui rahaline karistus pole täies ulatuses tähtaegselt tasutud suunatakse nõue
täitemenetluse läbiviimiseks kohtutäiturile täitemenetluse seadustikus sätestatud korras.

Kohtuotsuse jõustumisel võtta KarS § 50 lg 1 p 1 alusel Anatoli Ševtšenkolt 1 (üheks) kuuks
ära mootorsõiduki juhtimisõigus. Liiklusseaduse § 127 kohaselt on Anatoli Ševtšenko
kohustatud 5 (viie) tööpäeva jooksul alates kohtuotsuse jõustumisest loovutama oma
juhiloa Maanteeametile.

Anatoli Ševtšenkole valitud tõkend, elukohast lahkumise keeld, tühistada kohtuotsuse
jõustumisel.

Mõista Anatoli Ševtšenkolt riigituludesse välja menetluskulud: sundraha 645 (kuussada
nelikümmend viis) eurot, vereproovi võtmise ja joobeseisundi tuvastamise ekspertiisi kulud
37 (kolmkümmend seitse) eurot 71 senti, kaitsja Eduard Bulattšiku poolt kohtueelses
menetluses osutatud õigusabi kulud 48 (nelikümmend kaheksa) eurot.

Määrata, et Anatoli Ševtšenkol on õigus tasuda väljamõistetud menetluskulud (summas
730,71 eurot) osade kaupa alates kohtuotsuse jõustumisele järgnevast kuust 1 (ühe) aasta
jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700034552 ning
selgitus „Anatoli Ševtšenko, 1-16-3563, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Anatoli Ševtšenko on antud kohtu alla süüdistatuna KarS § 424 järgi selles, et olles
alkoholijoobe seisundis, juhtis 17.08.2015 kella 06.10 ajal Narvas, Mõisa 12 maja juures
mootorsõidukit Mercedes-Benz 200D riikliku registreerimisnumbriga xxx, kuid ei hoidnud
ohutut külgvahet hoovi pargitud mikrobussiga Renault Trafic r.m xxx, mille tagajärjel sõitis
sõiduki vasakpoolse osaga vastu Renault Trafic tagumist kaitserauda. Mootorsõiduki juhil
Anatoli Ševtšenkol tuvastati lubatud alkoholipiirmäära ületamine 2,34+/-0,06 mg/g, seega ühes
grammis veres oli alkoholisisaldus mitte väiksem kui 2,28 mg.

Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
psühhotroopse aine või muu sarnase toimega aine tarvitamisest põhjustatud terviseseisund, mis
avaldub väliselt tajutavates häiritud või muutunud kehalistes või psüühilistes funktsioonides ja
                                                                                               2
                                                                                    1-16-3563
reaktsioonides. Samuti rikkus ta sellise käitumisega liiklusseaduse § 69 lg 2 p 1, mille kohaselt
loetakse alkoholijoobes olevaks mootorsõidukijuht, trammijuht ja maastikusõidukijuht kui juhi
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem.

Kooskõlas Anatoli Ševtšenko, tema kaitsja Eduard Bulattšiku ja Viru Ringkonnaprokuratuuri
Narva osakonna abiprokurör Ragnar Plistkini vahel 25.04.2016 sõlmitud kokkuleppega nõuab
prokurör kohtus süüdistatavale KarS § 424 ettenähtud kuriteo toimepanemise eest karistuseks
KarS § 44 alusel rahalist karistust 30 päevamäära ulatuses, arvestades päevamäära suuruseks 12
eurot ja 26 senti, s.o summas 367 eurot ja 80 senti. KarS § 66 lg 1 ja 3 alusel tasuda rahaline
karistus ositi võrdsetes osades 6 kuu jooksul. KarS § 50 lg 1 p 1 alusel kohaldada Anatoli
Ševtšenko suhtes lisakaristusena sõiduki juhtimise õiguse äravõtmist 1 kuuks. Süüdistatavalt
mõista välja riigituludesse järgmised menetluskulud: sundraha 645 eurot, kaitsja vandeadvokaadi
Eduard Bulattšiku poolt kriminaalasja eeluurimisel osutatud õigusabi eest 48 eurot, vereproovi
võtmine joobeekspertiisi tegemiseks 23,71 eurot ning joobeseisundi tuvastamine 14 eurot.
Kokku kuulub väljamõistmisele 730,71 eurot.

Kohtuistungil avaldas Anatoli Ševtšenko, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Anatoli Ševtšenkot
KarS § 424 järgi ning kohaldada KarS § 50 lg 1 p 1 alusel lisakaristust vastavalt sõlmitud
kokkuleppele.

Siinkohal tuleb aga märkida, et prokurör on süüdistusaktis märkinud ekslikult rahalise karistuse
päevamäära suuruseks 12,26 eurot.
Tõepoolest, Maksu- ja Tolliameti andmetel oli Anatoli Ševtšenko 2014 keskmise
päevasissetuleku suurus (päevasissetulekust pärast mahaarvamiste kogusumma lahutamist
saadud summa) 12,26 eurot. Kuid KarS § 44 lg 4 koheselt tuleb päevamäära suurust arvestada
kümne sendi täpsusega.
Seega tuleb kõnealuses kriminaalasjas lähtuda karistuse lõppsumma arvestamisel päevamäärast
12,20 eurot. Kuivõrd karistuse suuruseks on 30 päevamäära, siis on rahalise karistuse summaks
366 eurot, mitte prokuröri nimetatud 367,80 eurot. Pooled on kohtuistungil avaldanud, et on nõus
vastavasisulise muudatusega.

Menetluskulud ja sundraha kuuluvad KrMS § 180 kohaselt tasumisele süüdistatava poolt.

Arvestades käesoleva rahalise karistuse ja kriminaalmenetluse kulude suurust annab kohus
süüdistatavale õiguse tasuda väljamõistetud rahaline karistus ja menetluskulud ositi.


                                                                                                3
                                                                              1-16-3563
Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                          4
