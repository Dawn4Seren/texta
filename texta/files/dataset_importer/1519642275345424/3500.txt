                                                                                2-16-120289




                              KOHTUMÄÄRUS

Kohus                               Viru Maakohus

Kohtunik                            Tamara Šabarova
Kohtujurist                         Olga Dmitrijeva
Määruse tegemise aeg ja koht        04. november 2016, Narva kohtumaja
Tsiviilasja number                  2-16-120289
Tsiviilasi                          Korteriühistu (lühend KÜ) Uusküla 5 hagi I P vastu
                                    võla nõudes
Menetlustoiming                     Hagi menetlusse võtmisest keeldumine

Menetlusosalised ja esindajad       Hageja:       KÜ Uusküla 5 (registrikood 80038301),
                                                  seaduslik esindaja Irina Obidina
                                    Kostja:       I P (isikukood XXX)

RESOLUTSIOON

1. Keelduda KÜ Uusküla 5 hagi I P vastu võla nõudes menetlusse võtmast.
2. Jätta menetluskulud KÜ Uusküla 5 kanda.

Kohtumäärus saata hagejale.

EDASIKAEBAMISE KORD

Kohtumäärusele menetlusse võtmisest keeldumise osas võib hageja esitada määruskaebuse
Tartu Ringkonnakohtule Viru Maakohtu Narva kohtumaja kaudu 15 päeva jooksul
määruskaebuse esitajale kättetoimetamisest alates. Määruskaebust ei saa esitada peale viie kuu
möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista tähtaja ennistamist.

ASJAOLUD

Hageja esitas 09.09.2016 Pärnu Maakohtule maksekäsu kiirmenetluse avalduse võlgnikult
338,77 euro saamiseks. Pärnu Maakohus 20.10.2016 määrusega lõpetas maksekäsu

                                                                                          1/2
                                                                                  2-16-120289
kiirmenetluse ja andis avaldaja nõude võlgniku vastu üle Viru Maakohtule menetluse
jätkamiseks hagimenetluses, sest võlgnik on esitanud hageja nõudele vastuväite.

Viru Maakohus 25.10.2016 määrusega kohustas avaldajat 14 päeva jooksul kohtumääruse
kättesaamisest arvates esitama oma nõude ja põhjendama seda hagiavaldusele ettenähtud
vormis ja tasuma täiendava riigilõivu.

Hageja esitas 02.11.2016 kohtule avalduse, milles palub lõpetada kohtumenetlus tsiviilasjas nr
2-16-120289 seoses kostja võla summas 338,77 eurot täieliku tasumisega.

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leiab, et tuleb keelduda hagi menetlusse võtmisest.

Hageja on esitanud kohtule avalduse tsiviilasja menetluse lõpetamiseks. Avaldus on esitatud
enne hagi menetlusse võtmist.

Tsiviilkohtumenetluse seadustiku (TsMS) § 371 lg 2 kohaselt kohus võib jätta hagiavalduse
menetlusse võtmata, kui hageja ei ole esitatud hageja seadusega kaitstud õiguse ega huvi
kaitseks või eesmärgil, millele riik peaks andma õiguskaitset, või kui hagiga ei ole hageja
taotletavat eesmärki võimalik saavutada.

Kohus on seisukohal, et kuna hageja on enne hagi menetlusse võtmist avaldanud, et ei soovi
asja kohtus alustamist, tuleb keelduda hagi menetlusse võtmast, kuna antud juhul puudub
õiguskaitse andmise vajadus. Kohus leiab, et ei pea kohus andma isikule õiguskaitset kui isik
ise ei soovi õiguskaitset saada.

Kohus keeldub hagi menetlusse võtmast.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.

TsMS § 168 lg 1 kohaselt hageja kannab menetluskulud, kui kohus keeldub avaldust
menetlusse võtmast ja tagastab selle. Menetluskulud tuleb jätta hageja kanda.


/Digitaalselt allkirjastatud/

Tamara Šabarova
kohtunik




                                                                                           2/2
