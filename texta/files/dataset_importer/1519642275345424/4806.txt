                            KOHTUMÄÄRUS
Kohus                               Viru Maakohus

Määruse tegemise aeg ja koht        18. oktoobril 2016 Jõhvi kohtumajas

Väärteoasja number                  4-16-7354

Kohtunik                            Inna Kirsipuu

Kohtuistungi sekretär, tõlk         Merike Erisalu

Kohtuasi                            Politsei- ja Piirivalveameti Ida prefektuuri taotlus
                                    Vladimir        Gerassimovile      asenduskaristuse
                                    kohaldamiseks        väärteoasjas    2440,12,010514,
                                    rahatrahv 640 eurot)
Võlgnik                             Vladimir Gerassimov, isikukood 36409242225, xxx

RESOLUTSIOON                        Juhindudes § 211, TMS § 201 lg 1, kohus

MÄÄRAS

Jätta Politsei- ja Piirivalveameti Ida prefektuuri taotlus Vladimir Gerassimovile
asenduskaristuse kohaldamiseks läbi vaatamata.

Määruse ärakiri edastada Vladimir Gerassimovile ja Ida prefektuurile.


Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai määrusest teada või pidi teada saama.


Asjaolud ja menetluse varasem käik

Politsei- ja Piirivalveameti Ida prefektuuri korrakaitsebüroo Jõhvi politseijaoskonna
patrullteenistuse vanemväärteomenetleja Mxxx Kxxx 11.01.2013 üldmenetluse otsusega
väärteoasjas nr 2440,12,010514 määrati Vladimir Gerassimovile LS § 224 lg 2 järgi
karistuseks rahatrahv summas 640 eurot, s.o 160 trahviühikut. Otsus jõustus 09.02.2013.



                                                                                    1 (3)
Täitemenetlus 042/2013/2176 on võlgniku Vladimir Gerassimovi suhtes algatatud
23.12.2013. Täitmisteade toimetati võlgnikule kätte 09.01.2014. Kohtutäitur Natalja
Malahhova andmetel ei ole võlgnik rahatrahvi tasunud. Kohtutäitur on kontrollinud võlgniku
vara olemasolu ning temale teadaolevatel andmetel puudub võlgnikul registrijärgne vallas-
ning kinnisvara, millele sissenõuet pöörata või ei ole olemasoleva vara väärtus küllaldane
katmaks vara realiseerimisega tekkivaid kulutusi. Võlgnikule kuuluvad pangakontod on
arestitud, kuid neil puuduvad piisavad rahalised vahendid. Kohtutäitur teavitas 16.09.2016
rahatrahvi täitmise võimatusest, täitemenetluse seadustiku § 201 lõike 1 alusel palub otsustada
tasumata rahatrahvi asendamine arestiga.

Politsei- ja Piirivalveameti Ida prefektuur esitas 12.10.2016 Viru Maakohtule avalduse
Vladimir Gerassimovile asenduskaristuse kohaldamiseks.

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 23.12.2013 täitemenetluse väärteoasjas nr 2440,12,010514. 16.09.2016
teavitas kohtutäitur eelnimetatud rahatrahvi täitmise võimatusest. Seoses eeltooduga ja
juhindudes KarS § 72 ning täitemenetluse seadustiku § 201 lg 1 taotles kohtuväline menetleja
otsustada väärteoasjas nr 2440,12,010514 rahatrahvi summas 640 eurot asendamine arestiga.

Kohtu seisukoht

Kohus, tutvunud käesoleva asja materjalidega, leidis, et kohtuvälise menetleja taotlus tuleb
jätta läbi vaatamata.

Käesoleva asja materjalidest nähtub, et Politsei- ja Piirivalveameti Ida prefektuuri
korrakaitsebüroo Jõhvi politseijaoskonna patrullteenistuse vanemväärteomenetleja Mxxx
Kaevuxxx 11.01.2013 üldmenetluse otsusega väärteoasjas nr 2440,12,010514 määrati
Vladimir Gerassimovile LS § 224 lg 2 järgi karistuseks rahatrahv summas 640 eurot, s.o
160 trahviühikut. Otsus jõustus 09.02.2013.

Vastavalt Täitemenetluse seadustiku § 201 lg 1 teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest, kui rahatrahvi
tervikuna määratud tähtpäevaks ei tasuta või kui osastatud rahatrahvi tasumise tähtaega ei
järgita ja rahatrahvi täitmise tähtaega ei ole pikendatud ning võlgnikul ei ole vara, millele
sissenõuet pöörata.

Kohtuvälise menetleja otsus jõustus 09.02.2013. Täitemenetlus on alustatud 23.12.2013.
Kohtutäitur teavitas kohtuvälist menetlejat täitmise võimatusest 16.09.2016.

Maakohus on seisukohal, et kuna käesolevas kohtuasjas on kohtutäitur teavitanud täitmise
võimatusest pärast Täitemenetluse seadustikus sätestatud tähtaega (kolm aastat), tuleb taotlus
jätta läbi vaatamata. Tõlgendades Täitemenetluse seadustiku § 201 lg 1 sätet, tuleb kohtu
arvates jõuda seisukohale, et seaduseandja eesmärk selle normi kehtestamisel oligi isikule
määratud-mõistetud rahalise laadi karistuse efektiivse täitmise tagamine. Selleks ongi
kehtestatud seadusega küllaltki pikad nõude täitmise tähtajad - käesoleva nõude täitmine
aegub 4 aastaga alates lahendi jõustumisest. Samas tuleb aga arvesse võtta seadusega
sätestatud tähtaegu. Kohus peab vajalikuks rõhutada, et kohtutäituril lasub kohustus teha
endast kõikvõimaliku, et isik tasuks talle määratud rahatrahvi. Lubamatu on olukord, kus
kohtuväline menetleja taotleb konkreetse menetluse asjaolusid arvestamata isikule aresti. See
aga ei ole rahatrahvi kui karistuse eesmärk. Nii tuleb kohtuvälisel menetlejal iga taotluse
juures arvesse võtta konkreetse menetlusega seotud tähtaegasid.

                                                                                          2 (3)
Kohus asus seisukohale, et puudub õiguslik alus asuda arutama sisuliselt rahatrahvi
asendamist olukorras, kus on möödunud Täitemenetluse seadustiku § 201 lg 1 sätestatud
kolmeaastane tähtaeg.



/allkirjastatud digitaalselt/

Inna Kirsipuu
kohtunik




                                                                                3 (3)
