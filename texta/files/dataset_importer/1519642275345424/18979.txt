                            KOHTUOTSUS
                                 EESTI VABARIIGI NIMEL
Kohus                           Viru Maakohus
Otsuse tegemise aeg ja koht     7. aprill 2016 Jõhvi kohtumaja
Kriminaalasja number            1-16-1461 (15930000161)
Kohtunik                        Deniss Minzatov
Kohtuistungi sekretär           Piret Juuse
Tõlk                            Olga Nõmmemees
Kriminaalasi                    Aleksandr Sorokini süüdistuses KarS § 376 lg 1 järgi
                                lühimenetluses
Prokurör                        Viru Ringkonnaprokuratuuri abiprokurör Maarja Talts
Süüdistatav                     Aleksandr Sorokin isikukood 35001192255, Eesti kodanik,
                                kõrgharidus, emakeel - vene keel, ei tööta, xxx, elukoht enne
                                vahistamist xxx, varem kriminaalkorras karistatud
                                - 13.12.2013 Viru Maakohtu poolt KarS § 376 lg 1 järgi 1
                                aasta 6 kuulise tingimisi vangistusega 3-aastase katseajaga.
                                Väärtegude eest karistatud kolmel korral.
                                Tõkend – vahistamine alates 15.10.2015.
Kaitsja                         Allan Valk
Istungi toimumise aeg           7.04.2016
RESOLUTSIOON                    Juhindudes KrMS §§ 238, 306, 309 lg 3, 311, 313, 315 kohus
                                       O T S U S T A S:

Aleksandr Sorokin süüdi tunnistada KarS § 376 lg 1 järgi ning mõista talle karistuseks 1 (üks)
aasta ja 6 (kuus) kuud vangistust.

Vastavalt KrMS § 238 lg 2 vähendada mõistetud karistust ühe kolmandiku võrra ning mõista
karistuseks 1 (üks) aasta vangistust.

Vastavalt KarS § 65 lg 2 suurendada käesoleva otsusega mõistetud karistust Viru Maakohtu
13.12.2013 kohtuotsusega mõistetud ärakandmata karistuse võrra s.o. 1 aasta 6 kuud vangistust
ning mõista liitkaristuseks 2 (kaks) aastat ja 6 (kuus) kuud vangistust.

KarS § 68 lg 1 alusel lugeda eelvangistuses viibitud aeg alates 15.10.2015 karistusaja hulka ning
karistuse kandmise algust arvestada alates Aleksandr Sorokini vahistamisest, s.o. alates
15.10.2015.

Aleksandr Sorokini suhtes kohaldatud tõkend – vahistamine – tühistada antud kohtuotsuse
jõustumisel.
Aleksandr Sorokinile kuuluv süüteoga saadud vara - 7510 eurot sularaha (mis on arestitud Viru
Maakohtu 07.12.2015 määrusega) konfiskeerida KarS § 83-1 lg 1 alusel.

Erinevad sigaretid kokku 303620 tükki (ET0047778, ET0047779, ET0047780, ET0051001,
ET0051002, ET0051003, ET0051004 ET0051005, ET0051006, ET0051007, ET0051008,
ET0051009, ET0051010, ET0051011, ET0051012, ET0051013, ET0051014, ET0051015,
ET0051016, ET0051017, ET0051018, ET0051019, ET0051020, ET0051021, ET0051022,
ET0051023, ET0051024, ET0051025, ET0051026, ET0051027, ET0051028, ET0051029),
- konfiskeerida ja hävitada KarS § 376 lg 3 ja § 83 alusel.

Välja mõista Aleksandr Sorokin´ilt riigituludesse menetluskulud:
645 eurot sundraha,
120 eurot kaitsjatasu kohtueelses menetluses.
Kokku 765 eurot.

Menetluskulud 765 tuleb tasuda 12-kuulise tähtaja jooksul alates kohtuotsuse jõustumise
tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700025367.
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Asitõendid:
CD-R plaat fototabelitega (mis asub Maksu- ja Tolliameti uurimisosakonna Ida talituses
aadressil Jõhvi, Rahu 3) ja 15.10.2015 teostatud läbiotsimise käigus ära võetud kotka pildiga
vihik ning asitõendina vaadeldud 6 paberlehte - jätta kriminaalasja materjalide juurde.

15.10.2015 teostatud läbiotsimise käigus ära võetud mobiiltelefon Nokia 1616 koos SIM-
kaardiga, kolmest võtmest koosnev võtmete komplekt, ülejäänud paberlehed ja punast värvi
vihik - tagastada Aleksandr Sorokinile antud kohtuotsuse jõustumisel.

Edasikaebamise kord
Kohtuotsuse peale on menetlusosalistel õigus esitada apellatsioon Tartu Ringkonnakohtule Viru
Maakohtu kaudu. Apellatsiooniõiguse kasutamise soovist teatatakse Viru Maakohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon tuleb esitada
Tartu Ringkonnakohtule kirjalikult viieteistkümne päeva jooksul alates päevast, mil
kohtumenetluse poolel on võimalik kohtus tutvuda kohtuotsusega, vahistatud süüdistatav või
tema kaitsja süüdistatavale kohtuotsuse kättesaamisele järgnevast päevast. Apellatsiooniõiguse
kasutamisel on kohtuotsuse terviktekst tutvumiseks kättesaadav Viru Maakohtu Jõhvi kohtumaja
kantseleis alates 28.04.2016.

Süüdistus

Aleksandr Sorokinile on esitatud süüdistus selles, et tema kriminaalmenetluses tuvastamata ajast
kuni 15.10.2015.a hoidis enda valduses ja ühtlasi enda kasutuses olevas garaažiboksis nr 75
hooneühistus Xxx aadressil Ida-Virumaa, Sillamäe, xxx Vene Föderatsiooni maksumärkidega,
Valgevene Vabariigi maksumärkidega ja samuti maksumärgiga märgistamata sigarette suures
koguses, s.o 303620 tükki, alljärgnevalt:
                                                                                              2
 Jrk.nr Sigareti mark                      Kogus tk                   Maksumärk
 1.      Kiss Dream                       19 800       Vene Föderatsioon
 2.      Bayron Excclusive Tobacco 8300                Vene Föderatsioon
 3.      Winston Blue                     6380         Vene Föderatsioon
 4.      Kiss Menthol                     3400         Vene Föderatsioon
 5.      Bayron White                     4440         Vene Föderatsioon
 6.      Next Violet                      19 940       Vene Föderatsioon
 7.      LD Pink                          5680         Vene Föderatsioon
 8.      Compliment 1 Superslims          34 600       Vene Föderatsioon
 9.      Compliment 3 Superslims          200          Vene Föderatsioon
 10.     More Blue                        20 140       Vene Föderatsioon
 11.     Arktika Svetlõje                 8600         Vene Föderatsioon
 12.     LM Blue Lable                    9620         Vene Föderatsioon
 13.     Next Rose                        18 020       Vene Föderatsioon
 14.     Bond Street Blue Selection       660          Vene Föderatsioon
 15.     Winston Silver Superslims        10 200       Vene Föderatsioon
 16.     Lifa Original Superslims         600          Vene Föderatsioon
 17.     Optima Belaja                    40           Vene Föderatsioon
 18.     Bond Silver                      120          Vene Föderatsioon
 19.     Bond Blue Selection              20           Vene Föderatsioon
 20.     Bond Original Selection          20           Vene Föderatsioon
 21.     Bond Street Silver Selection 20               Vene Föderatsioon
 22.     Lifa Original                    2000         Vene Föderatsioon
 23.     LM Red Lable                     240          Vene Föderatsioon
 24.     Bond Silver Selection            220          Vene Föderatsioon
 25.     Kiss Dream Superslims            9000         Vene Föderatsioon
 26.     NZ Gold                          20 940       Valgevene Vabariik
 27.     Fest (punane)                    44 220       Valgevene Vabariik
 28.     Fest 7 (sinine)                  9600         Valgevene Vabariik
 29.     Premjer Punane                   120          Valgevene Vabariik
 30.     Premjer 7                        40           Valgevene Vabariik
 31.     Fest Punane                      600          Valgevene Vabariik
 32.     More Red                         4460         Vene Föderatsioon
 33.     Bond Original                    20           maksumärkideta
 34.     More Red                         20           maksumärkideta (kirjega for duty free only)
 35.     More Lights                      40           maksumärkideta
 36.     Carat                            15 020       maksumärkideta
 37.     777 (punane)                     18 800       maksumärkideta (kirjega for duty free only)
 38.     Ducal Red                        7480         maksumärkideta
15.10.2015.a teostas Maksu- ja Tolliameti Tollikorralduse osakonna Põhja liikuvkontrollitalitus
Aleksandr Sorokini kasutuses olevas garaažiboksis nr xxx hooneühistus Xxx aadressil Ida-
Virumaa, Sillamäe, Xxx tn 3 läbiotsimise, mille käigus leiti ja võeti ära Aleksandr Sorokini käes
olevast kilekotist ja garaažiboksist eelloetletud sigaretid.
Sigaretipakkidel puudus Tubakaseaduse (TubS) § 12 lg 1 p 1 ja § 13 lg 1-5 sätetest tulenev
kohustuslik eestikeelne terviseohu hoiatus, TubS § 12 lg 2 ja § 15 järgi kohustusliku nõudena
                                                                                                  3
sätestatud eestikeelne teave sigarettide tõrva-, nikotiini- ja vingugaasi sisalduse kohta ning
alkoholi-, tubaka-, kütuse-ja elektriaktsiisi seaduse (ATKEAS) § 61 lg 1-3 sätete järgi nõutav
Eesti Vabariigi maksumärk.

Käitlemiseks mittelubatud tubakatooteid on TubS § 6 lg 2-1 järgi suures koguses, kui nende
tubakatoodete kogusele vastav arvestuslik aktsiis ületab sajakordselt või enam ATKEAS § 56 lg
11 nimetatud aktsiisisummat, s.o 90 eurot 1000 sigareti kohta. 15.10.2015 Aleksandr Sorokini
käes olevast kilekotist ja tema valduses olevast garaažiboksist leiti kokku 303620 sigaretti, mille
kogusele vastav arvestuslik aktsiisisumma on vähemalt 303620 / 1000 x 90 = 27 325,80 eurot,
mis ületab aktsiisisummat enam kui sajakordselt (27 325,80/90=303,62).

Seega Aleksandr Sorokin, hoides maksumärgiga märgistamata ja nõuetele mittevastavas
müügipakendis tubakatoodetega suures koguses, pani toime KarS § 376 lg 1 järgi
kvalifitseeritava kuriteo.

Menetlusosaliste seisukohad kohtuistungil

Prokurör palus Aleksandr Sorokin süüdi tunnistada KarS § 376 lg 1 järgi ja karistuseks mõista
1 aasta 6 kuud vangistust, mida KrMS § 238 lg 2 alusel vähendada 1/3 võrra ja mõista
karistuseks 1 aasta vangistust KarS § 65 lg 2 liita karistusele Viru MK Narva kohtumaja
13.12.2013 kohtuotsusega mõistetud ära kandmata karistus so 1 aasta 6 kuud ja mõista
liitkaristus, millest KarS § 74 lg 2 alusel pöörata kohesele täitmisele 6 kuud vangistust, ülejäänud
osa 2 aastat 6 kuud jätta tingimisi kohaldamata määrates katseajaks 3 aastat ühes allutamisega
käitumiskontrollile. KarS § 75 lg 2 p 9 kohustada elektroonilist järelevalvet 6-ks kuuks.
Äravõetud asitõendid- sigaretid 303620 tükki - konfiskeerida KarS § 376 lg 3 ja § 83-1 alusel.

Kaitsja leidis, et süüdistus on põhjendatud ja teod õigesti kvalifitseeritud. Nõustus prokuröri
poolt pakutud karistuse liigiga ning liitkaristuse määraks võiks olla 2 aastat 6 kuud vangistust
osaliselt reaalse kandmisega. Palus arvestada, et tegemist on haige ja eaka inimesega, ning
kergendavateks asjaoludeks on süü tunnistamine ja kahetsus.

Süüdistatav Aleksandr Sorokin tunnistas ennast süüdi KarS § 376 lg 1 järgi täielikult ning jäi
varem antud ütluste juurde.


KOHTU SEISUKOHT

Vastavalt KrMS §-le 61 hindab kohus tõendeid nende kogumis oma siseveendumuse kohaselt,
sealjuures ei ole ühelgi tõendil kohtu jaoks ette kindlaksmääratud jõudu. Tõendite hindamine
nende kogumis tähendab muuhulgas seda, et erinevatest tõenditest tulenevad andmed asetatakse
omavahelisse konteksti.

Tuvastatud asjaolud

Kohtueelsel menetlusel kogutud ja kohtuistungil kontrollitud tõendid kogumis kinnitavad seda,
et süüdistatav Aleksandr Sorokin pani toime talle süüks arvatavad kuriteo.

Aleksandr Sorokin tunnistas kohtuistungil oma süüd täielikult KarS § 376 lg 1 järgi
kvalifitseeritava kuriteo toimepanemises. Vaatamata sellele peab kohus vajalikuks hinnata asjas
kogutud tõendid.


                                                                                                  4
Kohtueelsel uurimisel 16.10.2015 kahtlustatava Aleksandr Sorokini ülekuulamise protokollis (II
kd tl 6-9) antud ütluste kohaselt tunnistas ta ennast süüdi osaliselt kuriteos, milles teda
kahtlustatakse. Avaldas, et rendis garaažiboksis nr xxx aadressil Xxx 3a Sillamäe oma tuttavalt
xx. xx alates jaanuarist-veebruarist 2015. 2015 a poole aasta jooksul ostis erinevatelt
kaugsõiduveokite juhtidelt sigarette, et neid hiljem müüja ja võlad kinni maksta. Oslis ligikaudu
300 000 sigaretti. 15.10.2015 enne läbiotsimist tuli garaaži juurde, et võtta 3 ploki sigarette enda
tarbeks. Peale seda tuldi läbiotsimise määrusega. Läbiotsimise käigus avastati 7510 eurot raha,
millest 7000 ta teenis poole aasta jooksul vedades Venemaalt kaupa. Raha ei ole seotud
sigarettidega. Raha hoidis garaažis selleks, et abikaasa seda ei leiaks. Ka 510 eurot raha ei olnud
seotud sigarettidega seda hoidis, kuna tihti käib Venemaal. Kui palju maksis ostetud sigarettide
eest ei mäleta. Sigarete müüs tuttavatele ja Sillamäe linnas poodide juures.

Peale Aleksandr Sorokini poolt süü täieliku ülestunnistamist on kuriteo toimepanemine tema
poolt tõendatud järgmiste kohtu poolt uuritud tõenditega:

17.09.2015 läbiotsimise määrusega (luba antud Viru Maakohtu kohtuniku A. Palmiste poolt
18.09.2015), millega menetleja määras teostada läbiotsimine hooneühistu Xxx garaažiboksis nr
xxx aadressil Xxx 3a Sillamäe, kinnistul xxx ning sõiduautodes xxx reg nr xxx ja xxxt reg nr xxx
(I kd tl 8-9).

15.10.2015 läbivaatusprotokollist (I kd lk 10-17) nähtub, et HÜ Xxx aadressil Xxx 3a Sillamäe
juures avastati Aleksandr Sorokinil olevast kilekotist 3 plokki (600 tk) sigarette ning jope taskust
510 eurot sularaha. Aleksandr Sorokini poolt kasutatavas xxx garaažiboksis nr xx avastati suures
koguses erinevaid sigarete Venemaa ja Valgevene maksumärkidega. Samuti avastati kaustik,
mille vahel oli sularaha üldsummas 7000 eurot ning kaustik, mis sisaldas erinevaid nimesid ning
kontaktandmeid. Sõiduautos xxx reg nr xxx avastati telefon Nokia.

15.10.2015 kiirabi kaardist (I kd tl 18) nähtub, et 15.10.2015 kell 10.20 Aleksandr Sorokinile
kutsuti kiirabi.

15.10.2015 läbivaatusprotokolli lisaks 2 on kassa sularaha ülelugemise akt (I kd tl 19) äravõetud
7510 euro kohta.

Ülalmainitud läbiotsimisprotokollile lisatud fototabelid (I kd tl 20-28) läbiotsimisel äravõetud
esemete kohta.

15.10.2015 kauba üleandmise-vastuvõtmise akt kajastab läbiotsimisel äravõetud asjade
üleandmist (I kd tl 29).

16.10.2015 vara Ida TP lattu üleandmise-vastuvõtmise aktist (I kd tl 30-32) nähtub, et
kilekottidesse pakendatud asitõendid, A. Sorokini asjas, on üle antud lattu.

26.10.2015 asitõendi vaatlusprotokollist nähtub, et on vaadeldud Aleksandr Sorokini kasutuses
olevast sõidukist xxx reg nr xxx ara võetud telefoni Nokia, väljatrüki telefoniraamatust ja
kõneregistrist (I kd tl 33-42).

16.11.2015 asitõendi vaatlusprotokollist nähtub, et on vaadeldud läbiotsimisel ära võetud
kaustikuid ja peberlehte (I kd tl 43-48).

Ühes kaustikus olemas 15.06.2015 käsikirjas leping xx xx poolt Aleksandr Sorokinile
garaažiboksi nr xxx müümise kohta 3800 euro eest (I kd tl 44).

                                                                                                  5
26.10.2015 tunnistaja xx xx ülekuulamise protokollist koos lisadega (I kd tl 49-56) nähtub, et
2015 juunis müüs tunnistaja Aleksandr Sorokinile HÜ Xxx garaažiboksi nr xx aadressil Xxx 3a
Sillamäe 3800 euro eest, mille kohta koostati eelleping. Kuna A. Sorokin ei ole talle kogusumma
tasunud siis lõplik ost jäi vormistamata. Millega tegeles Aleksandr Sorokin tunnistaja ei tea.

02.11.2015 tunnistaja xx xx ülekuulamise protokollist (I kd tl 57-58) nähtub, et tema
mobiiltelefonis salvestatud Aleksandr Ivanovitši numbri sai ta ema käest ning kohtus paaril
korral selle inimesega, et tellida Venemaalt ravimeid. Aleksandr Sorokini nimelist isikut ei
tunne, kuid selleks võib osutada ülalmainitud Aleksandr xxx.

02.11.2015 tunnistaja xx xx ülekuulamise protokollist (I kd tl 59-61) nähtub, et ta osales
15.10.2015 toimunud läbiotsimise läbiviimisel Aleksandr Sorokini asjas. HÜ Xxx garaažideni
jõuti kella 10.10 paiku, kus tabati Aleksandr Sorokin, kellel leiti 3 ploki Valgevene sigarette ja
510 eurot. Peale seda garaažiboksis nr xxx avastati kokku 303620 sigaretti ja sularaha
üldsummas 7000 eurot.

17.11.2015 PPA kirjaga (I kd tl 64) on edastatud andmekogu väljatrükk Aleksandr Sorokini
poolt ajavahemikul 01.01.2013-15.10.2015 piiriületamiste kohta. Nimetatud väljatrükkist (I kd tl
66-78) nähtub, et Aleksandr Sorokin on mainitud ajavahemikul igakuiselt kordi ületanud piiri.

06.11.2015 Swedbank poolt edastatud Aleksandr Sorokini ja xx xx kontode väljatrükk (I kd tl
88-96) sisaldab andmeid kontodel liikunud vahendite kohta.

17.11.2015 SEB pank poolt edastatud Aleksandr Sorokini, xx xx ja xx xx kontode väljatrükk (I
kd tl 104-128) sisaldab andmeid kontodel liikunud vahendite kohta.

13.11.2015 Danske Bank poolt edastatud Aleksandr Sorokini ja xx xx kontode väljatrükk (I kd tl
134-141) sisaldab andmeid kontodel liikunud vahendite kohta.

7.12.2015 Viru Maakohtu määrusest (I kd tl 163-167) nähtub, et on arestitud Aleksandr Sorokini
ja tema valduses oleva garaažiboksi läbiotsimisel leitud sularaha summas 7510 eurot.

08.12.2015 vara arestimise protokollist ja selle juurde käivast maksekorraldusest (I kd tl 169-
170) nähtub, et ülalmainitud arestitud raha summas 7510 eurot on pandud hoiule MTA kontole
SEB pangas.

15.10.2015 isiku kahtlustatavana kinnipidamise protokolli (II kd tl 1-3) kohaselt Aleksandr
Sorokin peeti kahtlustatavana KarS § 376 lg 1 järgi kinni 15.10.2015.

16.10.2015 Viru Maakohtu määruse (II kd tl 11-16) alusel Aleksandr Sorokin on vahistatud
alates 15.10.2015.

16.10.2015 prokuratuuri määrusega (II kd tl 18-19) Aleksandr Sorokini suhtes on kohaldatud
lisapiirangud.

Aleksandr Sorokini isikutunnistuse koopia (II kd tl 26-27)

Aleksandr Sorokini pensionitunnistuse koopia (II kd tl 28-29), millest tulenevalt isikule on
määratud pension alates 19.01.2013.
Aleksandr Sorokini passi koopia (II kd tl 30-36), millest nähtub, et isik on korduvalt ületanud
riigipiiri ning omab pikaajalist Venemaa viisat.

                                                                                                6
Karistusregistri väljavõttest (II kd tl 37-41) nähtub, et 15.10.2015 seisuga Aleksandr Sorokinil
oli 3 kehtivat väärteokaristust sh üks TubS § 39 lg 1 alusel (2014 a otsus väärteoasjas nr
930013000621).

13.12.2013 Viru Maakohtu kohtuotsusega Aleksandr Sorokin on karistatud KarS § 376 lg 1 järgi
1 aasta 6 kuulise vangistusega tingimisi 3 aastase katseajaga (II kd tl 42-45).

Kriminaalasjale lisatud väärteomenetluse nr 930013000621 materjalid (II kd tl 47-85) kajastavad
28.08.2014 Aleksandr Sorokini valduses avastatud välismaa päritolu sigarettide käitlemisega
seotud väärteomenetluse asjaolusid.

24.10.2014 MTA otsusega (II kd tl 86-90) Aleksandr Sorokin on karistatud TubS § 39 lg 1 alusel
rahatrahviga 225 trahviühikut s.o. 900 eurot.

MTA 15.10.2015 tõend (II kd tl 91) kajastab Aleksandr Sorokini maksustatava tulu aastatel
2011-2014, mis koosnes töötukassa väljamaksetest ning pensionist ning viimase 3 aasta jooksul
jäi ligikaudu 3000 euro ringi.

Elektroonilise andmebaasi väljatrükk (II kd tl 93-97) kajastab Aleksandr Sorokini kasutuses
olevaid sõidukeid, milliste seas ka xxx reg nr xxx ja xxx reg nr xxx.

Äriregistri väljatrükkist (II kd tl 98) nähtub, et Aleksandr Sorokin on xxx osanik.

Elektroonilise andmebaasi väljatrükk (II kd tl 101-104) kajastab xx xx ja xx xx kasutuses olevaid
sõidukeid.

Äriregistri väljatrükk (II kd tl 105) kajastab xx xx osalust xxx.

Elektroonilise andmebaasi väljatrükk (II kd tl 106) kajastab xx xx piiriületusi 2015 aastal.

29.12.2015 Aleksandr Sorokin andis kirjaliku nõusoleku elektroonilise valve kohaldamiseks
(II kd tl 109).

Viru Vangla kriminaalhooldusosakonna 06.01.2015 vastusest (II kd tl 111) nähtub, et Aleksandr
Sorokini elukoht aadressil xxx vastab elektroonilise valve kohaldamise nõuetele.

Kodukülastuse lehelt (II kd tl 112) kriminaalhooldaja on kontrollinud elamu aadressil xxx

Elektroonilise valve nõusolekud (II kd tl 113-114) kinnitavad xx xx ja xx xx nõusolekud
elektroonilise valve kohaldamiseks aadressil xxx.

Elektroonilise valve sobivuse kontrolli leht (II kd tl 115) kajastab kriminaalhooldaja poolt
aadressil xxx teostatud kontrolli tulemusi.

Viru Vangla vastus teabenõudele (II kd tl 121-123) kajastab Aleksandr Sorokini ravilugu ja
diagnoosi.
Kriminaalasjas kogutud tõendite alusel leiab kohus tõendatuks, et tuvastamata ajast kuni
15.10.2015 Aleksandr Sorokin on tegelenud Sillamäe linnas tubakatoodete ebaseadusliku
käitlemisega suures koguses, omandas ebaseaduslikult kindlakstegemata isikutelt suures koguses
sigarette kokku 303620 tk ning hoides neid HÜ Xxx garaažiboksis nr xxx aadressil Sillamäe,
Xxx tn 3 kuni äravõtmiseni läbiotsimise käigus.

                                                                                               7
Vastavalt KrMS § 62 tõendamiseseme asjaolud on:
1) kuriteo toimepanemise aeg, koht ja viis ning muud kuriteo tehiolud;
2) kuriteokoosseis;
3) kuriteo toimepannud isiku süü;
4) kuriteo toimepannud isikut iseloomustavad andmed ja muud tema vastutust mõjutavad
asjaolud.

Peale Aleksandr Sorokini poolt süü täieliku ülestunnistamist kinnitavad tema poolt kuriteo
toimepanemist kohtueelse menetluse käigus kogutud ja kohtu poolt kontrollitud tõendid kogumis
kinnitavad seda, et süüdistatav Aleksandr Sorokin pani talle süüks arvatava KarS § 376 lg 1 järgi
kvalifitseeritava kuriteo toime.

KarS § 376 lg 1 näeb ette kriminaalvastutuse maksumärgiga märgistamata või nõuetele
mittevastavas müügipakendis või keelatud tubakatoodetega kauplemise, nende hoidmise,
ladustamise või edasitoimetamise eest suures koguses.

Vastavalt tubakaseaduse (TubS) § 1 lg 2 tubakatoote müügipakend maksumärgistatakse
alkoholi-, tubaka-, kütuse- ja elektriaktsiisi seaduse (ATKEAS) kohaselt.
ATKEAS § 61 lg 3 kohaselt tubakatoode peab olema maksumärgistatud.

TubS § 12 lg 1 p 1 ja § 13 lg 1-5 sätetest tulenevalt on kohustuslik eestikeelne terviseohu
hoiatus, TubS § 12 lg 2 ja § 15 järgi kohustusliku nõudena sätestatud eestikeelne teave
sigarettide tõrva-, nikotiini- ja vingugaasi sisalduse kohta ning alkoholi-, tubaka-, kütuse-ja
elektriaktsiisi seaduse (ATKEAS) § 61 lg 1-3 sätete järgi nõutav Eesti Vabariigi maksumärk.

Vastavalt TubS § 6 lg 2-1 käitlemiseks mittelubatud suitsetatavaid tubakatooteid on suures
koguses, kui nende tubakatoodete kogusele vastav arvestuslik aktsiis ületab sajakordselt või
enam alkoholi-, tubaka-, kütuse- ja elektriaktsiisi seaduse § 56 lõikes 11 nimetatud
aktsiisisumma (s.o 90 eurot 1000 sigareti kohta).

Süüdistatava enda ütlustega, tunnistaja xx xxx ütlustega (I kd tl 49-56), läbiotsimisprotokollile
lisatud fototabelitega (I kd tl 20-28), läbiotsimisel avastatud asitõendi vaatlusprotokolliga (I kd tl
43-48) on tõendatud, et HÜ Xxx garaažiboks nr xxx aadressil Xxx 3a Sillamäe oli 2015 aasta
jooksul Aleksandr Sorokini kasutuses.

Süüdistatava enda ütlustega, tunnistaja xx xx ütlustega, läbiotsimise protokolliga koos
fototabelitega ning asitõendite vaatlusprotokollidega on tõendatud, et Aleksandr Sorokinil ja
tema kasutuses olevas xxx garaažiboksis nr xxx oli suures koguses erinevaid sigarete Venemaa
ja Valgevene maksumärkidega. Nimelt Aleksandr Sorokini käes olevast kilekotist ja tema
valduses olevast garaažiboksist avastati kokku 303620 sigaretti, mille kogusele vastav
arvestuslik aktsiisisumma on vähemalt 303620 / 1000 x 90 = 27 325,80 eurot, mis ületab
ATKEAS § 56 lg 11 sätestatud aktsiisisummat enam kui sajakordselt (27 325,80/90=303,62).

Eeluurimise käigus kogutud tõendid on usaldusväärsed ega ole omavahel vastuolus ning
osutuvad Aleksandr Sorokinile kui isikule, kes hoidis suures koguses käitlemiseks mittelubatud
tubakatooteid.
Eeltoodu alusel leiab kohus, et kogutud tõenditega on kinnitust leidnud, et süüdistatav Aleksandr
Sorokin süüdistusaktis märgitud ajal ja kohas, s.o kuni 15.10.2015 a. xxx garaažiboksis nr xxx
aadressil Sillamäe, Xxx tn 3, hoidis TubS ja ATKEAS sätestatud maksumärgiga märgistamata
sigarette suures koguses, s.o 303620 tükki, millega pani toime KarS § 376 lg 1 järgi
kvalifitseeritava kuriteo.

                                                                                                    8
Tahtlus

KarS § 16 lg 3 kohaselt isik paneb teo toime otsese tahtlusega, kui ta teab, et teostab
süüteokoosseisule vastava asjaolu, ja tahab või vähemalt möönab seda. Kohus leiab, et
Aleksandr Sorokin pani KarS § 376 lg 1 järgi kvalifitseeritava kuriteo toime vähemalt otsese
tahtlusega, kuna teadis süüteokooseisule vastava asjaolu esinemist ja tahtis seda.

Aleksandr Sorokin on varem karistatud väärteokorras TubS § 39 lg 1 alusel (2014 a otsus
väärteoasjas nr 930013000621) ning kriminaalkorras 13.12.2013 Viru Maakohtu kohtuotsusega
KarS § 376 lg 1 järgi. Seega oli teadlik temale käesolevas kriminaalasjas süüks pandud tegevuse
keelatusest. Nii nähtub Aleksandr Sorokini ütlustest, et ta soetas hilisemaks müügiks
mittelubatud tubakatooteid ning hoidis neid garaažiboksis. Seega oli ta teadlik, et omandas ja
hoidis käitlemiseks mittelubatud tubakatooteid eirates sellega seadusega kehtestatud keelu.

Vastavalt KarS § 27 õigusvastane on tegu, mis vastab seaduses sätestatud süüteokoosseisule ja
mille õigusvastasus ei ole välistatud KarS, muu seaduse, rahvusvahelise konventsiooni või
rahvusvahelise tavaga.

Kohus ei tuvastanud käesolevas kriminaalasjas õigusvastasust välistavaid asjaolusid.

KarS § 32 lg 1 kohaselt isikut saab õigusvastase teo eest karistada üksnes siis, kui ta on selle
toimepanemises süüdi. Isik on teo toimepanemises süüdi, kui ta on süüvõimeline ja puudub
seaduses sätestatud süüd välistav asjaolu.

Aleksandr Sorokin on süüvõimeline ning süüd välistavad asjaolud puuduvad.


KARISTUS

KarS § 2 lg 2 sätestab, et karistatakse teo eest, kui see vastab süüteokoosseisule, on õigusvastane
ja isik on selle toimepanemises süüdi.

KarS § 56 lg 1 sätestab, et karistamise alus on isiku süü. Karistuse mõistmisel kohtu poolt või
määramisel kohtuvälise menetleja poolt arvestatakse kergendavaid ja raskendavaid asjaolusid,
võimalust mõjutada süüdlast edaspidi hoiduma süütegude toimepanemisest ja õiguskorra
kaitsmise huvisid.

KarS § 376 lg 1 sanktsioon näeb karistusena ette rahalise karistuse või kuni viieaastast
vangistust.

Kohus osaliselt nõustub prokuröri karistusettepanekuga karistuse liigi ja määra osas, kuid leiab,
et Aleksandr Sorokinit tuleb karistada reaalse vangistusega ning vangistuse osaliselt täitmisele
pööramata jätmiseks, nagu seda on taotlenud nii prokurör kui ka kaitsja, ei ole alust.

Karistuse määra osas märgib kohus, et kohtupraktikas välja kujunenud seisukoha järgi tuleb
karistuse mõistmisel võtta lähtepunktiks karistusseadustiku eriosa normi sanktsiooni keskmine
määr. Seejärel tuvastatakse süüdistatava süü suurus ning karistust kergendavad ja raskendavad
asjaolud, mille põhjal saadakse konkreetse süüdlase süü suurusele vastav karistuse määr
(RKKKo 3-1-1-77-11, p 11 ja 3-1-1-52-13, p 19). Lisaks isiku süüle tuleb KarS § 56 kohaselt
isikule karistuse mõistmisel arvestada ka eri- ja üldpreventiivseid kaalutlusi, so võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid
(RKKKo 3-1-1-76-12, p 7 ja 3-1-1-52-13, p 19) (RKKKo nr 3-1-1-58-13, p 7-8).
                                                                                            9
Aleksandr Sorokini süü suuruse hindamisel ja karistuse mõistmisel arvestab kohus toimepandud
kuritegude raskusastet ja laadi, teo toimepanemise asjaolud.

Aleksandr Sorokini karistust raskendavaid asjaolusid kohus ei ole tuvastanud. Karistust
kergendava asjaoluna võtab kohus arvesse süü tunnistamist ja kahetsust. Võttes arvesse eeltoodu
leiab kohus, et Aleksandr Sorokini süü ei ületa keskmist määra ning temale tuleb mõista karistus
sanktsiooni keskmise ja alammäära vahele jäävas vahemikus, karistades Aleksandr Sorokinut
KarS § 376 lg 1 järgi 1 aasta ja 6-kuulise vangistusega.

KrMS § 238 lg 2 kohaselt süüdimõistvat kohtuotsust lühimenetluses tehes vähendab kohus
pärast kõigi kuriteo asjaolude kaalumist süüdistatavale mõistetavat põhikaristust ühe kolmandiku
võrra, s.o 6 kuud. Seega Aleksandr Sorokinile antud kuritegude eest mõistetavaks karistuseks
jääb 1 aasta vangistust.

13.12.2013 Viru Maakohtu kohtuotsusega Aleksandr Sorokin on karistatud KarS § 376 lg 1 järgi
1 aasta 6 kuulise vangistusega tingimisi 3 aastase katseajaga. Seega uus samalaadne kuritegu on
toime pandud katseajal.

KarS § 65 lg 2 sätestab, et kui süüdlane paneb pärast kohtuotsuse kuulutamist, kuid enne
karistuse täielikku ärakandmist toime uue kuriteo, suurendatakse uue kuriteo eest mõistetud
karistust eelmise kohtuotsuse järgi mõistetud karistuse ärakandmata osa võrra, järgides KarS §64
lõigetes 2, 4 ja 5 sätestatut. Sellisel juhul ei tohi liitkaristus ületada karistusliigi ülemmäära.

Seega käesoleva otsusega mõistetavale karistusele tuleb liita varasema kohtuotsusega mõistetud
ärakandmata karistus ning mõista liitkaristuseks 2 aastat ja 6 kuud vangistust.

Vastavalt KarS § 68 lg 1 eelvangistus, kaasa arvatud väljaandmis- ja loovutamisvahistuses
viibitud aeg, arvatakse karistusaja hulka. Ühele eelvangistuspäevale vastab üks vangistuspäev
või rahalise karistuse kolm päevamäära.

Arvestades asjaolu, et Viru Maakohtu 16.10.2015 määruse alusel Aleksandr Sorokini suhtes oli
kohaldatud tõkend vahistamine alates kinnipidamisest 15.10.2015 siis eelvangistuses viibitud aeg
kuulub mõistetava karistuse hulka ning karistuse kandmise algust tuleb arvestada alates
vahistamisest 15.10.2015.

Arvestades Aleksandr Sorokini süü raskust, üld- ja eripreventiivseid kaalutlusi ning õiguskorra
kaitsmise huvisid ei pea kohus põhjendatuks prokuröri karistusettepanekut vangistuse osaliselt
tingimuslikuks täitmisele pööramata jätmiseks.

Kohtu seisukohalt on sellised meetmed nagu šokivangistus ehk vangistuse väiksemas osas
täitmisele pööramine reeglina õigustatud juhtumil, kui süüdlase süü on väike ning tegemist on
üksiku või esmakordse rikkumisega kui isikut saab veel mõjutada reaalset pikaajalist vangistust
kohaldamata.

Antud juhul on Aleksandr Sorokin varem korduvalt karistatud samalaadsete süütegude eest ning
uue kuriteo pani toime katseajal. Viru Maakohtu 13.12.2013 kohtuotsusega mõisteti Aleksandr
Sorokinile tingimisi vangistus, andes võimalus vabaduse kandmiseks vabaduses. Kuid mõistetud
karistus ei õigustanud kohtu ootusi. Aleksandr Sorokin pannes katseajal toime uue samalaadse
kuriteo näitas oma käitumisega, et ei võta tõsiselt tingimisi vangistust ega kavatse loobuda
kuritegelikust käitumisest. Antud asjaolu näitab, et isik ei ole suuteline loobuda õigusvastasest
käitumisest ning vangistuse osalise täitmisele pööramata jätmine ei ole antud juhul õigustatud.
                                                                                              10
Kuna Aleksandr Sorokin pani toime samalaadse kuriteo, siis on samuti oluline karistuse eri- ja
üldpreventiivne toime, et karistus mõjutaks süüdlast ning avalikkusele oleks selgelt näidatud, et
sellisele käitumisele (sh katseajal samalaadsete süütegude toimepanemise jätkamisele) järgneb
reaalne vanglakaristus. Eeltoodud põhjendustel ei pea kohus käitumiskontrolli ja elektroonilise
valve kohaldamist antud juhul karistuse eesmärkide saavutamiseks piisavaks.

Kohus võtab antud otsuse tegemisel ja karistuse mõistmisel arvesse Aleksandr Sorokini
terviseseisundit (I kd tl 18, II kd tl 121-123), et tegemist on eaka inimesega, pensionäriga (II kd
tl 28-29), kelle puhul on täidetud ka formaalsed eeldused elektroonilise valve kohaldamiseks.
Samas ei tuvasta kohus, et terviseseisund välistaks A. Sorokoni suhtes reaalse vangistuse
kohaldamist. Samuti kõrge iga ja pensionäri staatus iseenesest ei anna alust karistuse osaliselt või
täielikult täitmisele pööramata jätmiseks. Seetõttu, ka eeltoodud asjaolusid arvesse võttes, jääb
kohus oma seisukoha juurde, et antud juhul ei vastaks vangistuse osaline või täielik täitmisele
pööramata jätmine toimepandud kuriteo ja A. Sorokini süü raskusele ning eri- ja
üldpreventiivsetele eesmärkidele.

Tõkend

Viru Maakohtu 16.10.2015 määrusega Aleksandr Sorokini suhtes on kohaldatud tõkend
vahistamine alates 15.10.2015 seoses kahtlustusega kuriteos ning edasiste süütegude vältimiseks.
Aleksandr Sorokin on uue samalaadse kuriteo pannud toime katseajal.

Jätkuv süütegude toimepanemine ja kuritegude dünaamika kajastab isiku käitumise õigusvastast
suunda. Sel alusel ei pea kohus põhjendatuks Aleksandr Sorokini suhtes kohaldatud tõkendi –
vahistamine muutmist, kuna isik on oma käitumisega vabaduses näidanud, et ei suuda hoiduda
seadusevastasest käitumisest ning tema vabastamise korral pole välistatud uute kuritegude
toimepanemine.

KONFISKEERIMINE

Eeluurimise käigus teostatud läbiotsimisel (I kd lk 10-17) Aleksandr Sorokinil avastatud sularaha
üdsummas 7510 eurot ning erinevad sigaretid kokku 303620 tükki.

Vastavalt KarS § 376 lg 3 kohus konfiskeerib KarS § 376 sätestatud süüteo toimepanemise
vahetuks objektiks olnud aine ning KarS § 83-1 lg 1 kohaselt kohus konfiskeerib tahtliku
süüteoga saadud vara, kui see kuulub otsuse või määruse tegemise ajal toimepanijale.

Kriminaalasjas kogutud tõenditega on kinnitust leidnud Aleksandr Sorokini poolt KarS § 376 lg
3 sätestatud kuriteo toimepanemine ning seega kuulub konfiskeerimisele ka kuriteo objektiks
olnud sigaretid.

Seega sigaretid kokku 303620 tükki (ET0047778, ET0047779, ET0047780, ET0051001,
ET0051002, ET0051003, ET0051004 ET0051005, ET0051006, ET0051007, ET0051008,
ET0051009, ET0051010, ET0051011, ET0051012, ET0051013, ET0051014, ET0051015,
ET0051016, ET0051017, ET0051018, ET0051019, ET0051020, ET0051021, ET0051022,
ET0051023, ET0051024, ET0051025, ET0051026, ET0051027, ET0051028, ET0051029),
tuleb konfiskeerida ja hävitada KarS § 376 lg 3, § 83 ja KrMS § 126 alusel.
Kriminaalasjas kogutud tõenditega: pankakontode väljavõtted, elektrooniliste andmebaaside
väljatrükid ning MTA 15.10.2015 tõend (II kd tl 91) kajastavad Aleksandr Sorokini ta tema
lähedaste legaalset tulu aastatel 2011-2015.


                                                                                                 11
Maksu- ja Tolliameti andmetel, Aleksandr Sorokin on esitanud 2011.a. tuludeklaratsiooni koos
abikaasa xx xxx. Perioodil 2012.a. kuni 2014.a. Aleksandr Sorokin tuludeklaratsioone esitanud
ei ole.

Tulumaksuga maksustatavaid väljamakseid on A. Sorokinile tehtud järgmiselt:
-2011.a. ja 2012.a. tulumaksuga maksustatavaid väljamakseid teostatud ei ole;
-2013.a. on tulumaksuga maksustatavaid väljamakseid tehtud kokku summas 2766,18 eurot
(Sotsiaalkindlustusameti poolt pensioni väljamaksed);
-2014.a on tulumaksuga maksustatavaid väljamakseid tehtud kokku summas 3066,84 eurot
(Sotsiaalkindlustusameti poolt pensioni väljamaksed);
-seisuga 15.10.2015.a. tulumaksuga maksustatavaid väljamakseid tehtud kokku 2430,45 eurot.

Seega Aleksandr Sorokini legaalne sissetulek ülalmainitud perioodil jäi ligikaudu 3000 euro
ringi aastas ning ei ole eluliselt ustav, et ta võis (arvestades tema pensioni suurust ja
äraelamiseks tehtavaid kulutusi) koguda raha summas 7510 eurot.

Kahtlustatava ülekuulamisel Aleksandr Sorokin väitis, et 7000 eurot teenis ta poole aasta jooksul
vedades Venemaalt kaupa ning 510 eurot raha ei olnud seotud sigarettidega, hoidis seda, kuna
tihti käib Venemaal. Samas toimiku põhjal ei ole teada millist kaupa ta vedas ja kuidas
moodustus legaalne tulu ning miks seda ei saanud hoida pangas vaid pidi säilitama
garaažiboksis. Arvestades nimetatud sularaha avastamispaika (raha oli avastatud kaustiku vahelt
samas kohas kus olid säilitatud kuriteoobjektiks olnud sigaretid, I kd lk 10-17 ja tl 20-28) suure
tõenäolisusega saab öelda, et tegemist on just ebaseaduslikult tubakatoodete käitlemisest saadud
rahaga.

Eeltoodu alusel leiab kohus, et 15.10.2015 läbiotsimise käigus Aleksandr Sorokinilt ära võetud
7510 eurot sularaha (mis on arestitud Viru Maakohtu 07.12.2015 määrusega) on saadud
kuritegelikul teel ning kuulub konfiskeerimisele KarS § 83-1 lg 1 alusel.

Menetluskulud

KrMS § 306 lg 1 p 14 sätestab, et kohtuotsuse tegemisel lahendab kohus millised on
kriminaalmenetluse kulud ja kelle kanda need jäävad.

KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Toimiku materjalidest nähtub, et Aleksandr Sorokinile
on riigi õigusabi osutamise eest määratud kaitsjatele makstud järgmise summad: 72 eurot ja 48
eurot määratud kaitsjale Sergei Politševile eelmenetluses makstud tasu (II kd tl 21, 23).

KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha.
Vastavalt KrMS § 179 lg 1 p 2 süüdimõistva kohtuotsusega kaasneva sundraha suurus on teise
astme kuriteos süüdimõistmise korral 1,5 kuupalga alammäära ehk 645 eurot (arvestades 2016 a
alammäära 430 eurot s.o. 430 *1,5= 645).

Vastavalt KrMS § 189 lg 2 kohtumenetluses otsustatakse kriminaalmenetluse kulude hüvitamine
kohtumääruse või kohtuotsusega. Tulenevalt KrMS § 180 lg-st 1 hüvitab menetluskulud
süüdimõistetu. KrMS § 180 lg 3 kohaselt menetluskulusid määrates arvestab kohus
süüdimõistetu varalist seisundit ja resotsialiseerumisväljavaateid. Kui menetluskulude
hüvitamine ilmselt käib süüdimõistetule üle jõu, jätab kohus osa neist riigi kanda. Kohus võib
määrata, et kriminaalmenetluse kulud hüvitatakse ositi.

Kohus leiab, et menetluskulud tuleb jätta Aleksandr Sorokini kanda.
                                                                                               12
Tehes süüdimõistva otsuse tuleb KrMS § 180 alusel menetluskulud kaitsjatasu ja sundraha osas
välja mõista süüdistatavalt, võimaldades kulude tasumist 12 kuu jooksul. Arvestades Aleksandr
Sorokini vahi all viibimist menetluskulude hüvitamine ühekordse maksena ilmselt käib
süüdimõistetule üle jõu.

Asitõendid

Kohus leiab, et asitõendite osas tuleb KrMS § 126 lg 3 p 1 ja 2 alusel kohaldada alljärgnevad
meetmed:
- CD-R plaat fototabelitega (mis asub Maksu- ja Tolliameti uurimisosakonna Ida talituses
aadressil Jõhvi, Rahu 3) ja 15.10.2015 teostatud läbiotsimise käigus ära võetud kotka pildiga
vihik ning asitõendina vaadeldud 6 paberlehte - jätta kriminaalasja materjalide juurde;
- 15.10.2015 teostatud läbiotsimise käigus ära võetud mobiiltelefon Nokia 1616 koos SIM-
kaardiga, kolmest võtmest koosnev võtmete komplekt, ülejäänud paberlehed ja punast värvi
vihik - tagastada Aleksandr Sorokinile antud kohtuotsuse jõustumisel.


/digitaalselt allkirjastatud/
Kohtunik
Deniss Minzatov




                                                                                          13
