                          KOHTUOTSUS
                                EESTI VABARIIGI NIMEL
                                      Tagaseljaotsus


Kohus                             Harju Maakohus
Kohtunik                          Meeli Kaur

Otsuse tegemise aeg ja koht       2. veebruar 2016. a, Tallinn, Tartu mnt kohtumaja
Tsiviilasja number                2-15-19208
Tsiviilasi                        Danske Bank A/S Eesti filiaali hagi XXX vastu võla nõudes


Tsiviilasja hind                  21 651,83 eurot
Menetlusosalised ja nende         Hageja Danske Bank A/S Eesti filiaal (registrikood 11488826),
esindajad                         lepinguline esindaja Krista XXX
                                  Kostja XXX(isikukood XXX)
Asja läbivaatamine                Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista XXX’lt põhinõue 18 787,18 eurot, intress 112,10 eurot, viivis 1240,19 eurot
       ja alates hagiavalduse esitamisest (21.12.2015) viivis tasumata põhinõudelt (18 787,18
       eurot) VÕS § 113 lg 1 teises lauses sätestatud määras kuni põhinõude tasumiseni Danske
       Bank A/S Eesti filiaal kasuks.
   3. Toimetada käesolev kohtuotsus menetlusosalistele kätte.
   4. Käesolev kohtuotsus on tagatiseta viivitamata täidetav.
Menetluskulude jaotus ja kindlaksmääramine
   1. Jätta menetluskulud XXX kanda.
   2. Rahuldada Danske Bank A/S Eesti filiaali menetluskulude kindlaksmääramise taotlus
       osaliselt.
   3. Välja mõista XXX’lt menetluskulud 975 eurot, millest riigilõiv 900 eurot ja lepingulise
       esindaja kulud 75 eurot, Danske Bank A/S Eesti filiaal kasuks.
   4. Käesoleva kohtulahendi jõustumisest alates kuni täitmiseni tuleb XXX’l tasuda
       hüvitamisele kuuluvatelt menetluskuludelt (975 eurot) viivist võlaõigusseaduse § 113 lg 1
       teises lauses ettenähtud ulatuses.
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
                                                                                             1
 astme kohtu otsuse avalikult teatavakstegemisest. Kaebus võidakse lahendada kirjalikus
 menetluses, kui kaebuses ei taotleta selle lahendamist istungil.
 Kostja võib esitada Harju Maakohtu Tartu mnt kohtumajale tagaseljaotsuse peale kaja, kui tema
 tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
 esitada sõltumata mõjuva põhjuse olemasolust, kui hagile vastamata jätmise puhul oli hagi kostjale
 või tema esindajale kätte toimetatud muul viisil kui isiklikult allkirja vastu üleandmisega või
 elektrooniliselt või kui tagaseljaotsust ei võinud seaduse kohaselt teha. Kaja võib esitada
 tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
 avalikult, võib kaja esitada 30 päeva jooksul alates päevast, kui kostja sai tagaseljaotsusest või selle
 täitmiseks algatatud täitemenetlusest teada. Koos kajaga tuleb kohtule esitada kõik asja
 ettevalmistamise lõpuleviimiseks vajalik ning tasuda kajalt kautsjon Rahandusministeeriumi
 arvelduskontole EE571010220229377229 AS-is SEB Pank, EE062200221059223099 AS-is
 Swedbank,       EE513300333522160001           Danske     Bank       A/S       Eesti    filiaalis   või
 EE221700017003510302 Nordea Bank Finland PLC Eesti filiaalis. Kautsjonina tasutakse summa,
 mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
 1500 eurot.
 Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
 menetlusabi taotlemise korral menetlusabi taotleja seaduses sätestatud tähtaja järgimiseks tegema
 tähtaja kestel ka menetlustoimingu, mille tegemiseks ta menetlusabi taotleb, eelkõige esitama
 kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
 kõrvaldamiseks, mis on seotud menetlusabi taotlemisega, annab kohus sellisel juhul mõistliku
 tähtaja pärast menetlusabi andmise taotluse lahendamist, kui nimetatud taotlus ei olnud esitatud
 põhjendamatult või tähtaja pikendamise eesmärgil. See ei välista menetlustähtaja ennistamist.
Hagi alus
Poolte vahel 21.08.2013 sõlmitud võla tasumise kokkulepe nr VOL-21813GB, kostja poolt
lepinguliste kohustuste täitmata jätmine.

Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.

Menetluskulud
TsMS § 162 lg 1 kohaselt kannab menetluskulud kostja. TsMS § 174 lg 1 kohaselt menetluskulude
rahalise suuruse määrab menetluskulude jaotuse alusel vajalikus ja põhjendatud ulatuses kindlaks
asja menetlev kohus samas tsiviilasjas, millega seoses kulud tekkisid. Kohus määrab
menetluskulude rahalise suuruse kindlaks ka siis, kui menetlusosalised ei esita menetluskulude
kindlaksmääramise taotlust, võttes aluseks menetluskulude nimekirja või tsiviilasja materjalid.
Hageja on kohtule esitanud menetluskulude nimekirja, mille kohaselt on hageja menetluskuludeks
riigilõiv 900 eurot ja lepingulise esindaja kulud 380 eurot.
Menetluskulud on menetlusosaliste kohtukulud ja kohtuvälised kulud (TsMS § 138 lg 1).
Kohtukulud on riigilõiv (TsMS § 138 lg 2). Kohtuvälised kulud on menetlusosaliste esindajate ja
nõustajate kulud (TsMS § 144 p 1). Kohus peab riigilõivu 900 euro väljamõistmist kostjalt
põhjendatuks. Menetluskulude rahalise suuruse kindlaksmääramisel tuleb maakohtul kontrollida
lepingulise esindaja kulude põhjendatust ja vajalikkust esindamisele kulunud aja ja ühe tööühiku
suhtes. Põhjendatud ja vajalik on menetlusosalise lepingulise esindaja tunnitasu, mis ei ületa
oluliselt keskmist sarnase õigusteenuse eest makstavat tasu. Kohtu hinnangul on tunnihind 75
eurot (käibemaksuta) mõistlik.
Hageja menetluskulude nimekirjast nähtuvat ajakulu 1,6 tundi hagi dokumentide analüüsiks,
paljundamiseks ja komplekterimiseks ning 3,5 tundi hagiavalduse koostamiseks ei pea kohus
esitatud hagi sisu ning mahtu arvestades põhjendatud ega vajalikuks kuluks. Õiguslikust aspektist
ei ole tegu keskmisest keerukama vaidlusega. Kohus arvestab lepingulise esindaja kulude
                                                                                                     2
väljamõistmisel asja keerukust ja mahtu, hageja esindaja reaalselt tehtud tööd ning asjaolu, et asjas
ei ole toimunud sisulist vaidlust ega istungeid. Kohus peab põhjendatud ajakuluks kokku üks tundi,
so 75 eurot. Seega on põhjendatud ja vajalikud hageja esindaja kulud 75 eurot.
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.

/allkirjastatud digitaalselt/
Meeli Kaur
Kohtunik




                                                                                                   3
