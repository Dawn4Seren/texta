                           KOHTUOTSUS
                               Eesti Vabariigi nimel



Kohus Pärnu Maakohus

Kohtunik Lea Pavelson, kohtuistungi sekretär Meeli Riismaa

Otsuse tegemise aeg ja koht 30.11.2016, Rapla

Tsiviilasja number 2-15-2063

Tsiviilasi K M hagi M M vastu ühisvara jagamiseks ja M M vastuhagi K M vastu
ühisvara jagamiseks

Hagihind 3500 eurot

Vastuhagihind 3500 eurot

Menetlusosalised ja nende esindajad hageja K M (isikukood xxxxxxxxxxx, elukoht
xxx, xxxxx x-xx), hageja esindaja vandeadvokaat Epp Lumiste, kostja M M (isikukood
xxxxxxxxxxx, xxxxx, xxxxxxxx xxx xx), kostja esindaja vandeadvokaat Liis Tedder

Kohtuistungi toimumise aeg 11.08.2016

Resolutsioon

Hagi
Lugeda M M lahusvaraks olev kinnistu, reg nr xxxxxx, aadressiga xxxxxxxx xxx xx,
xxxxx, osaliselt K M ja M M ühisvaraks 64 000 euro ulatuses;

Välja mõista M M omandiõiguse kaotuse eest õiglane hüvitis 32 000 eurot K M kasuks.

Jätta K M menetluskulud M M kanda.

Välja mõista M M menetluskulud 8133,10 eurot K M kasuks.

Vastuhagi
Jätta AS-iga Swedbank sõlmitud laenulepingutest nr xx-xxxxxx-xx, nr xx-xxxxxx-xx
ja nr xx-xxxxxx-xx ning nende lisadest ja/või muudatustest tulenevad kohustused K M
ja M M omavahelistes suhetes M M kanda;
Välja mõista K M hüvitis laenulepingutest nr xx-xxxxxx-xx, xx-xxxxxx-xx ja xx-
xxxxxx-xx tulenevatest kohustustest vabanemise eest summas 13 454,725 eurot M M
kasuks.

Jätta M M menetluskulud K M kanda.

Välja mõista K M menetluskulud 6315 eurot M M kasuks.

Teha tasaarvestus hagis ja vastuhagis välja mõistetud hüvitiste osas:

Välja mõista M M 18 545,275 eurot K M kasuks.

Teha tasaarvestus menetluskulude osas:

Välja mõista M M menetluskulud 1818,10 eurot K M kasuks.

Kohustada M M tasuma K M hüvitamisele kuuluvatelt menetluskuludelt alates
menetluskulude suurust kindlakstegeva lahendi jõustumisest kuni täitmiseni viivist
võlaõigusseaduse § 113 lg 1 teises lauses sätestatud ulatuses.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule 30
päeva jooksul, alates kohtuotsuse apellandile kättetoimetamisest, kuid mitte hiljem kui
viie kuu möödumisel esimese astme kohtu otsuse avalikult teatavakstegemisest. Kaebus
võidakse lahendada kirjalikus menetluses, kui kaebuses ei taotleta selle lahendamist
istungil. Seaduses sätestatud tähtaja järgimiseks peab menetlusabi taotleja tegema
tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega,
annab kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil.
See ei välista menetlustähtaja ennistamist.

Hageja nõue
Hageja palub määrata kindlaks ühisvara koosseis ning mõista kostjalt hageja kasuks
välja hüvitis 44 970 eurot; alternatiivselt kohustada M.M tasuma ühisvara koosseisu
hüvitist kokku summas 45 595,50 eurot ning kohustada M.M ühisvara jagamisel
tasuma K.M hüvitist kokku summas 22 797,75 eurot (45 595,50/2=22797,75).

Hageja täpsustas hagi 18.04.2016 ning palub lugeda kostja lahusvaraks olev kinnistu
aadressiga xxxxxxxx xxx xx, xxxxx, poolte ühisvaraks; alternatiivselt tunnistada
kostjale kuuluv kinnistu poolte ühisvaraks 43% ulatuses, mõista kostjalt hageja kasuks
omandiõiguse kaotuse eest välja õiglane hüvitis summas 32 000 eurot.

Hageja täpsustas hagi 14.06.2016 ning palub mõista kostjalt hageja kasuks
omandiõiguse kaotuse eest välja õiglane hüvitis summas 32 000 eurot.

Hageja täpsustas hagi 03.10.2016 ning palub lugeda kostja lahusvaraks olev kinnistu
aadressiga xxxxxxxx xxx xx, xxxxx, poolte ühisvaraks 64 000 euro ulatuses; mõista


                                                                                     2
kostjalt hageja kasuks omandiõiguse kaotuse eest välja õiglane hüvitis summas 32 000
eurot.

Kostja seisukoht
Kostja vaidleb hagile vastu.

Vastuhageja nõue
Vastuhageja palub määrata, et AS-ga Swedbank sõlmitud laenulepingutest nr xx-
xxxxxx-xx, nr xx-xxxxxx-xx ja nr xx-xxxxxx-xx ning nende lisadest ja/või
muudatustest tulenevad kohustused jäävad poolte omavahelistes suhetes MM kanda;
mõista K M M M kasuks välja hüvitis laenulepingutest nr xx-xxxxxx-xx, xx-xxxxxx-
xx ja xx-xxxxxx-xx tulenevatest kohustustest vabanemise eest summas 13 454,725
eurot.

Vastukostja seisukoht
Vastukostja palub jätta vastuhagi läbivaatamata; alternatiivselt jätta vastuhagi
rahuldamata.

Vastukostja täpsustab 03.10.2016 oma seisukohta ning palub jätta vastuhagi
rahuldamata; alternatiivselt rahuldada vastuhagi mitte suuremas ulatuses kui 4561,23
eurot; juhul kui kohus rahuldab vastuhagi kasvõi osaliselt, siis tasaarvestada kostja nõue
hageja õiglase hüvitise nõudega kattuvas osas.

Kohtuotsuse põhjendus
Kohus leiab, et hagi on põhjendatud ja kuulub rahuldamisele osaliselt.

Poolte kooselu algas 1997. Kinnistu kinkelepingu ja asjaõiguslepingust nähtub, et L M
ja A M kinkisid M M kinnistu reg nr xxxx xx.xx.xxxx ning fotost nähtub kinnistu
kinkimise hetkel. Abielutunnistuse xx.xx.xxxx kohaselt on poolte abielu registreeritud
xx.xx.xxxx. Laenulepingust nr xx-xxxxxx-xx nähtub, et pooled võtsid Swedbank AS-
ist laenu 12.04.2002. Rapla Linnavalitsus on väljastanud ehitusloa eramu
rekonstrueerimiseks xxxxxx, xxxxxxxx xxx xx 17.08.2002. Laenude väljamaksete
tabelist nähtub, et ajavahemikul 30.05.2003 kuni 22.02.2008 väljastati laenu summas
55 614 kr. Laenulepingust nr xx-xxxxxx-xx nähtub, et pooled võtsid Swedbank AS-
ist laenu 29.05.2003. AS-i Swedbank tõendist 04.02.2004 nähtub, et K M on tasunud
lepingu nr xx-xxxxxx-xx alusel ajavahemikul 01.01.2003-31.12.2003 intresse summas
9207,73 kr. AS-i Swedbank tõendist 04.02.2004 nähtub, et K M on tasunud lepingu nr
xx-xxxxxx-xx alusel ajavahemikul 01.01.2003-31.12.2003 intresse summas 3304,88
kr. Autoregistri väljavõttest nähtub, et K.M on sõiduki Peugeot, reg nr xxxxxx, omanik
28.10.2013. Abielulahutusetõendist xx.xx.xxxx nähtub, et abielu on lahutatud
xx.xx.xxxx xxxxx Maavalitsuses. Laenulepingu nr xx-xxxxxx-xx lisast nähtub, et M.M
vormistas laenujäägi enda nimele ning võttis Swedbank AS-ist laenu 29.11.2013.
Laenulepingu nr xx-xxxxxx-xx lisast nähtub, et M.M vormistas laenujäägi enda nimele
ning võttis Swedbank AS-ist laenu 29.11.2013.

Pooltevaheline varaühisus on lõppenud, kuid ühisvara on käesolevaks hetkeks
jagamata. Seetõttu palub hageja määrata kindlaks ühisvara koosseis ning mõista kostjalt
hageja kasuks välja õiglane hüvitis omandi kaotamise eest. Hageja leiab, et õiglane
hüvitise suurus tuleb leida selliselt, et kinnistu turuväärtusest lahutatakse kinnistu
väärtus ilma parendusteta (110 000-46 000) ning saadud tulemus (64 000) jagatakse

                                                                                        3
poolte vahel võrdselt. Seega on kostjal kohustus tasuda hagejale omandiõiguse
kaotamise eest hüvitist 32 000 eurot. Alternatiivselt tuleb hagejale tasutav õiglane
hüvitis leida protsentuaalselt. Kui kohus asub seisukohale, et kinnistu kuulub üksnes
osaliselt endiste abikaasade ühisvarasse, siis kuulub kinnistu vähemalt 43% ulatuses
ühisvarasse. Hagejale tasutav õiglane hüvitis peab samuti moodustama poole 43%-st
kinnistu turuväärtusest. Seega moodustaks ühisvarasse kuuluv kinnistu väärtus 47 300
eurot. Võttes arvesse, et abikaasade osad ühisvaras on võrdsed, siis on kostjal kohustus
hüvitada hagejale pool nimetatud summast, s.o 23 650 eurot.

Perekonnaseaduse § 211 lg 1 sätestab, et kui enne käesoleva seaduse jõustumist
sõlmitud abieluvaraleping ei näe ette teisiti, kohaldatakse enne käesoleva seaduse
jõustumist sõlmitud abielude puhul abikaasadevahelistele varalistele suhetele alates
käesoleva seaduse jõustumisest käesolevas seaduses varaühisuse kohta sätestatut.
Pooled ei ole sõlminud abieluvaralepingut ning poolte abielu registreeriti 25.01.2002,
mistõttu kohaldub endiste abikaasade varasuhetele varaühisuse regulatsioon.
Tulenevalt PKS §-st 25 lähevad varaühisuse puhul abikaasade ühisomandisse
varaühisuse kestel omandatud esemed ning abikaasade muud varalised õigused. PKS §
35 kohaselt lõppeb varaühisuse varasuhe muuhulgas abielu lahutamisega. Seega on
pooltevaheline varaühisus lõppenud. PKS § 34 lg 1 sätestab, et kui ühisvara valitsema
õigustatud abikaasa kasutab ühisvara oma lahusvara huvides, peab ta kasutatud vara
väärtuse hüvitama. Hüvitis arvatakse ühisvara hulka. Riigikohus on 14.05.2014 otsuses
nr 3-2-1-21-14 selgitanud, et kehtiva PKS § 210 lg 1 ja § 211 järgi tuleb alates kehtiva
perekonnaseaduse jõustumisest esitatud nõude korral jagada abikaasade ühisvara
kehtiva seaduse järgi, kuid PKS § 210 lg 2 järgi tuleb ühisvara koosseisu
kindlaksmääramisel lähtuda vara omandamise ajal kehtinud seadusest, s.o enne
01.07.2010 kehtinud perekonnaseadusest. PKS § 37 sätestab, et varaühisuse lõppedes
jagavad abikaasad ühisvara omavahel. Abikaasa võib esitada ühisvara jagamise taotluse
kohtule juba koos abielu lahutamise või kehtetuks tunnistamise hagiga või koos
varaühisuse lõpetamise hagiga. PKS § 37 lg 1¹ sätestab, et ühisvara koosseis määratakse
kindlaks varasuhte lõppemise seisuga. Kuid tulenevalt Riigikohtu eelviidatud lahendist
tuleb ühisvara koosseisu kindlaksmääramisel lähtuda varem kehtinud PKS-st. PKS (v.r)
§ 14 kohaselt moodustub abikaasade ühisvara abielu kestel omandatud varast. Sama
seaduse § 15 lg 1 järgi oli abikaasa lahusvaraks tema omandis enne abiellumist olnud
vara, samuti tema poolt abielu kestel kinke või pärimise teel omandatud vara. PKS (v.r)
§ 15 lg 1 kohaselt on kinnistu kostja lahusvara, kuivõrd see omandati enne abielu ja
kinkelepinguga. PKS (v.r) § 14 lg 2 kohaselt võib kohus abikaasade ühisvaraks osaliselt
või täielikult tunnistada abikaasade lahusvara, mille väärtus on abielu kestel abikaasade
töö või rahaliste kulutuste tulemusel oluliselt suurenenud.

Hageja leiab, et kinnistu omandamise hetkel kostja poolt oli kinnistu väärtus 100 000
kr ehk 6391 eurot. Kinnistu kinkimise hetkel asus sellel elamu, mis oli elamiskõlbmatu.
Maja oli ehitatud xxxxndatel aastatel ning selle katus ei pidanud enam vett, ühtlasi
puudus selles jooksev vesi. Hageja on 11.08.2016 istungil selgitanud, et 1998 oli majas
kuivkäimla ja majas saadi nö jooksev vesi tünnist. Kohus ei nõustu hageja seisukohaga,
et kuna 11.08.2016 kohtuistungil ei vaidlustanud kostja asjaolu, et kinnistul asuvas
elamus tuli vesi tünnist ning kaev kuivas aeg-ajalt ära ja ei katnud pere vajadusi, seega
on kostja eelnevad faktilised asjaolud omaks võtnud. Kohus ei loe kostja poolt
omaksvõetuks asjaolusid, et vesi tuli tünnist ning kaev kuivas aeg-ajalt ära ja ei katnud
pere vajadusi, kuna kostja selgesõnaliselt nimetatud asjaolusid kinnitanud ei ole,
mittevastuvaidlemine ei ole omaksvõtt TsMS § 231 lg 2 alusel. Küll aga on kostja

                                                                                       4
võtnud 11.08.2016 kohtuistungil omaks, et ehitusega alustati 2002-2003, vahetati
aknad, tehti uus katus, fassaditööd, terrass, uus katusepealne ja -äär, vannitoanurk,
paigaldati rõdupiirded, suures toas uuendati põrand, esiku põrandale pandi püssiplaat
ja laminaat, köögi põrand võeti lahti ja paigaldati põrandale kips ja reliin, paigaldati
kõnniteekivid. Maksu- ja Tolliameti väljavõttega loeb kohus tuvastatuks, et hageja
esitas koos kostjaga ühise tuludeklaratsiooni reg nr xxxxxxx 17.02.2004, millele on
lisatud teatis laenulepingute nr xx-xxxxxx-xx 11.05.2002 ja nr xx-xxxxxx-xx
28.07.2003 alusel saadud laenude sihtotstarbe kohta, milleks on järgnevalt toodud
ehitusmaterjalide soetamine ja ehitustööde tegemine: katuseplekk 28 000 kr,
tuuletõkkeplaat 15 000 kr, soojustusvill 23 000 kr, katuse aluskile 3000 kr, küprok
12 000 kr, põrandaplaat 5500 kr, katuseaknad 7000 kr, seinametallkarkass 4000 kr,
aknad, rõduuks 31 000 kr, laminaatparkett 6000 kr, aurutõkkekile 2500 kr,
korstnaehitus 9000 kr, kinnitusvahendid 4000 kr, laematerjal 4500 kr, põrandaliistud
1500 kr, liuguks 20 000 kr, puitmaterjal 16 000 kr, välisuks 7000 kr, fassaadikate
65 000 kr, vee- ja kanalisatsiooniehitus 51 000 kr, elektrisüsteem 15 000 kr, tuhaplokk
7000 kr, betoon 5000 kr, aknaplekk 3000 kr, II korruse siseviimistlus 21 000 kr,
ehitusprahi äravedu 5000 kr, seinapostide asendamine 7000 kr, pliidi- ja soemüüriehitus
17 000 kr. Fotodelt nähtub remondijärgus ja remonditud elamu ning need fotod,
võrreldes fotoga elamust ilma parendusteta, kinnitavad et elamu on ümberehitatud.
Laenumaksete tagasimakse graafikuga ja AS-i Swedbank kontoväljavõttega on
tuvastamist leidnud, et abielu jooksul tasus hageja laenumakseid ainuisikuliselt kokku
45 595,50 eurot. Seega on kohtuistungil tõendamist leidnud kostja omaksvõtuga,
fotodega, tuludeklaratsiooni ja selle lisaga laenu sihtotstarbe kohta, laenulepingutega,
et pooled on abielu jooksul elamut parendanud, poolte abielu jooksul on tehtud
märkimisväärseid ümberehitus- ja parendustöid ning ehitati elamu selle tänapäevasel
kujul. Kohus leiab eeltoodu alusel, et kinnistul asuv elamu on ümberehitatud poolte
abielu jooksul ning parenduste tegemine on finantseeritud abikaasade ühisvarast ehk
võetud laenude arvelt.

Kostja leiab, et kostja lahusvaraks oleva kinnistu väärtus ei ole abielu kestel abikaasade
töö või rahaliste kulutuste tulemusel oluliselt suurenenud. Hageja ei ole tõendanud, kas
ja milliseid parendusi on kinnistule abielu kestel ühisvara arvelt tehtud. Hageja on
esitanud kohtule ja eksperdile üksnes paljasõnalised kirjeldused väidetavalt poolte
abielu ajal tehtud kinnistule tehtud parendustööde kohta. Hageja ühtegi tõendit tehtud
parenduste kohta esitanud ei ole ja seetõttu ei saa läbiviidud ekspertiisiga tõendada PKS
§ 14 lg 2 nõude aluseks olevaid asjaolusid. Kohus ei nõustu kostja seisukohaga, et
hageja ei ole esitanud ühtegi tõendit tehtud parenduste kohta. Kohus tuvastas eelpool
hageja esitatud tõendite alusel poolte tehtud parendused kinnistul.

Kohus leiab, et RE Kinnisvara AS-i ekspertiisihinnanguga 29.01.2016 on tõendamist
leidnud, et kinnistul asuva hoone üldpind on 100 m², tsentraalne vesi ja kanalisatsioon,
vahetatud ja soojustatud on katus, välisseinad kaetud krohvplaadiga, vahetatud osaliselt
soojustus, 2002-2013 renoveeritud, elamus on õhksoojuspump, vannitoa põrandaküte,
elektriküte, uus puupliit soojamüüriga, ahi ja kamin, rõdu, terrass, kinnistu on
haljastatud ja heakorrastatud. Eksperthinnanguga 29.01.2016 loeb kohus tuvastatuks,
et kinnistu väärtus ilma parendusteta on 46 000 eurot ja poolte abielu lõppemise
seisuga 80 000 eurot, kuna siseviimistluse seisukord eksperdihinnangul on hea.
Abikaasade ühiste panuste tõttu suurenes oluliselt, s.o 100 m²-ni, ka kinnistul asuva
elamu elamispind ning kinnistu väärtus on seega abikaasade ühiste panuste ja
parenduste tõttu suurenenud 73,913% kinnistu väärtusest (80 000-46 000= 34 000;

                                                                                        5
34 000:46 000x100%). Kohus ei nõustu hageja seisukohaga, et kinnistu väärtus
kinkimise hetkel oli 6400 eurot. Hageja leiab, et ekspertiisiaktis märgitud kinnistu
väärtus (ilma parendusteta) ei kajasta tegelikku olukorda. Hageja on 11.08.2016
kohtuistungil selgitanud, et xxxx alustasid pooled ühiselt veetrassi rajamist kinnistule.
AS-i Rapla Vesi liitumislepinguga loeb kohus tuvastatuks, et kostja liitus AS-iga Rapla
Vesi xx.xx.xxxx. Eeltoodust tulenevalt on mõistlik järeldada, et kinnistu väärtus abielu
lõppemise seisuga oleks olnud oluliselt madalam, kui seal ei oleks olnud tsentraalset
vee- ja kanalisatsiooonitrassi ehk tehtud parendustöid, mida hageja rahastas, kuid mis
faktiliselt teostati enne abielu sõlmimist. Seega leiab hageja, et ühisvara väärtuse
leidmisel oleks põhjendatud jätkuvalt lähtuda kinnistu kinkelepingus märgitud
väärtusest. Kohus nõustub kostja seisukohaga, et osa hageja poolt väidetud parenduste
puhul on vastuvaidlematult tõendatud, et need olid tehtud enne abielu. Enne poolte
abielu on toimunud liitumine Rapla Vesi AS-i vee- ja kanalisatsioonisüsteemiga.
Liitumislepinguga 16.08.1999 AS-iga Rapla Vesi loeb kohus tuvastatuks, et kinnistu
kostjale kinkimise hetkeks 30.07.2001 oli kinnistu liitunud Rapla linna veevõrgu ja
kanalisatsiooniga. Seega kohtuistungil ei leidnud tõendamist, et kinnistule vee- ja
kanalisatsioonitrassi rajamine toimus poolte abielu kestel. Seega on ekspert kinnistu
väärtusele ilma parendusteta hinnangu andmisel õigesti lähtunud asjaolust, et kinnistul
on tsentraalne vee- ja kanalisatsioonitrass. Antud tsiviilasjas on hageja esitanud kostja
vastu nõude ühisvara jagamiseks, mitte hüvitise väljamõistmiseks seltsingulepingu
sätete alusel. Kohus loeb 29.01.2016 eksperthinnangu usaldusväärseks tõendiks, kuna
ekspertiisi on teostanud riiklikult tunnustatud ekspert Monica Meldo.

Kohus ei nõustu hageja seisukohaga, et kinnistu tuleb tunnistada täielikult abikaasade
ühisvaraks. Kohus ei nõustu hageja seisukohaga, et kinnistu väärtus abielu lõppemise
seisuga oli 174% kinnistu väärtusest ilma parendusteta, sest kinnistu väärtus abielu
lõppemise seisuga oli 174% kinnistu väärtusest koos parendustega. Abielu jooksul on
kinnistu väärtus oluliselt, s.o 73,913% (80 000-46 000=34 000; 34 000:46 000x100%),
suurenenud just abikaasade ühiste panuste arvelt. Riigikohus otsuses nr 3-2-1-141-09
on osundanud, et omandi kaotamise tõttu abikaasale makstav õiglane hüvitis tuleb
arvestada võimalikult täpselt omandi kaotamise aja seisuga. Seega on kostja kohustatud
tasuma hagejale omandiõiguse kaotamise eest õiglast hüvitist omandi kaotamise aja
seisuga. Kohus nõustub hageja seisukohaga, et antud juhul tuleb hagejale makstava
õiglase hüvitise suurus tuvastada esimese astme kohtumenetluse seisuga ja mitte abielu
lõppemise seisuga. See tähendab, et kostjal lasub kohustus tasuda hagejale õiglast
hüvitist omandiõiguse kaotamise eest aastal 2016. Eksperthinnang 29.01.2016 tuvastas
kinnistu väärtuse seisuga november 2013. Pindi Kinnisvara AS-i eksperthinnanguga nr
434554 loeb kohus tuvastatuks, et xxxxxxxx xxx xx kinnistu turuväärtus seisuga
30.03.2016 on 110 000 eurot. Kostja vaidleb Pindi Kinnisvara AS-i eksperthinnangule
vastu, kuna tegemist on hageja valitud eksperdiga, kes on tegutsenud hageja juhiste
alusel. Nimetatud eksperthinnangul puudub igasugune sõltumatus ja objektiivsus.
Kohus ei nõustu kostja seisukohaga, kuna Pindi Kinnisvara AS-i ekspertiisi teostamisel
on vara ülevaatus toimunud kostja teadmisel ja nõusolekul. Pindi Kinnisvara AS-i
hindajale on kostja ise selgitanud, et hoone on renoveeritud aastatel 2002-2003 ning
remondivajadus piirdub jooksva remondiga.

Kostja leiab, et antud olukorras tuleb tuvastada, milline oleks kinnistu tänane väärtus
arvestades neid parendusi, mis on kinnistule poolte abielu ajal ja ühisvara arvel tehtud,
mitte aga neid parendusi, mida kostja on teinud oma lahusvarale peale abielu
lahutamist. Pindi Kinnisvara AS on kostja juhiste alusel viinud läbi ekspertiisi

                                                                                       6
tuvastamaks kinnistu tänase väärtuse, lähtudes kinnistu tänasest seisukorrast.
Eksperthinnangus ei ole arvestatud, et peale abielu lahutamist on kostja temale kuuluvat
kinnistut oma lahusvara arvelt oluliselt parendanud. Suurima tööna on välja vahetatud
küttesüsteem. Kui RE Kinnisvara AS-i eksperthinnangus on märgitud, et
küttesüsteemiks on õhksoojuspump ja puupliit, põrandaküte, elektriküte, ahi ja kamin,
siis Pindi Kinnisvara AS eksperthinnangus on märgitud, et küttesüsteemiks on
individuaalne keskküte puidugraanulite baasil. Küttekehadeks on I korrusel
põrandakütte torustik ja katusekorrusel radiaatorid. Lisaks katusekorrusel
õhksoojuspump.

Kostja on seisukohal, et küsitavusi tekitavad ka valitud võrdlusobjektid. Pindi
Kinnisvara AS-i eksperthinnangus on üheks võrreldavaks tehinguks 21.01.2016
toimunud tehing hinnaga 120 000 eurot. Eksperthinnangust nähtuvalt on tegemist 2012
ehitatud paariselamuga, s.o sisuliselt uusehitisega. Käesolevas menetluses vaidluse all
olev elamu on ehitatud 1962 ning antud ehitis ja selle turuväärtus ei ole kindlasti
võrreldav uusehitisega. Ekspertiisi eesmärgiks on võrrelda võrreldavaid objekte ja
tehinguid. Nimetatud tehing aga vaidlusaluse elamuga võrreldavaks tehinguks ei ole.
Kohus ei nõustu kostja seisukohaga, kuna riiklikult tunnustatud ekspert on selgitanud,
et tegemist on väga väiksemahulise turuga, kus on vähe tehinguid, siis napib sobivaid
võrdlusobjekte (piisavas mahus, sarnaste varadega tehtud tehingute puudumine) ning
sellisel juhul võrdlustabelis tehakse vastavad kohandused.

Kohus ei nõustu kostja seisukohaga, et kahtlusi tekitab märge, et tegemist on
lõppväärtusega, mis sisaldab käibemaksu, kui müüjal on seadusest tulenevalt kohustus
lisada kinnistu müügihinnale käibemaks. Kohus nõustub hageja seisukohaga, mille
kohaselt Pindi Kinnisvara ekspertarvamuses ei sisaldu kuskil viidet sellele, et kinnisasja
turuväärtus sisaldab käibemaksu. Ekspertarvamuse lk-l 1 on toodud turuväärtus,
milleks on 110 000 eurot. Samuti kajastab eksperthinnangu lk 19 ja 20 turuhinda, kuid
taaskord ei ole nimetatud summale lisatud käibemaksu. Järelikult ei ole Pindi hinnangus
märgitud kinnistu turuväärtus käibemaksu sisaldav.

Eksperthinnanguga 09.05.2016 on tuvastamist leidnud, milline on kinnistu väärtus
poolte abielu jooksul tehtud parenduste korral käesoleval hetkel. Ekspert tuvastas, et
seisuga 09.05.2016 oleks vara väärtus vastavalt 79 000 eurot eeldusel, et siseviimistluse
seisukord on hea/rahuldav ning 82 000 eurot eeldusel, et siseviimistluse seisukord on
hea. Ekspert M.Meldo 08.09.2016 vastustes lisaküsimustele on märkinud, et peab
võimalikuks ajalist kohandatust suurendada selliselt, et hea/rahuldava seisukorra puhul
on vara väärtuseks 81 000 ja hea seisukorra puhul 84 000 eurot. Kohus nõustub
hagejaga, et eksperthinnang 23.05.2016 tõendab kinnistu väärtust juhul, kui kinnistu
ning sellel asuv elamu oleks samas olukorras kui 2013 novembris. Hageja leiab, et
kostja esitatud hindamisaktis kajastatud hinna tegelikkusele vastavuse seab täiendavalt
kahtluse alla ekspertarvamustes küttesüsteemide ja veevarustuse kohta märgitu. Hageja
leiab, et poolte esitatud hindamisaktide omavaheline võrdlus näitab, et neis esinevad
märkimisväärsed erinevused ehitise ning selle tehnorajatiste kirjelduses, mis mõjutavad
hoone turuväärtust. Kostja tellitud kinnisvara hindamisaktis on märgitud, et kinnisasjal
on lokaalne kanalisatsioon, kuid hageja esitatud hindamisaktis on kinnistul tsentraalne
kanalisatsioon. Ekspert on 08.09.2016 vastuses märkinud, et üldiselt mõjutab
kinnisvara turuväärtust kanalisatsiooni ja veetrassi olemasolu. RE Kinnisvara AS-i
09.05.2016 eksperthinnangust nähtub, et ka küttesüsteemi uuendamine mõjutab
kinnisvara turuväärtust. Hageja leiab, et kostja esitatud tõend ei ole objektiivne, kuna

                                                                                        7
selles on hinnavõrdluse aluseks võetud objektid, mida ei saa võrrelda. Kohus leiab, et
see on hageja ekslik arusaam asjast, et ekspert on võrrelnud võrreldamatuid objekte.
Riiklikult tunnustatud ekspert M.Meldo vastusest 08.09.2016 nähtub, et tegemist on
väga väiksemahulise turuga, kus on vähe tehinguid, siis napib sobivaid võrdlusobjekte
(piisavas mahus, sarnaste varadega tehtud tehingute puudumine) ning võrdlustabelis
tehakse vastavad kohandused. Ekspert selgitab ka, et eksperthinnangus kasutatud
ajaline kohandus ongi subjektiivne, põhinedes hindaja kogemusel sarnast tüüpi
objektide osas. Riiklikult tunnustatud ekspert M.Meldo selgitab, et 2013-2016 on
Raplas toimunud kõikide hoonestatud elamumaadega keskmiselt alla ühe tehingu kuus.
Kuna tegemist on väikse aktiivsusega heterogeense turuga, siis ka neist vähestest
tehingutest ei ole enamus võrreldavad hinnatava objektiga. M.Meldo ei nõustu
seisukohaga, et Rapla elamute turul üldiselt on toimunud märkimisväärne hindade kasv.
Vaadeldavat tüüpi turul muudab ka paari keskmisest oluliselt erineva hinnaga maja
müük juba oluliselt statistikat. Kindlasti on sel perioodil Rapla kinnisvaraturu üldine
hinnatase tõusnud (keskmiselt erinevad objektiliigid u 20-30%), kuid see ei tähenda, et
hinnatõus jaotub ühtlaselt turul pakutavate objektide/liikide vahel. Hinnatava vara
turuväärtus ei ole kasvanud võrdselt kogu Rapla kinnisvaraturu kasvuga. Küll aga
kohus nõustub hageja seisukohaga, et õiglase hüvitise suuruse leidmisel tuleb võtta
aluseks Pindi Kinnisvara AS-i eksperthinnanguga tuvastatud xxxxxxxx xxx xx kinnistu
turuväärtus 110 000 eurot seisuga 30.03.2016, kuna omandi kaotamise tõttu makstav
õiglane hüvitis tuleb arvestada võimalikult täpselt omandi kaotamise aja seisuga. Kohus
leiab, et on põhjendatud leida hüvitise suurus selliselt, et 29.01.2016 eksperthinnang on
aluseks kinnistu turuväärtuse leidmisele ilma parendusteta ning Pindi Kinnisvara AS-i
eksperthinnang on aluseks turuväärtuse leidmisele seisuga 2016. Eksperthinnangus
29.01.2016 toodud kinnistu turuväärtus 46 000 eurot, eeldusel, et parendusi pole tehtud,
kätkeb endas ka poolte enne abielu tehtud parendused (tsentraalne vesi ja
kanalisatsioon), ning Pindi Kinnisvara AS-i eksperthinnangus toodud kinnistu
turuväärtus 110 000 eurot kätkeb endas kostja poolt peale abielu tehtud parendused
(küttesüsteem). Kohus leiab, et selliselt leitav hüvitis on õiglane, kuna arvestab kõige
paremini mõlema poole panuseid kinnistu parendamisel. Seega ei võta kohus hüvitise
leidmisel aluseks 09.05.2016 eksperthinnangut, kuna ainult RE Kinnisvara AS-i
eksperthinnangutele tuginedes saavad kaitstud ainult kostja huvid, s.o ei arvestata
hageja panust enne abielu tehtud parendustes, kuid arvestatakse kostja panust pärast
abielu tehtud parendustes. Riigikohtu otsuse nr 3-2-1-94-07 kohaselt PKS § 14 lg 2
alusel saab ühe abikaasa lahusvara tunnistada abikaasade ühisvaraks üksnes osas, mille
võrra on lahusvara väärtus abielu ajal abikaasade töö või rahaliste kulutuste tulemusel
suurenenud. Selleks tuleb kohtul selgitada välja, milline on asja väärtus koos abielu ajal
lisandunud väärtusega, ning seejärel, milline oleks asja väärtus, kui abielu ajal ei oleks
asja väärtust suurendatud. Kohus leiab, et kinnistu väärtus on 64 000 euro (kinnistu
turuväärtusest lahutatakse kinnistu väärtus ilma parendusteta, s.o 110 000-46 000
eurot) võrra suurenenud poolte abielu ajal poolte töö ja rahaliste kulutuste tulemusel
ning selles osas tuleb kinnistu xxxxxxxx xxx xx tunnistada poolte ühisvaraks. Kohus ei
nõustu kostja seisukohaga, et 4795,275 eurot on maksimaalne summa, mida saaks
hageja kasuks kostjalt välja mõista. Kohus nõustub hagejaga, et õiglane hüvitis tuleb
leida selliselt, et kinnistu turuväärtusest lahutatakse kinnistu väärtus ilma parendusteta
(110 000-46 000) ning jagatakse poolte vahel võrdselt. Seega on kostjal kohustus
tasuda hagejale omandiõiguse kaotamise eest hüvitist 32 000 eurot. Selliselt leitava
kinnistu väärtuse alusel arvestatav kompensatsioon on õiglane mõlema poole suhtes.

Vastuhagi

                                                                                        8
Kohus leiab, et vastuhagi on põhjendatud ja kuulub rahuldamisele.

Pooled on sõlminud laenulepingud nr xx-xxxxxx-xx, nr xx-xxxxxx-xx ning nr xx-
xxxxxx-xx laenusummaga 5 884 eurot. Poolte abielu on lahutatud xx.xx.xxxx. Abielu
lahutamise hetke seisuga oli laenulepingu xx-xxxxxx-xx alusel tagastamata
laenusumma 15 701,31 eurot, laenulepingu nr xx-xxxxxx-xx alusel tagastamata
laenusumma 7545,78 eurot ja laenulepingu nr xx-xxxxxx-xx alusel tagastamata
laenusumma 3662,36 eurot. Poolte ühisvaraliste kohustuste jääk oli abielu lahutamise
hetkel kokku 26 909,45 eurot. Pooled sõlmisid 29.11.2013 pangaga laenulepingu nr xx-
xxxxxx-xx lisa, millega vastuhageja võttis ainuisikuliselt üle laenulepingust tulenevad
kohustused summas 15 701,31 eurot. Lepingu p 3.17.2 alusel on vastukostja vabastatud
kõikidest lepingust nr xx-xxxxxx-xx tulenevatest kohustustest. Pooled sõlmisid
29.11.2013 pangaga laenulepingu nr xx-xxxxxx-xx lisa, millega vastuhageja võttis
ainuisikuliselt üle laenulepingutest nr xx-xxxxxx-xx ja nr xx-xxxxxx-xx tulenevad
kohustused kokku summas 11 214,71 eurot. Lepingu p 3.17.3 alusel on lõpetatud poolte
ja panga vahel sõlmitud laenuleping nr xx-xxxxxx-xx. Lepingu p 3.7.14 alusel on
vastukostja vabastatud kõikidest lepingust nr xx-xxxxxx-xx tulenevatest kohustustest.
Vastuhageja palub jagada laenulepingutest nr xx-xxxxxx-xx, nr xx-xxxxxx-xx ja nr xx-
xxxxxx-xx ja nende lisadest ja/või muudatustest tulenevad kohustused poolte
omavahelistes suhetes selliselt, et kohustused jäävad vastuhageja kanda ning
vastukostja kohustub hüvitama vastuhagejale kohustustest vabanemise eest poole
kohustuste väärtusest varasuhte lõppemise, s.o abielu lahutamise hetke seisuga.

PKS § 37 lg 1 sätestab, et varaühisuse lõppedes jagavad abikaasad ühisvara omavahel.
Abikaasa võib esitada ühisvara jagamise taotluse kohtule juba koos abielu lahutamise
või kehtetuks tunnistamise hagiga või koos varaühisuse lõpetamise hagiga. PKS § 37
lg 11 kohaselt määratakse ühisvara koosseis kindlaks varasuhte lõppemise seisuga.
PKS § 38 sätestab, et ühisvaral lasuvad kohustused täidetakse vara jagamise käigus või
jagatakse abikaasade vahel sarnaselt muu varaga. Kohustuste jagamisele kohaldatakse
võlaõigusseaduses kohustuste ülemineku kohta sätestatut. Kohustuste jagamisele
abikaasadevahelistes suhetes kohaldatakse käesolevas seaduses vara jagamise kohta
sätestatut.

Vastukostja palub TsMS § 423 lg 2 p 1 järgi jätta hagi läbivaatamata. Arvestades VÕS
§ 175 ja PKS § 38 regulatsiooni, toimus vastuhageja poolt kohustuste ülevõtmine
kokkuleppel. Eelnev aga on käsitatav pooltevahelise kokkuleppena ühisvarasse
kuuluvate kohustuste jagamise osas. Seega on vastuhagi rahuldamine välistatud, kuna
vastuhagist nähtub, et vastuhageja õiguseid ei ole üleüldse rikutud. Kohustuste
ülevõtmine oli vastuhageja vaba tahe ning käesoleva tsiviilasja raames oma varasemate
kokkulepete ümberhindamine ei ole vastuhageja menetlusõiguste heauskne
kasutamine.

Alternatiivselt palub vastukostja vastuhagi jätta läbivaatamata TsMS § 423 lg 2 p 2
alusel. Antud juhul on vastuhageja kokku leppinud kohustuse ülevõtmises ning
vormistanud oma vabasta tahtest kohustuste ülevõtmise lepingud AS-iga Swedbank.
Vastuhagiga on vastuhageja soovinud taganeda vastukostjaga sõlmitud kokkuleppest
ning asunud teostama oma õigusi vastuolus VÕS § 175 ja PKS §-ga 38.

Kohus leiab, et vastuhagi ei kuulu TsMS § 423 lg 2 p-de 1 ja 2 järgi läbivaatamata
jätmisele. Kohus nõustub vastuhageja seisukohtadega, mille kohaselt vastuhageja on

                                                                                     9
sõlminud panga kui võlausaldajaga kokkulepped, mille kohaselt on laenulepingutest nr
xx-xxxxxx-xx, nr xx-xxxxxx-xx, nr xx-xxxxxx-xx tulenevad kohustused jäänud
vastuhageja kanda. Poolte omavahelistes suhetes nimetatud lepingutest tulenevaid
kohustusi aga jagatud ei ole. Pangaga sõlmitud kokkulepped ei ole käsitletavad
pooltevahelise kokkuleppena ühisvaraliste kohustuste jagamise osas. Ühisvara
jagamise kokkulepe sõlmitakse siiski lahutatud abikaasade vahel, mitte aga abikaasade
ja kolmandate isikute vahel. Vastuhageja on selgitanud ja kohus nõustub nende
selgitustega, et panga sõlmitud kokkulepete eesmärgiks oli reguleerida, kumb
abikaasadest jääb panga ees vastutavaks kohustuste ees. Pangaga sõlmitud
kokkulepetega ei ole vastuhageja loobunud oma õigustest arvestada vastukostjalt üle
võetud kohustuste väärtust poolte ühisvara jagamisel. Ühtegi kokkulepet ühisvaraliste
kohustuste jagamiseks omavahelistes suhetes poolte vahel sõlmitud ei ole.

Vastukostja leiab, et äritegevuseks võetud laen on kokku summas 11 208,14 eurot, kuna
vastupidist ei ole tõendatud. Seega ühisvarasse võiks kuuluda laenulepingust nr xx-
xxxxxx-xx tulenev kohustus, mille jääk abielu lõppemise seisuga oli kokku 15 701,31
eurot. Kuna kinnistu, mille renoveerimisseks laen võeti, on vastuhageja lahusvara, siis
on laenu kasutatud vastuhageja lahusvara huvides. Vastukostja leiab, et on
põhjendamatu ning hea usu põhimõttega vastuolus, kohustada hagejat kasvõi osaliselt
kostja lahusvara tarbeks võetud laenu, kui kinnistu täies ulatuses jääb kostja omandisse.
Laenusumma jagamine kui ühisvara võiks kõne alla tulla üksnes olukorras, kus kohus
tunnistab kinnistu täies ulatuses poolte ühisvaraks. Seejärel saaks kohus lahutada
kinnistu 2016 turuväärtusest laenulepingust tuleneva jäägi ja jagada saadud tulemuse
pooleks. Vastukostja leiab, et laenulepingutega on abikaasade ühisvara koosseisu
võetud kohustuse kogusumma 61 296,81 eurot. Kuna abielu lõppedes võttis
vastuhageja enda kanda ühisvarasse kuuluva laenukohustuse kokku summas 15 701,31
eurot, siis jäi vastukostja kanda u 25% ühisvarasse kuulunud kohustustest. Kuna
kinnistu väärtusest vaid 58,1% kuulub poolte ühisvarasse, siis 41,9% ulatuses on
kinnistu kostja lahusvaraks. Järelikult oleks põhjendatud käsitleda ka laenukohustusi
eeltoodud proportsiooni alusel. See tähendab, et 41,9% kogu laenust tuleb lugeda kostja
lahusvara huvides kasutatud laenuks, mille hüvitamise kohustus hagejal puudub.
Vastuhagi rahuldamata jätmist õigustab ka Riigikohtu pikaajaline praktika, mille
kohaselt võib ühisvara jagamisel teatud juhtudel abikaasade võrdsuse põhimõttest
kõrvale kalduda. Poolte võrdsuse põhimõttest kõrvale kaldumist õigustab hageja poolt
kantud laenusumma suurus ja kostja alusetu rikastumine. Vastuhagejale jäi kõik
elamusse kuuluv vallasvara, mille jagamist ei ole pooled taotlenud. Samuti ei ole
vastukostja taotlenud vastuhagejale kuuluva äriühingu jagamist. Seega kui arvestada
kogu ühisvara väärtust, siis on vastuhagejale jäänud vara väärtus oluliselt suurem.
Seega on põhjendatud jätta ühisvarasse kuuluv laenukohustus kokku summas
15 701,31 eurot täies ulatuses vastuhageja kanda. Alternatiivselt palub vastukostja
rahuldada vastuhagi 4561,23 euro ulatuses. Kinnistu koguväärtusest moodustab
ühisvara kõigest 58,1%, s.o laenujäägist on õiglane käsitleda vaid 58,1% abikaasade
ühisvarasse kuuluva kohustusena. Laenujäägist 15 701,31 on 58,1% 9122,46 eurot.

Swedbank AS-i tõendiga 15.05.2015 loeb kohus tuvastatuks, et laenulepingu nr xx-
xxxxxx-xx kasutamise sihtotstarbeks on elamu renoveerimine ja sõiduauto
liisingulepingu refinantseerimine. Seisuga 12.11.2013 oli laenulepingu tagastamata
laenusumma 15 701,31 eurot. Swedbank AS-i tõendiga 15.05.2015 loeb kohus
tuvastatuks, et laenulepingu nr xx-xxxxxx-xx kasutamise sihtotstarvet ei ole määratud,
laenusaaja taotles laenu äritegevuseks. Seisuga 12.11.2013 oli laenulepingu

                                                                                      10
tagastamata laenusumma 7545,78 eurot. Swedbank AS-i tõendiga 15.05.2015 loeb
kohus tuvastatuks, et laenulepingu nr xx-xxxxxx-xx kasutamise sihtotstarvet ei ole
määratud, laenusaaja taotles laenu äritegevuse finantseerimiseks. Seisuga 12.11.2013
oli laenulepingu tagastamata laenusumma 3662,36 eurot. Laenulepingute nr xx-
xxxxxx-xx lisaga ja laenulepingu nr xx-xxxxxx-xx lisaga loeb kohus tuvastatuks, et
võlausaldajaga on sõlmitud kokkulepped, mille kohaselt on laenulepingutest nr xx-
xxxxxx-xx, nr xx-xxxxxx-xx ja nr xx-xxxxxx-xx tulenevad kohustused jäänud panga
ees vastutavaks vastuhageja.

Kohus nõustub vastuhageja seisukohaga, mille kohaselt ei saa nõustuda vastukostja
seisukohaga, et ühisvara koosseisu tuleb arvestada kahe laenulepingu kohustuste
kogusumma ning jagada see poolte vahel positiivse varana. Kohustusi saab siiski
käsitleda kohustustena ning ühisvara jagamise käigus on võimalik jagada just
kohustuste jääke. Kohustuste alusel saadud ning abielu ajal ühiselt ära tarvitatud raha
ühisvarana jagada võimalik ei ole. Kohus nõustub vastuhageja seisukohaga, et
laenulepingu nr xx-xxxxxx-xx puhul on tegemist poolte ühiselt võetud
laenukohustusega. Lepingust nähtuvalt on pooled kaaslaenusaajateks. Nimetatud laenu
puhul ei saa seega tõusetuda küsimust sellest, kas tegemist on poolte ühise kohustusega
või vastuhageja ainukohustusega. Olukorras, kus pooled on laenu ühiselt võtnud, on
tegemist ka ühise kohustusega. Olukorras, kus mõni kohustustest oleks võetud vaid ühe
abikaasa poolt, peab kohus asuma eraldi tuvastama, kas on tegemist poolte ühise
kohustusega või vastuhageja ainukohustusega. Sellisel juhul peab kohus tuvastama, kas
ka teine abikaasa nimetatud kohustuste eest PKS § 19 alusel vastutab, s.o kas
kohustustest on tekkinud abikaasade solidaarkohustus. Olukorras, kus kohustus on
mõlema abikaasa poolt võetud, on solidaarkohustus tekkinud juba sõlmitud lepinguga.
Poolte omavahelistes suhetes nimetatud lepingutest tulenevaid kohustusi jagatud ei ole
ning vastupidist ei ole tõendanud ka vastukostja. Pangaga sõlmitud kokkulepped ei ole
käsitletavad pooltevahelise kokkuleppena ühisvaraliste kohustuste jagamise osas.
Ühisvara jagamise kokkulepe sõlmitakse siiski lahutatud abikaasade vahel, mitte aga
lahutatud abikaasade ja kolmandate isikute vahel. Pangaga sõlmitud kokkulepete
eesmärgiks oli reguleerida, kumb abikaasadest jääb panga ees vastutavaks kohustuste
eest. Pangaga sõlmitud kokkulepetega ei ole aga M.Mloobunud oma õigustest arvestada
vastukostjalt üle võetud kohustuste väärtust poolte ühisvara jagamisel. Vastukostja
leiab, et laenud nr xx-xxxxxx-xx ja nr xx-xxxxxx-xx on võetud sihtotstarbega
äritegevuseks. Seega on vastuhageja kasutanud rahalisi vahendeid oma äriühingu
huvides ning äriühing jääb vastuhageja ainuomandisse. Kohus nõustub vastuhageja
seisukohaga, et OÜ Antmar Elekter on asutatud poolte abielu ajal 24.08.2006 ning
seega on ka nimetatud äriühingu osa näol tegemist poolte ühisvaraga. Kohus nõustub
vastuhageja seisukohaga, et isegi, kui mingit osa laenudest oleks kasutatud OÜ Antmar
Elekter huvides, on ka see käsitletav poolte ühisvara huvides tegutsemisena ning ei saa
nõustuda vastukostja käsitlusega, et kuivõrd vastukostja ei ole nõudnud OÜ Antmar
Elekter osa jagamist, siis ei saa vastuhageja nõuda laenukohustuse jagamist. Nimetatud
varal ja kohustustel puudub omavahel igasugune seos. Vastuhageja väitel osa laenudest
kasutati OÜ Antmar Elekter huvides, kuid ettevõttest teenitud rahaliste vahenditega
finantseeriti majaehitust samas ulatuses. Kohus nõustub vastuhageja seisukohaga, et
vastukostja viited selle kohta, kes ja millises ulatuses on kohustusi abielu jooksul
täitnud vastukostja, ei ole asjakohased. Võttes arvesse, et abikaasade osad ühisvaras on
võrdsed, siis on kostjal kohustus hüvitada hagejale pool nimetatud summast, s.o 23 650
eurot.


                                                                                     11
Hageja hagiga leidis tuvastamist, et 64 000 euro ulatuses kinnistu väärtusest suurenes
kinnistu väärtus poolte panuste arvel abielu jooksul. Hageja ise hagis palus, et õiglane
hüvitis tuleb leida selliselt, et kinnistu turuväärtusest lahutatakse kinnistu väärtus ilma
parendusteta (110 000-46 000) ning jagatakse poolte vahel võrdselt. Kohus tuvastaski,
et kinnistu väärtus osas, mis suurenes poolte panuste tõttu abielu jooksul, tunnistatakse
poolte ühisvaraks ning vastukostjale määratakse vastav rahaline hüvitus. Seega ei ole
põhjendatud jagada laenujääki vastavalt abielu jooksul kinnistu väärtuse suurenemise
protsendile, vaid laenukohustus tuleb jagada võrdselt poolte vahel nagu leiti hagejale
õiglane hüvitis, et kinnistu turuväärtusest lahutati kinnistu väärtus ilma parendusteta
ning jagati poolte vahel võrdselt. Kohus leiab, et seetõttu ei ole ka põhjendatud ühisvara
jagamisel vastuhagi menetlemisel kalduda kõrvale abikaasade võrdsuse põhimõttest,
kuna kohtuistungil ei ole tõendamist leidnud abikaasade osade võrdsusest
kõrvalekaldumise eeldused PerekS § 19 lg 2 järgi: vastuhageja ei ole mõjuva põhjuseta
tervikuna ühisvara omandamisse panustanud. Kohus nõustub vastuhageja seisukohaga,
et abielu kestel oli pooltel ühisvara režiim ning kõiki kohustusi täideti seega poolte
ühisvara arvelt. Õiguslikult puudub igasugune tähtsus, kelle kontolt ülekandeid tehti.
Samuti ei oma asjas tähtsust, et osa ühisvarast on pooled jaganud kokkuleppel. K.M
poolt soovitud lahendus tekitaks olukorra, kus jagamisele läheks ainult positiivne vara
ning kohustused, mis samuti ühisvara hulka kuuluvad, jääksid ilma
igasugusekompensatsioonita üksnes vastuhageja kanda. Seesugune lahendus ei ole
õiguslikult põhjendatud ega ka õiglane. Seega ei kuulu ühisvarasse kuuluv
laenukohustus summas 15 701,31 eurot täies ulatuses vastuhageja kanda jätmisele ega
vastukostjalt vastuhageja kasuks ainult 4561,23 eurot väljamõistmisele.

Eeltoodu alusel kohus leiab, et tuleb määrata, et AS-iga Swedbank sõlmitud
laenulepingutest nr-d xx-xxxxxx-xx, nr xx-xxxxxx-xx ja nr xx-xxxxxx-xx ning nende
lisadest ja/või muudatustest tulenevad kohustused jäävad poolte omavahelistes suhetes
vastuhageja kanda ning vastukostjalt tuleb välja mõista vastuhageja kasuks hüvitis
laenulepingutest nr-d xx-xxxxxx-xx, xx-xxxxxx-xx ja xx-xxxxxx-xx tulenevatest
kohustustest vabanemise eest summas 13 454,725 eurot.

Nii hagi kui ka vastuhagi lahendamisel on kohus arvestanud poolte panustega
ühisvarasse ning leiab, et ei ole rikkunud hea usu põhimõtteid.

Nõuete tasaarvestus

VÕS § 197 lg 1 sätestab, et kui kaks isikut on kohustatud maksma teineteisele
rahasumma või täitma muu samaliigilise kohustuse, võib kumbki pool oma nõude teise
poole nõudega tasaarvestada, kui tasaarvestaval poolel on õigus oma kohustus täita ja
teiselt poolelt nõuda tema kohustuse täitmist.

Hageja palub vastuhagi nõude ja hageja õiglase hüvitamise nõude tasaarvestada
kattuvas osas. Hagejale tasutavast õiglase hüvitise summast 32 000 eurot tuleb lahutada
7850,66 eurot. Seega tuleb pärast tasaarvestamist kostjalt hageja kasuks välja mõista
õiglane hüvitis kokku summas 24 149,34 eurot.

VÕS § 200 lg 4 sätestab, et tasaarvestav pool ei saa tasaarvestada nõuet, millele teine
pool saab esitada vastuväiteid. Kohus leiab, et kuna kostja on esitanud hageja nõude
peale vastuväite, paludes jätta hagi rahuldamata, siis hageja tasaarvestusavaldus hageja
nõutud viisil rahuldamisele ei kuulu.


                                                                                        12
Menetluskulude jaotus ja kindlaksmääramine
TsMS § 164 lg 1 sätestab, et hagilises abieluasjas ja põlvnemisasjas kannab kumbki
pool oma menetluskulud ise ning sama paragrahvi lg 2 sätestab, et kohus võib jagada
kulud erinevalt käesoleva paragrahvi lõikes 1 sätestatust, kui tegemist on abielu
varavahekorral põhineva vaidlusega või kui kulude selline jaotus ei oleks õiglane, muu
hulgas kui see kahjustaks ülemääraselt ühe abikaasa olulisi vajadusi.

Kohus rahuldas hagi õiglase hüvitise väljamõistmiseks ning vastuhagi, seega on õiglane
jätta hageja menetluskulud kostja kanda ning vastuhageja menetluskulud vastukostja
kanda.

TsMS § 174 lg 1 sätestab, et menetluskulude rahalise suuruse määrab menetluskulude
jaotuse alusel vajalikus ja põhjendatud ulatuses kindlaks asja menetlev kohus samas
tsiviilasjas, millega seoses kulud tekkisid.

TsMS § 175 lg 1 sätestab, et kui menetlusosaline peab menetluskulude jaotust
kindlaksmäärava kohtulahendi kohaselt kandma teist menetlusosalist esindanud
lepingulise esindaja kulud, mõistab kohus kulud välja põhjendatud ja vajalikus ulatuses.
Lepinguline esindaja on menetlusosalist menetluses esindav advokaat või muu esindaja
käesoleva seadustiku §-s 218 sätestatu kohaselt.

Hageja palub välja mõista kostjalt menetluskulud summas 8133,10 eurot: riigilõiv 300
eurot, ekspertiisitasu 864 eurot, eksperthinnangu ees tasutud 240 eurot, lepingulise
esinduse kulud summas 6729,10 eurot. Lepingulise esinduse kulude aluseks on
lepingulise esindaja töökirjed tunnitasuga 120 eurot, millele lisandub käibemaks.
Kohus leiab, et hageja lepingulise esindaja tunnitasu 120 eurot, millele lisandub
käibemaks, on mõistlik ja vastab õigusteenust osutanud advokaadi kutsealastele
oskustele. Riigikohtu 11.02.2015 otsuses nr 3-2-1-115-14 on kohus leidnud, et
professionaalse ja asjakohase õigusteenuse osutamise korral tuleb mõistlikuks pidada
tunnihinda 153 eurot, millele lisandub käibemaks. Seega on õigusteenuse tunnihind 120
eurot, millele lisandub käibemaks, mõistlik ning ka kooskõlas Riigikohtu praktikaga.
Kohus nõustub hagejaga, et hageja menetluskulud on põhjendatud ja vajalikud. Hageja
esindaja poolt menetluses esitatud hagiavaldus, ekspertiisi läbiviimisega seotud
menetlusdokumendid ja täiendavad seisukohad on põhjalikult argumenteeritud. Kuna
hageja ei ole käibemaksukohuslane, siis taotleb ta menetluskulude hüvitamist TsMS §
174 lg-st 10 koos käibemaksuga. Seega kuulub kostjalt väljamõistmisele menetluskulud
summas 8133,10 eurot (koos käibemaksuga).

Kostja on seisukohal, et hageja menetluskulud kõik mõistlikud ja põhjendatud ei ole.
Kohtukulude osas on põhjendamatuteks kuludeks kulud ekspertiisidele. Kostja on
seisukohal, et RE Kinnisvara 29.01.2016 eksperthinnanguga ei ole võimalik tõendada
kinnistule parenduste tegemise fakti ja ulatust, milleks hageja on ekspertiisi taotlenud.
Parendused, mida ekspert on ekspertiisi tegemisel aluseks võtnud, peaksid olema ka
faktiliselt tõendatud. Käesoleval juhul seesuguseid tõendeid esitatud ei ole. Kostja on
vaielnud vastu ka hageja poolt tellitud Pindi Kinnisvara AS-i eksperthinnangule, kuna
see ei anna objektiivset tõendusteavet. Lähteülesanne on esitatud eksperdile ebaõigesti.
Küsitavusi tekitavad ka eksperdi valitud võrdlusobjektid. Kohus ei nõustu kostja
vastuväidetega hageja kohtukulude peale. Kohus arvestas asja lahendamisel mõlema
siinnimetatud eksperthinnanguga ja on andnud neile eespool hinnangud ning kohus
leidis ka, et parendused, mida ekspert ekspertiisi tegemisel aluseks võttis, on faktiliselt

                                                                                        13
tõendamist leidnud. Samuti leiab kostja, et hageja toodud õigusteenuse maht on
ülepaisutatud. Kohus ei nõustu kostja seisukohaga. Kohus leiab, et hageja lepingulise
esindaja koostatud menetlusdokumendid ja seisukohad on põhjalikud, asjakohased,
sisukad. Menetluskulude nimekirjale on lisatud arved koos spetsifikatsiooniga. Hageja
lepingulise esindaja töökirjed esitatud mahus ei ole ülepaisutatud, arvestades, et
käesolev menetlus on kestnud pikka aega, alates 09.02.2015 käesoleva ajani, s.o 1 aasta
11 kuud. Kõikides arvetes ja spetsifikatsioonides toodud töökirjed on olnud vajalikud
ja põhjendatud ning ajakulu vastab tehtud õigustoimingute mahule ja keerukusele.
Kohus ei tuvastanud ühtegi üleliigset töökirjet. Hageja menetluskulud on põhjendatud
ja need tuleb kostjalt hageja kasuks välja mõista ning lisaks tuleb välja mõista viivis
menetluskuludelt.

Kostja palub välja mõista hagejalt menetluskulud summas 6450 eurot: lepingulise
esinduse kulud summas 6150 eurot, riigilõiv 300 eurot. Lepingulise esinduse kulude
aluseks on lepingulise esindaja töökirjed 34,10 t ulatuses, tunnitasuga 150 eurot, millele
lisandub käibemaks. M.M kinnitab, et ta ei ole käibemaksukohuslane ega saa tekkinud
kuludelt käibemaksu tagasi arvestada. M.M kinnitab, et kõik kohtule menetluskulude
rahalise suuruse kindlaksmääramiseks esitatud kulud on tekkinud seoses
kohtumenetlusega tsiviilasjas nr 2-15-2063. Kohus leiab, et kostja lepingulise esindaja
tunnitasu 150 eurot, millele lisandub käibemaks, on TsMS § 175 lg 1 mõttes
põhjendatud ning ka kooskõlas Riigikohtu praktikaga. Kohus on seisukohal, et
menetlus on olnud väga mahukas ja keeruline. Ka kostja esitatud menetlusdokumendid
on olnud väga põhjalikud.

Hageja leiab, et põhjendatud ei ole kahe esindaja üksteist dubleerivad kulud. Kohus ei
nõustu hagejaga, et 09.03.2015 ja 09.12.2015 on toimunud kohtumised erinevate
esindajatega, kuna see on ainult paljasõnaline väide. Alternatiivselt leiab hageja, et
hageja ei pea kandma mitme järjestikuse nõupidamise raames 3 tunni ja 15 minuti
ulatuses kulusid. Hageja leiab, et antud menetluses 17.03.2016 ja 11.08.2016 istungiks
ettevalmistumise põhjendatud ajakuluks tuleb pidada 1 tund, kuna kostja esindaja oli
varasemalt korduvalt kohtunud kostjaga. Hageja palub vähendada töökirjete mahtu
18.04.2016 ja 20.05.2016 ning 15.06.2016 ja 28.06.2016. Kokkuvõtvalt palub hageja
vähendada kostja põhjendatud ja vajalikke menetluskulusid vähemalt 5 tunni ja 25
minuti võrra. Kostja on TsMS § 176 lg 5 kohaselt kinnitanud, et kõik kohtule
menetluskulude rahalise suuruse kindlaksmääramiseks esitatud kulud on kantud seoses
kohtumenetlusega. Kohus ei nõustu hagejaga, et kostja lepingulise esindaja töökirjed
on ülepaisutatud, kuna hageja lepingulise esindaja töökirjete ajaline maht ületab
oluliselt õigusteenuse mahtu, mis on osutatud kostjale. Seega ei tule vähendada kostja
põhjendatud ja vajalikke menetluskulusid vähemalt 5 tunni ja 25 minuti võrra. Samuti
ei tuvastanud kohus, et kostja lepingulise esindaja töökirjed oleksid sisaldanud sõidule
kulutatud ajakulu. Kohus nõustub hagejaga, et kostja menetluskulude nimekirjas
sisalduv 09.09.2015 kande „vastuväide kohtutegevusele“ osas tuleb kostja
menetluskulud jätta välja mõistmata, kuna kohus jättis kostja vastuväite rahuldamata.
Hagejalt ei kuulu väljamõistmisele 135 eurot (koos käibemaksuga) töökirje eest
09.09.2015. Hageja esindaja leiab, et kostjale osutatud õigusabi ühikuhind 150 eurot
tunnis, millele lisandub käibemaks, on põhjendamatult kõrge. Kohus ei nõustu hageja
seisukohaga. Riigikohtu 11.02.2015 otsuses nr 3-2-1-115-14 on kohus leidnud, et
professionaalse ja asjakohase õigusteenuse osutamise korral tuleb mõistlikuks pidada
keskmisest kõrgemat tunnihinda 153 eurot, millele lisandub käibemaks. Seega on
õigusteenuse tunnihind 150 eurot, millele lisandub käibemaks, mõistlik, arvestades

                                                                                       14
käesoleva menetluse kestvust, keerukust ja mahtu, ning on ka kooskõlas Riigikohtu
praktikaga. Hageja leiab, selleks et hagejalt kostja kasuks menetluskulusid välja mõista,
peab kostjal olema tekkinud reaalne kohustus tasuda õigusabikulude eest. Hagejal on
kahtlus, et kostjal oli oluliselt väiksemas ulatuses kohustus õigusabikulude eest tasuda
või neid kulusid on kostja eest tasunud kolmas isik. Hageja on nõus esitama tõendina
tsiviilasja nr 2-16-1947 raames kostja esitatud pangakonto väljavõtted, millest
nähtuvalt on kostja tasunud advokaadibüroole kahe arve alusel kokku 2890 eurot.
Kohus ei jaga hageja seisukohta, et tsiviilasja nr 2-16-1947 raames esitatud pangakonto
väljavõtted annavad alust põhjendatud kahtlustuseks, et kostjal oli oluliselt väiksemas
ulatuses kohustus õigusabikulude eest tasuda või on tasunud neid kolmas isik. Kohus
ei pea vajalikuks kohustada kostjat tema menetluskulude kindlaksmääramiseks esitada
täiendavalt õigusabi osutamise eest esitatud arved või tasumist tõendavad dokumendid.
Kohus leiab, et hageja väide selle kohta, et kostjal ei ole tekkinud menetluskulude
kandmise kohustust, on otsitud. Kohus on seisukohal, et menetlus on olnud mahukas ja
keeruline. Käesolevas menetluses on esitatud hagi ja vastuhagi, tehtud mitmeid
ekspertiise. Ka kostja esitatud menetlusdokumendid on olnud väga põhjalikud. Tuleb
märkida, et hageja lepingulise esindaja töökirjete ajaline maht ületab kostja lepingulise
esindaja töökirjete ajalise mahu. Seetõttu ei ole põhjendatud kahtlustada, et kostjal oli
oluliselt väiksemas ulatuses kohustus õigusabikulude eest tasuda. Samuti on otsitud
hageja väide, et neid kulusid on kostja eest tasunud kolmas isik. Seega tuleb hagejalt
kostja kasuks välja mõista õigusabikulud summas 6015 eurot ja riigilõiv 300 eurot.




                         Kohtunik: (allkirjastatud digitaalselt)




                                                                                      15
