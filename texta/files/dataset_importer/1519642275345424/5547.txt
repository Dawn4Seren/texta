                          KOHTUMÄÄRUS
Kohus                             Viru Maakohus
Toimiku number                    1-16-3627
Määruse tegemise aeg ja koht      6. oktoober 2016 Jõhvi kohtumajas
Kohtunik                          Deniss Minzatov
Kohtuistungi sekretär             Piret Juuse
Tõlk                              Valentina Michelson-Ipbüker
Erakorraline ettekanne            Viru Vangla Kriminaalhooldusosakonna Jõhvi esinduse
                                  22.09.2015 erakorraline ettekanne Olga Poljakovale Viru
                                  Maakohtu 9.06.2016 kohtuotsusega mõistetud karistuse
                                  täitmisele pööramiseks
Süüdimõistetu                     Olga Poljakova, isikukood 48804302239,
                                  elukoht xxx
Kriminaalhooldusametnik           Natalja Maikova
Kohtuistungi aeg                  6.10.2016
RESOLUTSIOON:                     Juhindudes KarS § 69 lg 6, KrMS § 432, 428 kohtunik

                                        MÄÄRAS:

Kriminaalhooldusametniku taotlus Olga Poljakova´le Viru Maakohtu 9.06.2016 kohtuotsusega
mõistetud ärakandmata karistuse täitmisele pööramiseks rahuldada, pöörata karistuse
ärakandmata osa, 6 (kuus) kuud ja 12 (kaksteist) päeva vangistust, täitmisele, saata
süüdimõistetu karistust kandma.

Karistuse kandmise algus on alates Olga Poljakova ilmumisest kinnipidamiskohta karistuse
kandmisele.

KrMS § 414 alusel saadab kohus süüdimõistetule teatise millal ja millisesse vanglasse ta peab
karistust kandma ilmuma.

Tähtajaks mitteilmumise korral kohaldada Olga Poljakova suhtes sundtoomine karistuse
kandmiseks kinnipidamiskohta.

Määruse ärakiri edastada Olga Poljakovale, Viru Vanglale ja Viru Vangla
kriminaalhooldusosakonda.

Edasikaebamise kord
Määruse peale on õigus esitada määruskaebus 15 päeva jooksul alates sellest teada saamisest
Tartu Ringkonnakohtule Viru Maakohtu kaudu.


ASJAOLUD

Kriminaalhooldusametnik esitas kohtule taotluse, milles palub pöörata süüdimõistetule mõistetud
ning kandmata jäänud karistus täitmisele, kuna Olga Poljakova hoidub kõrvale ÜKT-st, ei ilmu
                                                                                                1
registreerimisele ega allu kohustusele mitte omama või tarvitama narkootilisi või
psühhotroopseid aineid.

Olga Poljakova tunnistati süüdi Viru Maakohtu 9.06.2016 otsusega KarS § 183 lg 1 järgi ning
KrMS § 238 lg 2 kohaldamisega karistati 8 kuulise vangistusega. KarS § 69 lg 1 alusel asendati
vangistus üldkasuliku tööga 240 tunni ulatuses. Üldkasuliku töö tegemise tähtajaks määrati 18
kuud. Üldkasuliku töö tegemisel pidi Olga Poljakova järgima kontrollnõudeid ja kohustusi
vastavalt KarS § 75 lg 1 p 1-6, lg 2 p 2, 21 ja 8 sätestatule.

Rikkumine seisneb selles, et 05.09.2016, 12.09.2016 ja 16.09.2016.a. ei ilmunud Olga Poljakova
ilma mõjuva põhjuseta registreerimisele ega teavitanud oma mitteilmumisest
kriminaalhooldusametnikku.
22.08.2016 kontrolliti Olga Poljakoval registreerimise käigus narkojoovet aadressil xxxning
tuvastati indikaatorvahendi 8 Panel Urine drug Test Dip Card LOT: 20160312 abil
narkojoove (AMP, OPI).
Ajavahemikul 07.07.2016-12.08.2016 puudus Olga Poljakova üldkasuliku töö soorituselt .
Ühtegi tõendit puudumise kohta esitada ei olnud.

22.08.2016 antud seletuses kirjutas Olga Poljakova, et ajavahemikul 07.07.2016-12.08.2016
puudus ta üldkasuliku töö soorituselt, kuna ajas töökohad segamini. Samas seletuses kirjutas, et
soovib vahetada ÜKT soorituse kohta xxx.
22.08.2016 antud seletuses tunnistas Olga Poljakova 20.08.2016 amfetamiini tarvitamist.
22.09.2016 antud seletuses põhjendas Olga Poljakova 05.09.2016, 12.09.2016, 16.09.2016
registreerimistele mitteilmumist sellega, et tal olid tervisega probleemid ning ta ei saanud
tervisekindluse puudumise tõttu pöörduda arsti poole.
Samas seletuses kirjutas 24.08.2016 ja 29.08.2016 tööle hilinemise kohta, et tuli tööle hiljem,
kuna magas sisse.

Esimesel registreerimisel 04.07.2016 kriminaalhooldusametniku poolt selgitati Olga Poljakovale
kriminaalhoolduse põhimõtteid ja töökorraldust ning üldkasuliku töö eesmärki ja tingimusi. Talle
selgitati ka üldkasuliku töö tegija õigusi ja kohustusi karistuse asendamisel üldkasuliku tööga
(allkirjastatud) ja üldkasuliku töö tegemist takistavatest asjaoludest teavitamise korda.
Samuti kriminaalhooldusalusele oli selgitatud, millised on üldkasulikust tööst kõrvalehoidmise
tagajärjed ja erakorralise ettekande koostamise ning läbivaatamise korda. Olga Poljakovale
tutvustati üldkasuliku töö esmast ajakava, mis tema poolt sai allkirjastatud.

04.07.2016.a. oli koostatud ÜKT ajakava üldkasuliku töö sooritamiseks xxx ajavahemikul
07.07.2016-12.08.2016. Olga Poljakova pole sooritanud antud ÜKT ajakava järgi mitte ühtegi
tundi. Seoses antud rikkumisega oli 22.08.2016 koostatud ÜKT hoiatus, mille isik allkirjastas.

22.08.2016.a. tuvastati Olga Poljakoval indikaatorvahendi abil registreerimise ajal narkojoove
(AMP, OPI). Seega rikkus kriminaalhooldusalune kohtu poolt määratud lisakohustust – mitte
omada või tarvitada narkootilisi või psühhotroopseid aineid.
22.08.2016.a. oli koostatud ÜKT ajakava üldkasuliku töö sooritamiseks xxx ajavahemikul
23.08.2016-02.09.2016.a. Olga Poljakova sooritas 36 tundi 39 asemel. 24.08.2016.a. tuli tööle 1
tund hiljem. 02.09.2016.a. tuli tööle 1,30 tundi hiljem

Kuna 05.09.2016.a. Olga Poljakova eelnevalt kokkulepitud ajal registreerimisele ei ilmunud
05.09.2016.a. saadeti talle kirjalik kutse aadressile xxx, et ta tuleks kriminaalhooldusametniku
vastuvõtule 12.09.2016.a. Kohale Olga Poljakova ei ilmunud ja oma mitteilmumisest
kriminaalhooldusametnikku ei teavitanud. 13.09.2016.a. saadeti Olga Poljakovale korduv kirjalik
kutse,   samale     aadressile,      registreerimise   16.09.2016.a.     läbiviimise   eesmärgil.
                                                                                               2
Kriminaalhooldusosakonda      ilmus    Olga    Poljakova   alles   22.09.2016.a.    Seoses
registreerimiskohustuse mittetäitmisega oli samal päeval antud isikule tehtud kirjalik KK
hoiatus.

22.09.2016 kirjutas Olga Poljakova avalduse elukoha vahetamiseks aadressile xxx Põhjuseks tõi,
et ei soovi koos elada elukaaslase VxxxSxxx.

Katseajal Olga Poljakovale oli selgitatud narkootikumide tarvitamist ja sellega kaasnevaid
tagajärgi. Samuti vesteldud võõrutusravi läbimise võimalustest, kuid isik väitis, et ei vaja seda.
Käesoleval ajal kriminaalhooldusalune on tegevusetu.

Kuna Olga Poljakova ei järgi KarS § 75 lg 1 ja 2 sätestatud kontrollnõudeid ja kohustusi ega
soorita üldkasuliku tööd, teeb kriminaalhooldusametnik ettepaneku pöörata Olga Poljakovale
mõistetud karistus täitmisele. Käesolevaks ajaks Olga Poljakova on sooritanud 48 tundi
üldkasulikku tööd ja sooritamata on 192 tundi.

Kohtuistungil

kriminaalhooldusametnik jäi erakorralises ettekandes toodud asjaolude juurde ning taotles
karistuse täitmisele pööramist. O. Poljakova tunnistas probleeme seoses narkootikumide
tarvitamisega, kuid leidis, et ei vaja võõrutusravi. Täpsustas, et praeguseks on O. Poljakova
sooritanud 48 tundi ja tegemata on 192 tundi ÜKT-d.

Olga Poljakova selgitas kohtus, et tunnistab toimepandud rikkumisi. Ei osanud selgitada, mis on
narkootikume tarvitanud. Väitis, et praegu enam ei tarvita. Ei ilmunud registreerimisele ja ei
käinud tunde sooritamas, kuna enesetunne oli halb. Arsti poole ei pöördunud, kuna ei ole
ravikindlustust. Ühtegi arstitõendit kriminaalhooldusametnikule esitatud ei olnud. Palus mitte
pöörata karistus täitmisele. Lubab, et ei hakka enam tundide sooritamisest kõrvale hoiduda ja
täidab kõik kontrollnõuded.


KOHTU SEISUKOHT

Kohus, tutvunud kriminaalhooldusametniku poolt esitatud erakorralise ettekande ja sellele
lisatud materjalidega, süüdimõistetu selgitustega, leiab, et kriminaalhooldusametniku taotlus on
põhjendatud ja kuulub rahuldamisele Olga Poljakovale mõistetud karistus tuleb pöörata
täitmisele erakorralises ettekandes toodud põhjendustel.

Kohus leiab, et süüdimõistetu enda seletustega, kui muude asja materjalidega
(registreerimislehed, ükt arvestuslehed jt) on tõendatud, et Olga Poljakova rikkus talle KarS § 75
lg 1 p 2 alusel määratud kontrollnõuet ilmuma kriminaalhooldaja määratud ajavahemike järel
kriminaalhooldusosakonda registreerimisele ning korduvalt hoidis kõrvale üldkasuliku töö
sooritamisest ajakavas ettenähtud ajal. Peale seda Olga Poljakova rikkus KarS § 75 lg 2 p 21
alusel määratud kohustust mitte omama või tarvitama narkootilisi või psühhotroopseid aineid.
22.08.2016 alkoholi või narkootikumide tarvitamise kontrollimise protokollist (tl 127) nähtub, et
22.08.2016 Olga Poljakoval tuvastati narkootikumide tarvitamise tunnused.
Seega Olga Poljakova vangistuse asendamine üldkasuliku tööga ei ole täitnud eesmärki kuna isik
ei suutnud järgida kontrollnõudeid ja kohustusi ning täita ÜKT ajakavu.

KrMS § 428 lg 2 kohaselt, üldkasuliku töö kohaldamise tühistamise ja süüdimõistetule
kohtuotsusega mõistetud vangistuse täitmisele pööramise KarS § 69 lg 6 või 7 järgi otsustab


                                                                                                3
süüdimõistetu    elukoha     järgse    maakohtu      täitmiskohtunik     oma     määrusega
kriminaalhooldusametniku ettekande kohtusse saabumisest alates kümne päeva jooksul.

KarS § 69 lg 6 kohaselt kui süüdlane süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega.

Kohus on seisukohal, et Olga Poljakovale täiendava kohustuse määramine või töö tegemise
tähtaja pikendamine ei ole otstarbekas kuna ta ei tee koostööd kriminaalhooldajaga. Tema
käitumine selgelt ilmestab, et ta ei ole motiveeritud täitma kohtu poolt kehtestatud tingimusi.
Süüdimõistetu selgitustest ei nähtu, et tal oli mõjuv põhjus ÜKT sooritamata jätmiseks või
käitumiskontrolli nõuete täitmata jätmiseks.

ÜKT ajakava rikkumised olid korduvad ning isik on rikkunud registreerimisnõuet ja
narkootikumide mittetarvitamise kohustust. Isik on suutnud sooritada vaid vähese osa (48 tundi)
üdkasuliku tööd ilmutades oma käitumisega vähest huvi vabaduses karistuse kandmise vastu.

KarS § 69 lg 6 alusel tuleb täitmisele pöörata Olga Poljakovale mõistetud ärakandmata karistus -
vangistus 6 kuud 12 päeva (192 tundi üldkasuliku tööd = 192 päeva = 6 kuud 12 päeva
vangistust).


/allkirjastatud digitaalselt/
Kohtunik
Deniss Minzatov




                                                                                              4
