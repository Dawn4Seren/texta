                       TARTU MAAKOHUS

                              KOHTUOTSUS
                              EESTI VABARIIGI NIMEL
                                      Lõpposa


Otsuse tegemise koht ja aeg      Viljandi kohtumaja                       17. märts 2016
Väärteoasi                        nr 4-16-1140 (kohtuvälises menetluses nr 284016000087
(number ja menetlus)             ja nr 284015002003); kohtumenetlus
Kohtunik                         Aivar Hint
Kohtuistungi sekretär            Marita Kalamees
Kohtuväline menetleja            Politsei-ja Piirivalveameti Lõuna prefektuur (asukoht:
                                 Pargi 1 Viljandi linn)
Menetleja ametnik                Viljandi politseijaoskonna ennetus- ja menetlustalituse
                                 piirkonnavanem Meelis Lill
Menetlusalune isik               Sandra Vahtramäe (isikukood 49610026018; elukoht
                                 xxxxx x-x xxxxxxx xxxx; ei tööta)
                                 Menetlusalune isik kohtuistungile ei ilmunud, kohtuistungi
                                 ajast oli teadlik, ei ole taotlenud asja arutamise
                                 edasilükkamist (tl 45)
Väärtegude kvalifikatsioon       28. jaanuaril 2016 kell 14.05, Pargi 1 Viljandi linnas
                                 menetlustoimingute        teostamisel       solvas     Viljandi
                                 politseijaoskonna       ennetus-      ja       menetlustalituse
                                 väärteomenetlejat      Eveliin    Allikut       seoses     tema
                                 ametikohustuste täitmisega, sõimates Eveliin Allikut
                                 ebasündsate väljenditega; väärteona             kvalifitseeritav
                                 karistusseadustiku (KarS) § 275 lg 1 järgi;
                                 29. novembril 2015 kell 18.54 ajal rikkus avalikus kohas
                                 Viljandi linnas, Tallinna tn 41 asuva Uku keskuse parklas
                                 käitumise üldnõudeid, mis seisnes selles, et viskas
                                 kanamunaga vastu parklas seisvat Seritas Eesti AS
                                 sõiduautot Suzuki reg.nr 656 BJR, millega rikkus avalikus
                                 kohas      käitumise     üldnõudeid       ja    üldtunnustatud
                                 moraalinorme. Rikkus KorS § 55 lg 1 p 1, väärteona
                                 kvalifitseeritav KarS § 262 lg 1 järgi
Kohtuistungi toimumise aeg       17.03.2016

RESOLUTSIOON

Juhindudes KarS § 48 ja VTMS §-dest 83 p 2, 107 lg 1 p 1, 108, 113, kohus

o t s u s t a s:

Tunnistada Sandra Vahtramäe süüdi väärteos KarS § 275 lg 1 järgi ja mõista talle
karistuseks arest 20 (kakskümmend) päeva.
Tunnistada Sandra Vahtramäe süüdi väärteos KarS § 262 lg 1 järgi ja mõista talle
karistuseks arest 5 (viis) päeva.
Sandra Vahtramäel tuleb KarS § 63 lg 3 alusel kanda arest 25 (kakskümmend viis) päeva.

Sandra Vahtramäele karistusena mõistetud aresti kandmise alguseks määrata 29. märts
2016, milliseks ajaks kohustada Sandra Vahtramäed ilmuma karistuse kandmiseks PPA
Lõuna prefektuuri korrakaitsebüroo Viljandi Arestikambrisse (Pargi 1, Viljandi linn).
Tähtaegselt aresti kandmisele mitteilmumisel kohaldada Sandra Vahtramäe suhtes
sundtoomist arestimajja. Sandra Vahtramäe tähtajaks aresti kandmisele mitteilmumisel
lugeda aresti kandmise alguseks tema kinnipidamise kuupäev.

Edastada kohtuotsuse koopia menetlusalusele isikule ja kohtuvälisele menetlejale ning
saata kohtuotsus täitmiseks PPA Lõuna prefektuuri korrakaitsebüroo Viljandi
Arestikambrile.

Edasikaebamise kord
Kohtuotsuse peale edasikaebamise kord on sätestatud VTMS §-des 136 - 139, millede kohaselt
põhjendustega kohtuotsusele on kohtumenetluse pooltel õigus edasi kaevata Tartu Maakohtu
Viljandi kohtumaja kaudu Tartu Ringkonnakohtule kirjaliku apellatsiooni esitamisega 15 päeva
jooksul, alates päevast, mil maakohtu ostus on kohtumenetluse pooltele kohtus tutvumiseks
kättesaadav; apellatsiooniõiguse kasutamise soovist tuleb teatada Tartu Maakohtule Viljandi
kohtumajale kirjalikult 7 päeva jooksul, alates kohtuotsuse lõpposa (resolutsiooni) kuulutamisest
hiljemalt 24. märts 2016; apellatsiooniõiguse kasutamisel on põhjendustega kohtuotsus
kättesaadav Viljandi kohtumaja kantseleis alates 07. aprill 2016; apellatsiooniõiguse kasutamata
jätmisel jõustub kohtuotsus ilma põhjendusteta.


(allkirjastatud digitaalselt)


Aivar Hint
Kohtunik
