                                                                  Haldusasi nr 3-15-2459




                      KOHTUMÄÄRUS
Kohus                          Tallinna Halduskohus

Kohtunik                       Indrek Andreas Paukštys

Määruse tegemise aeg ja koht   19.10.2016.a, Tallinn

Haldusasja number              3-15-2459

Haldusasi                      U.P.i kaebus Jõelähtme Vallavalitsuse 31.08.2015.a
                               käskkirja nr 12-1/32 õigusvastaseks tunnistamiseks ning
                               hüvitise väljamõistmiseks kaebaja kuue kuu keskmise
                               palga ulatuses
Menetlusosalised ja nende      Kaebaja – U.P.
esindajad
                               Vastustaja – Jõelähtme vald, esindajad Jüri Urb ja Kristiine
                               Urb

RESOLUTSIOON                   Kinnitada U.P.i ning Jõelähtme valla vahel
                               17.10.2016.a sõlmitud alljärgnev kompromiss ja
                               lõpetada haldusasjas nr 3-15-2459 menetlus:

                               „1. Jõelähtme Vallavalitsus ja U.P. paluvad Tallinna
                               Halduskohtul kinnitada käesolev Kompromiss ja
                               HKMS § 152 lg 1 p 3 alusel lõpetada menetlus
                               haldusasjas nr 3-15-2459.

                               2. Pooled on kokku leppinud, et U.P. vähendab oma
                               nõuet hüvitisele kuue kuu keskmise palga ulatuses
                               hüvitiseni viie kuu keskmise palga ulatuses ehk U.P.
                               vähendab oma nõuet 6 039,30 (bruto) euroni.

                               3. Pooled on käesolevaga kokku leppinud, et Jõelähtme
                               Vallavalitsus tasub käesoleva Kompromissi p-s 2
                               nimetatud      summa     U.P.   arveldusarvele     nr.
                               xxxxxxxxxxxx 5 tööpäeva jooksul alates Kompromissi
                               kinnitamisest.

                               4. Poolte menetluskulud jäävad poolte endi kanda.
                               Pooled ei esita menetluskulude osas vastastikku
                               mingeid nõudeid.

                               5. Kompromiss jõustub seda kinnitava kohtumääruse
                               jõustumisest.
                                     6. Pooled kinnitavad, et ei soovi käesolevas asjas
                                     kohtuistungit ja paluvad kohtul käesolev Kompromiss
                                     kinnitada    kohtuistungit    pidamata    (kirjalikus
                                     menetluses).

                                     7. Pooled kinnitavad, et nad on teadlikud Kompromissi
                                     sõlmimise, kinnitamise ja antud haldusasjas menetluse
                                     lõpetamise õiguslikest tagajärgedest (sh HKMS § 152 lg
                                     1 p1).“

 Edasikaebamise kord                 Kohtumääruse peale võib esitada määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul määruse ärakirja kättesaamisest arvates.


ASJAOLUD, KOHTU SEISUKOHT JA PÕHJENDUSED

1. Tallinna Halduskohtu menetluses on U.P.i kaebus Jõelähtme Vallavalitsuse 31.08.2015.a
käskkirja nr 12-1/32 õigusvastaseks tunnistamiseks ning hüvitise väljamõistmiseks kaebaja kuue
kuu keskmise palga ulatuses.

2. Pooled sõlmisid 17.10.2016.a kompromissi ning esitasid 18.10.2016.a kohtule taotluse
kompromissi kinnitamiseks ja menetluse lõpetamiseks HKMS § 152 lg 1 p 3 alusel.

3. HKMS § 154 lg 1 kohaselt võivad pooled kuni kaebuse kohta tehtud lõpliku lahendi
jõustumiseni lõpetada menetluse kompromissiga. HKMS § 152 lg 1 p 3 kohaselt lõpetab kohus
kompromissi kinnitades määrusega menetluse. Kohus pole tuvastanud kompromissi kinnitamist
välistavaid asjaolusid ning pooled on teadlikud kompromissi ja menetluse lõpetamise
tagajärgedest. Eeltoodust lähtuvalt peab kohus võimalikuks kinnitada käesolev kompromiss
HKMS § 152 lg 1 p 3 ja § 155 lg 4 alusel ning lõpetada haldusasja menetlus.



/allkirjastatud digitaalselt/
Indrek Andreas Paukštys




                                             2
