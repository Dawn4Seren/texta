                             K OHT UMÄÄ RUS

Kohus                                 Tartu Ringkonnakohus
Kohtukoosseis                         Aarne Sarjas, Kersti Kerstna-Vaks ja Tanel Saar
Määruse tegemise aeg ja koht          5. juuli 2016, Tartu
Haldusasja number                     3-16-711
Haldusasi                             Danel Parmase kaebus Tartu Vangla ja prokuratuuri
                                      toimingute õigusvastasuse kindlakstegemise nõudes
Vaidlustatud kohtulahend              Tartu Halduskohtu 23. mai 2016. a määrus
Menetluse alus ringkonnakohtus        Danel Parmase määruskaebus
Asja läbivaatamine                    Kirjalik menetlus
Menetlusosalised                      Kaebaja Danel Parmas
                                      Vastustaja Tartu Vangla


RESOLUTSIOON
        1.                        Jätta määruskaebus rahuldamata ja Tartu
        Halduskohtu 23. mai 2016. a määruse resolutsiooni punktid 1 ja 2 muutmata,
        muutes halduskohtu määruse põhjendusi vastavalt käesoleva määruse
        põhjendustele.
        2.                        Jätta läbi vaatamata Danel Parmase taotlus
        põhiseaduslikkuse järelevalve menetluse algatamiseks ja Euroopa Liidu Kohtult
        eelotsuse küsimiseks.
EDASIKAEBAMISE KORD
Määruse resolutsiooni peale võib esitada määruskaebuse otse Riigikohtule 15 päeva jooksul
määruse kättetoimetamisest arvates.

 ASJAOLUD JA MENETLUSE KÄIK
        1. 10.aprillil 2016 esitas kaebaja Tartu Halduskohtule kaebuse Tartu Vangla ja Lõuna
        Ringkonnaprokuratuuri tegevuse peale. Kaebuses on esitatud tuvastamisnõuded.
        Esiteks palus kaebaja tuvastada Tartu Vangla toimingute õigusvastasuse. Teiseks palus
        kaebaja tuvastada prokuratuuri toimingu õigusvastasuse, mis seisnes selles, et
        eelviidatud intsidenti ja olukorda kajastav kuriteoteade jäeti menetlemata ja edastati
        lahendamiseks Tartu Vanglale kui kaebus vangistustingimuste peale. Kaebaja märkis
        kaebuses, et tema kaebusel on preventiivne eesmärk. Kaebaja soovib tulevikus sarnaste
        rikkumiste ärahoidmist ning arvatavasti soovib ta esitada ka kahju hüvitamise nõude.
        Lisaks palus kaebaja vabastada end riigilõivu tasumise kohustusest.
       2. TartuHalduskohtu 23. mai 2016 määrusega tagastati kaebaja kaebus prokuratuuri
       toimingu õigusvastasuse kindlakstegemise nõudes ja jäeti kaebaja taotlus riigilõivu
       tasumise kohustusest vabastamiseks rahuldamata. Kaebaja nõue tuvastada
       prokuratuuri toimingu õigusvastasus seisneb selles, et prokuratuur ei kvalifitseerinud
       kaebaja kuriteoteadet kuriteoteatena ning edastas selle kui vangistustingimuste peale
       esitatud kaebuse lahendamiseks Tartu Vanglale. Halduskohus tugines Riigikohtu
       seisukohale, et kui uurimisasutus ei käsitlenud kaebaja pöördumist kuriteoteatena ega
       pidanud vajalikuks sellele vastata kuriteoteatele vastamiseks ettenähtud korras ning
       kui kaebaja ja vastustaja on mõlemad käsitlenud vastavat toimingut haldusmenetluse
       toiminguna, siis on eelnimetatud toimingud omistatavad haldusülesande täitmisel
       haldusorganile. Seega leidis halduskohus, et halduskohtu pädevust prokuratuuri
       toimingu peale esitatud kaebuse menetlemisel tuleks käesoleval juhul jaatada.
Kohus leidis, et kaebus prokuratuuri toimingu õigusvastasuse kindlakstegemiseks on
ilmselgelt perspektiivitu. Kaebaja 12. jaanuaril 2016 prokuratuuri esitatud avalduselt nähtub,
et kaebaja kaebab vangistustingimuste peale. Käesoleval juhul on ilmselge, et see ei
kvalifitseeru kuriteoteateks, sest teate sisust nähtub, et kaebaja ei ole rahul vangla tegevusega
7. ja 8. jaanuaril 2016 ning oma õiguste kaitseks on tal seega võimalik kasutada
haldusõiguslikke õiguskaitsevahendeid. Eeltoodust tulenevalt asus halduskohus seisukohale,
et prokuratuur on toiminud õiguspäraselt, kui edastas kaebaja pöördumise lahendamiseks
Justiitsministeeriumi vanglate osakonnale. Halduskohus leidis, et kaebaja kaebus on
ilmselgelt perspektiivitu osas, milles vaidlustatakse prokuratuuri tegevust ning tagastas
prokuratuuri toimingu õigusvastasuse tuvastamise nõude HKMS § 121 lg 2 p 1 alusel.
       3. Halduskohus  tegi kindlaks, et kaebuse esitamisel tuleb kaebajal tasuda riigilõivu 15
       eurot ning leidis, et kaebaja kahekordseks keskmiseks ühe kuu sissetulekuks perioodil
       10. detsember 2015 – 9. aprill 2016 kujuneb ca 25 eurot, s.o [493,38-359,37-
       (4x21)]/4x2. Kuna haldusasjas tasumisele kuuluv riigilõiv ei ületa kaebaja kahekordset
       keskmist kuusissetulekut, siis ei ole kaebajale lubatud menetlusabi anda ning
       halduskohus jättis kaebaja taotluse menetlusabi võimaldamiseks rahuldamata.
MENETLUSOSALISTE PÕHJENDUSED
       4. 2.
           juunil 2016 esitas D. Parmas halduskohtule määruskaebuse 23. mai 2016 määruse
       peale, nõudes määruse täielikku tühistamist ning uue määruse tegemist, millega võtta
       menetlusse kaebus prokuratuuri toimingute õigusvastasuse kindlakstegemise nõudes ja
       rahuldada taotlus riigilõivu tasumisest vabastamiseks.
       5. Kaebaja   ei nõustu halduskohtu väitega nagu kaebus prokuratuuri toimingu
       õigusvastasuse kindlakstegemiseks oleks ilmselgelt perspektiivitu. Ta selgitab, et
       tulenevalt Euroopa Kohtu praktikast on ühenduse õiguse väära tõlgendamise ja
       kohaldamisega isikule kahju tekitamisel vastutav ametiisik füüsilise isikuna. Kaebaja
       leiab, et kahju tekkimine on põhjuslikus seoses vastutavate ametnike tegevusega, sest
       olukorras, kus neil oli ulatuslik kaalutlusruum rakendavate meetmete vahel ja teada oli
       kaebaja tervislik seisund, valisid ametnikud teadlikult meetme, mis väärkohtles
       kaebajat ja seega on intsidendis osalenud ametnikud isiklikult vastutavad. Kaebaja
       leiab, et uurimisasutuse kohustus on kaebajale kannatuste põhjustamises süüdiolevad
       isikud välja selgitada ja vastutusele võtta. Kaebaja selgitab Euroopa Inimõiguste
       Kohtu praktikale tuginedes, et prokuratuur on toiminud õigusvastaselt, kui edastas
       kaebaja kuriteoteate lahendamiseks õigusvastase teo toimepannud ametnikele
       märgukirjana ja jättis kriminaalmenetluse alustamata. Kaebaja leiab, et halduskohtu
       23. mai 2016 määrus on vastuolus õigusselguse ja õiguskindluse põhimõtetega ning
       rikub põhiseaduse § 14 ja § 15. Lisaks leiab kaebaja, et halduskohus on ebaõigesti
       hinnanud kaebaja majanduslikku seisundit, kuna kaebaja on menetlusabi taotluse

2                                               2
    esitamise eel ja järgnevalt tasunud korduvalt riigilõive ning see summa tuleb kaebaja
    keskmisest ühe kuu sissetulekust maha arvutada. Kaebaja palub Riigikohtul esitada
    Euroopa Kohtule eelotsuse taotlused ning taotleb põhiseaduslikkuse järelevalve
    menetluse algatamist.




3                                         3
RINGKONNAKOHTU PÕHJENDUSED
6. Ringkonnakohus   leiab, et määruskaebuse rahuldamiseks puudub alus.
7. Ringkonnakohus  hinnangul on halduskohus õigesti lähtunud halduskohtumenetluses
kehtivatest menetlusosalisele menetlusabi andmise reeglitest ning nõustub halduskohtu
määruses esitatud seisukohtadega osas, milles halduskohus käsitles kaebajale menetlusabi
andmisest keeldumist ega pea neid vajalikuks korrata (HKMS § 203 lg 1 ja § 201 lg 4).
8. Vastuseks  kaebaja määruskaebusele märgib ringkonnakohus, et HKMS § 112 lg 1 p 1
kohaselt arvestatakse menetlusabi taotluse lahendamisel taotleja menetlusabi taotluse
esitamisele eelnenud nelja kuu kuusissetulekuid ehk kaebaja majanduslikku seisundit enne
kaebuse esitamist. Seega ei oma kaebajale menetlusabi andmise otsustamisel tähtsust, et
kaebaja on pärast menetlusabi taotluse esitamist tasunud teistes kohtuasjades riigilõivu.
Samuti ei nähtu kaebaja isikukonto väljavõttelt, et kaebaja oleks vahetult enne menetlusabi
taotluse esitamist tasunud mõnes kohtuasjas riigilõivu. Ringkonnakohus märgib täiendavalt, et
kaebaja isikukonto väljavõttest ilmneb, et kaebaja on menetlusabi taotluse esitamisele
eelnenud kuudel lisaks HKMS § 112 lg 1 p-s 1 nimetatud kulutustele teinud kulutusi enam kui
Riigikohtu 12. aprilli 2016 otsuses asjas nr 3-3-1-35-15 eeldatavalt vältimatute kulutuste
ulatusena nimetatud 20 eurot kuus ega ole seejuures selgitanud kulude vajalikkust. Kuna
kulutused seonduvad sisseostudega vangla poes, siis ei pea ringkonnakohus võimalikuks
kulutuste vältimatut vajalikkust eeldada.
9. Halduskohtumenetluse    seadustiku § 121 lg 2 p-st 1 tulenevalt võib kohus tagastada kaebuse
määrusega selle esitajale, kui kaebajal puudub asjas ilmselgelt kaebeõigus, eeldades, et tema
faktilised väited on tõendatud. Halduskohus on kaebuse prokuratuuri tegevuse õigusvastasuse
tuvastamise nõudes tagastanud HKMS § 121 lg 2 p 1 alusel, kuna kaebus oli selles osas
ilmselgelt perspektiivitu. Ringkonnakohus nõustub küll halduskohtu seisukohaga, et kaebus
kuulub eelmainitud nõude osas tagastamisele, kuid ei nõustu halduskohtuga nõude
tagastamise aluse osas. Ringkonnakohtu hinnangul kuulub kaebus osaliselt tagastamisele
HKMS § 121 lg 1 p 1 alusel, kuna vaidluse lahendamine ei ole halduskohtu pädevuses.
10. Ringkonnakohus     ei nõustu halduskohtu seisukohaga, et halduskohus on pädev
prokuratuuri toimingu peale esitatud kaebust menetlema. Kriminaalmenetluse seadustiku
(KrMS) § 207 lg 1 sätestab, et kannatanu võib esitada kaebuse prokuratuurile käesoleva
seadustiku § 199 lõikes 1 või 2 sätestatud alustel kriminaalmenetluse alustamata jätmise
peale. KrMS § 199 lg 1 p 1 kohaselt ei alustata kriminaalmenetlust, kui puudub
kriminaalmenetluse alus. Kriminaalmenetluse alus on KrMS § 194 lg 2 kohaselt kuriteo
tunnuste sedastamine kriminaalmenetluse ajendis. KrMS § 194 lg 1 järgi on
kriminaalmenetluse ajend kuriteo teade või kuriteole viitav muu teave. Kuna käesoleval juhul
ei kvalifitseerinud prokuratuur kaebaja esitatud kuriteoteadet kuriteoteatena, siis leidis
prokuratuur, et puudub kriminaalmenetluse ajend ja seeläbi ka kriminaalmenetluse alus. Seega
jättis prokuratuur kriminaalmenetluse alustamata KrMS § 199 lg 1 p 1 alusel ning seda oli
kaebajal võimalik vaidlustada KrMS § 207 lg 1 kohaselt. Niisiis näeb seadus prokuratuuri
toimingu peale esitatud kaebuse menetlemiseks ette teistsuguse menetluskorra kui
halduskohtumenetlus ja seetõttu puudub halduskohtul HKMS § 4 lg 1 kohaselt pädevus
prokuratuuri toimingute õigusvastasuse tuvastamiseks. Eelnevast tulenevalt tuleb kaebaja
kaebus prokuratuuri tegevuse õigusvastasuse tuvastamise nõude osas tagastada HKMS §121
lg 1 p 1 alusel.
11. 19.  aprilli 2010 otsuses asjas nr 3-3-1-4-10 on Riigikohus tõepoolest sedastanud
halduskohtu pädevuse politsei toimingu vaidlustamiseks olukorras, kus süüteomenetlust ei
alustatud. Nimetatud asjas vaidlustas kaebaja politseile esitatud audiokasseti tagastamata
jätmist.

4                                              4
Käesoleval juhul nähtub prokuratuurile esitatud kuriteoteatest (tl 17-18), halduskohtule
esitatud kaebusest ja ringkonnakohtule esitatud määruskaebusest, et kaebaja rahulolematus on
seotud süüteomenetluse alustamata jätmisega. Seejuures on kaebaja kuriteoteates esitanud
asjaolude kirjelduse ja väitnud nende pinnal oma elu ja tervise ohtu seadmist ning
selgesõnaliselt taotlenud süüdlaste vastutusele võtmist. Kuna karistusseadustiku § 123 lg 1
sätestab süüteokoosseisuna teise inimese eluohtlikku või tema tervist raskelt kahjustada
võivasse olukorda asetamise ja jätmise (sama paragrahvi teine lõige näeb sama teo eest ette ka
juriidilise isiku karistamise võimaluse), siis ei näe ringkonnakohus võimalust asuda
seisukohale, et 10. veebruaril 2016 prokuratuurile esitatud taotlus ilmselgelt ei ole
kuriteoteade. Kui esitatud teabe alusel on süüteo toimepanemine üksnes ebatõenäoline, kuid
mitte välistatud, tuleb eelistada tõlgendust, et esitatud taotlus on kuriteoteade. Sel juhul, kui
prokuratuur ei pea põhjendatuks alustada süüteomenetlust, tuleb avaldajale teatada
süüteomenetluse alustamata jätmisest vastavalt KrMS §-le 198 ja kannatanul on õigus
vaidlustada süüteomenetluse alustamata jätmine KrMS § 207 lg-tes 1 ja 2 sätestatud korras.
Ringkonnakohus on seisukohal, et KrMS § 207 lg-s 1 nimetatud kaebeõiguse olemasolu ei
sõltu sellest, kas prokuratuur on isikule nõuetekohaselt teatanud süüteomenetluse alustamata
jätmisest. Küll võib teatamata jätmisega arvestamine olla asjakohane KrMS § 207 lg-s 2
sätestatud kaebetähtaja arvestamisel.
Eeltoodu alusel leiab ringkonnakohus, et kaebaja õiguste kaitse kohaseks abinõuks on
süüteomenetluse alustamata jätmise vaidlustamine kriminaalmenetluse seadustikus sätestatud.
Kuna KrMS §-s 207 ette nähtud kohtuvälise vaidlustamise võimaluse ammendamisel on
kannatanul õigus pöörduda kaebusega ringkonnakohtusse (KrMS § 208 lg 1), siis näeb seadus
seda liiki vaidluste lahendamiseks ette erikorra ning halduskohtul puudub pädevus asja läbi
vaadata. Kaebekord on seega ammendavalt reguleeritud kriminaalmenetluse seadustikus,
mistõttu ei ole lubatud samas asjas ka preventiivsel või kahju hüvitamise eesmärgil
tuvastusnõude esitamine halduskohtule.
12. Halduskohtu   pädevust saaks jaatada juhul, kui kaebus on suunatud üksnes prokuratuurile
esitatud taotlusele vastamata jätmisele. Erinevates menetlusdokumentides esitatud
seisukohtadest ilmneb, et see kaebaja eesmärgiks ei ole. Kui siiski möönda kaebaja
sellesisulist eesmärki, tuleb D. Parmase kaebeõigust eitada HKMS § 45 lg 2 alusel. Kaebaja
on esile toonud, et soovib vältida sarnase olukorra kordumist tulevikus ja kaalub kahju
hüvitamise nõude esitamise võimalust. Ringkonnakohtu hinnangul on ilmne, et ka juhul kui
prokuratuur on õigusvastaselt jätnud teatamata süüteomenetluse alustamata jätmisest, ei
saanud see kaasa tuua varalist kahju ega riivata riigivastutuse seaduse § 9 lg-s 1 nimetatud
õigushüvesid sedavõrd intensiivselt, et kõne alla võiks tulla mittevaralise kahju rahas
hüvitamine. Tuvastamisnõue ei ole lubatav ka preventiivsel eesmärgil. Esiteks, võimalus, et
tulevikus tekib kaebajal kannatanuna vajadus kuriteoteate esitamiseks, on üksnes
hüpoteetiline, sest avaliku asutuse või selle ametnike õigusvastast käitumist pole alust
eeldada. Teiseks on kaebajal võimalik kontrollida sisulist otsustust süüteomenetluse
alustamata jätmise kohta kriminaalmenetluse seadustikus sätestatud kaebekorda järgides.
13. Kaebajataotlused põhiseaduslikkuse järelevalve menetluse algatamiseks ja Euroopa Liidu
Kohtult eelotsuse küsimiseks seonduvad prokuratuuri tegevuse õiguspärasuse sisulise
hindamisega. Olukorras, kus halduskohtul puudub pädevus selle nõude läbi vaatamiseks, ei
saa ringkonnakohus kaebaja taotlusi lahendada ja jätab need läbi vaatamata.
14. Eeltoodudpõhjendustel jätab ringkonnakohus määruskaebuse rahuldamata ning Tartu
Halduskohtu 23. mai 2016 määruse resolutsiooni p-d 1 ja 2 muutmata, kuid ringkonnakohus
muudab halduskohtu määruse põhjendusi vastavalt käesoleva määruse põhjendustele.
    /allkirjastatud digitaalselt/   /allkirjastatud digitaalselt/   /allkirjastatud digitaalselt/
           Aarne Sarjas                 Kersti Kerstna-Vaks                  Tanel Saar

5                                                  5
6   6
