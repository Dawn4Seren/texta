                                                                                 1-16-3378




                           KOHTUOTSUS
                               EESTI VABARIIGI NIMEL



Kohus                              Harju Maakohus
Otsuse tegemise aeg ja koht        30. juuni 2016, Tallinn
Kriminaalasja number               1-16-3378 (15230105044)
Kohtunik                           Märt Toming
Kohtuistungi sekretär              Eda Loor
Tõlk                               Maksim Tšurkin
Kriminaalasi                       Eduard Marhio süüdistus KarS § 199 lg 2 p 8 ja 9, § 266
                                   lg 2 p 1 ja § 404 lg 1 järgi
                                   Lühimenetluses
Prokurör                           Elle-Mai Velling
Süüdistatav                        Eduard Marhio
                                   Ik: 38811090267, kodakondsus määratlemata, kesk-
                                   eriharidus, ei tööta; elukoht: XXX; asukoht: Vangla.
                                   Tõkend: elukohast lahkumise keeld tühistatud.
                                   Varasem karistatus:
                                   kehtivaid kriminaalkaristusi 6, viimati:
                                   - Harju Maakohtu 18.06.2015 otsusega KarS § 184 lg 1,
                                   § 121 lg 2 p 2 järgi, KarS § 64 lg 2, § 68 lg 1 alusel
                                   vangistusega 1 aasta 7 kuud ja 26 päeva KarS § 74 lg 1,
                                   3 alusel tingimisi katseajaga 2 aastat. Harju Maakohtu
                                   24.09.2015 määrusega pöörati vangistus 1 aasta 7 kuud
                                   ja 26 päeva täitmisele, karistuse kandmise algus
                                   17.09.2015.
Kaitsja                            Advokaat Kristina Isokoski
RESOLUTSIOON
1. Eduard Marhio süüdi tunnistada KarS § 199 lg 2 p 8 (episood 23.05.2015) ettenähtud
   kuriteo toimepanemises ja mõista temale karistuseks tähtajaline vangistus 3 (kolm) kuud.
2. KrMS § 238 lg 2 kohaselt vähendada Eduard Marhiole mõistetud karistust ühe
   kolmandiku võrra, mõistes ärakandmisele kuuluvaks karistuseks tähtajalise vangistuse 2
   (kaks) kuud.
3. KarS § 65 lg 1 ja § 64 lg 1 alusel mõista liitkaristus Harju Maakohtu 18.06.2015 otsusega
                                              1
    mõistetud karistusega, lugedes käesoleva otsusega mõistetud kergema karistuse kaetuks
    Harju Maakohtu 18.06.2015 otsusega mõistetud karistusega, s.o vangistusega 1 (üks)
    aasta 7 (seitse) kuud ja 26 (kakskümmend kuus) päeva, lugedes kohtuotsuste kogumis
    liitkaristuseks tähtajalise vangistuse 1 (üks) aasta 7 (seitse) kuud ja 26 (kakskümmend
    kuus) päeva.
4. Eduard Marhio süüdi tunnistada KarS § 199 lg 2 p-des 8 ja 9 ettenähtud kuriteo
    toimepanemises (episoodid 03.08.2015, 29.08.2015, 15.09.2015) ja mõista temale
    karistuseks tähtajaline vangistus 10 (kümme) kuud.
5. Eduard Marhio süüdi tunnistada KarS § 266 lg 2 p 1 ettenähtud kuriteo toimepanemises
    ja mõista temale karistuseks tähtajaline vangistus 4 (neli) kuud.
6. Eduard Marhio süüdi tunnistada KarS § 404 lg 1 ettenähtud kuriteo toimepanemises ja
    mõista temale karistuseks tähtajaline vangistus 10 (kümme) kuud.
7. KarS § 64 lg 1 alusel mõista liitkaristus käesoleva otsusega mõistetud üksikkaristustest
    raskeima suurendamise teel ning mõista liitkaristuseks tähtajalise vangistuse 1 (üks) aasta
    ja 9 (üheksa) kuud.
8. KrMS § 238 lg 2 kohaselt vähendada Eduard Marhiole mõistetud karistust ühe
    kolmandiku võrra, mõistes ärakandmisele kuuluvaks karistuseks tähtajalise vangistuse 1
    (üks) aasta ja 2 (kaks) kuud.
9. KarS § 65 lg 2 alusel, liites käesoleva otsusega mõistetud karistusele Harju Maakohtu
    18.06.2015 otsusega KarS § 65 lg 1 alusel moodustatud liitkaristuse, s.o tähtajalise
    vangistuse 1 (üks) aasta 7 (seitse) kuud ja 26 (kakskümmend kuus) päeva täies ulatuses,
    mõista kohtuotsuste kogumis lõplikuks liitkaristuseks kohtuotsuste kogumis tähtajalise
    vangistuse 2 (kaks) aastat 9 (üheksa) kuud ja 26 (kakskümmend kuus) päeva, mille
    ärakandmist arvestada alates Harju Maakohtu 18.06.2015 otsusega mõistetud ja Harju
    Maakohtu 14.09.2015 määrusega täitmisele pööratud karistuse kandmise algusest, s.o
    alates 17.09.2015. Seega on kohtuotsuse kuulutamise seisuga ära kantud karistus 9 kuud
    ja 14 päeva ning ära kandmata karistus 2 aastat ja 12 päeva.
10. Eduard Marhiolt välja mõista KrMS § 173 lg 1 p 1 ja lg 2; § 175 lg 1 p 3, 4 ja 9; § 180 lg-
    te 1 ja 3 alusel:
    • teise astme kuriteos süüdimõistva kohtuotsusega kaasnev sundraha 645 (kuussada
        nelikümmend viis) eurot;
    • määratud kaitsjale kohtueelsel menetlusel makstud tasu 20 eurot ja kohtumenetlusel
        makstud tasu 100 eurot, mis on kokku kaitsjale makstud tasu 120 (sada
        kakskümmend) eurot,
    • DNA-ekspertiisi nr 15E-GE1294 tegemisel tekkinud kulust 570 eurost osa, s.o 114
        (sada neliteist) eurot;
    • DNA-ekspertiisi nr 15E-GE1414 tegemisel tekkinud kulu 57 (viiskümmend seitse)
        eurot;
    • DNA-ekspertiisi nr 15E-GE1295 tegemisel tekkinud kulu 57 (viiskümmend seitse)
        eurot,
    s.o kokku menetluskulu 993 (üheksasada üheksakümmend kolm) eurot, mis tuleb
    kohtuotsuse jõustumisest 12 kuu jooksul tasuda kohtuotsuse lisana koostatavas
    makseinfos märgitud Maksu- ja Tolliameti arveldusarvele, märkides makseinfos leiduva
    kohustusliku viitenumbri ja selgituse: „Eduard Marhio, 1-16-3378, menetluskulud, ositi
    tasumine“. Makseinfo koos viitenumbriga edastatakse kohtuistungil kätteandmise
    võimatusel Eduard Marhiole tema kinnipidamiskoha aadressile tavapostiga. Määratud
    maksetähtaja mittetäitmisel loetakse maksetähtaeg saabunuks ja kogu nõue suunatakse
    täitemenetluse läbiviimiseks kohtutäiturile täitemenetluse seadustikus sätestatud korras.
    Ülejäänud osa DNA ekspertiisi nr 15E-GE1294 tegemisel tekkinud kulust, s.o 456
    (nelisada viiskümmend kuus) eurot jätta riigi kanda.
11. DNA-ekspertiisi nr 15E-GE0743 tegemisel tekkinud kulu 570 eurot, DNA-ekspertiisi nr
    15E-GE1047 tegemisel tekkinud kulu 399 eurot, DNA-ekspertiisi nr 15E-GE1044
    tegemisel tekkinud kulu 114 eurot jätta riigi kanda.
12. XXX esitatud tsiviilhagi 56 (viiskümmend kuus) euro ja 41 (nelikümmend üks) sendi
    nõudes rahuldada täies ulatuses ning VÕS § 1043 ja § 1045 lg 1 p 5 ja TsMS § 440 lg 1
                                               2
      alusel välja mõista Eduard Marhiolt XXX kasuks 56,41 eurot.
13.   XXXesitatud tsiviilhagi 765 (seitsesada kuuskümmend viis) euro ja 53 (viiskümmend
      kolm) sendi nõudes rahuldada täies ulatuses ning VÕS § 1043 ja § 1045 lg 1 p 5 ja TsMS
      § 440 lg 1 alusel välja mõista Eduard Marhiolt XXXkasuks 765,53 eurot, mis tuleb kanda
      kannatanu XXXSwedbanki arveldusarvele nr XXXXXXXXXXXXXXX, märkides
      selgitusena: „Eduard Marhio, 1-16-3378, tsiviilhagi“.
14.   Tallinna Vangla volitatud esindaja XXX esitatud tsiviilhagi 49 (nelikümmend üheksa)
      euro ja 44 (nelikümmend neli) sendi nõudes rahuldada täies ulatuses ning VÕS § 1043 ja
      § 1045 lg 1 p 5 ja TsMS § 440 lg 1 alusel välja mõista Eduard Marhiolt Vangla kasuks
      49,44 eurot.
15.   Asitõend: jalgratas Classic Legend, mis on tagastatud kannatanu XXX `le (I kd tl 6),
      tuleb jätta KrMS § 126 lg 3 p 2 alusel asja seaduslikule valdajale XXX `le.
16.   Asitõend: jalgratas Scott Aspect, mis on tagastatud kannatanule XXX `ile (I kd tl 44),
      tuleb jätta KrMS § 126 lg 3 p 2 alusel asja seaduslikule valdajale XXX `ile.
17.   Asitõend: televiisor LG 42PC51, mis on tagastatud kannatanu XXX emale XXX `ile (II
      kd tl 125-126), tuleb jätta KrMS § 126 lg 3 p 2 alusel asja seaduslikule valdajale XXX
      `ile.
18.   Asitõend: katki lõigatud rattalukk, mis asub asitõendite hoidlas, Rahumäe tee 6/1, Tallinn
      (I kd tl 35a, akt 2015-1681), hävitada KrMS § 126 lg 3 p 4 alusel kui väärtusetu asi.
19.   Asitõend: 4 CD-plaati turvakaamerate salvestustega, mis asuvad kriminaalasja
      materjalide juures (I kd tagakaanel), jätta KrMS § 126 lg 3 p 1 alusel kriminaalasja
      juurde.
20.   Asitõend: jalatsijälje fragment tõmmiskilel, mis asub asitõendite hoidlas, Rahumäe tee
      6/1, Tallinn (II kd tl 25, akt 2015-990), hävitada KrMS § 126 lg 3 p 4 alusel kui
      väärtusetu asi.
21.   Asitõend: jalats (plätu) Nike, mis asub asitõendite hoidlas, Rahumäe tee 6/1, Tallinn (II
      kd tl 74 akt 2015-2015), tagastada KrMS § 126 lg 3 p 2 alusel asja seaduslikule valdajale
      Eduard Marhiole, andes asja edasi Eduard Marhio kinnipidamiskoha administratsioonile,
      hoiustamaks asja Eduard Marhio isiklike asjade hulgas.
22.   Asitõend: süstal, mis on hoiul asitõendite hoidlas, Rahumäe tee 6/1, Tallinn (II kd tl 104,
      akt 2015-1536) hävitada KrMS § 126 lg 3 p 4 alusel kui väärtusetu asi.
23.   Asitõend: tulemasin, mis asub kriminaalasja materjalide juures (III kd tagakaanel),
      konfiskeerida KarS § 83 lg 1 alusel kui tahtliku süüteo toimepanemise vahend ja KrMS §
      126 lg 3 p 4 alusel hävitada kui väärtusetu asi.

Edasikaebamise kord
Kohtuotsusele võivad KrMS § 318 lg 1, 2, 3 p 2 ja § 319 alusel süüdistatav, tema kaitsja,
tsiviilkostja ja kannatanu 15 päeva jooksul esitada apellatsiooni, mille kasutamise soovist
teatatakse otsuse teinud kohtule kirjalikult seitsme päeva jooksul alates kohtuotsuse
resolutiivosa kuulutamisest. Apellatsiooniõiguse kasutamise soovist võib teatada ka
elektrooniliselt. Kui üks kohtumenetluse pool on nimetatud tähtaja jooksul teatanud
apellatsiooniõiguse kasutamise soovist ega ole sellest loobunud, on ülejäänud kohtumenetluse
pooltel apellatsiooniõigus olenemata sellest, kas nad ise on apellatsiooniõiguse kasutamise
soovist teatanud. Apellatsioon esitatakse ringkonnakohtule kirjalikult 15 päeva jooksul alates
otsuse avalikult teatavakstegemisest. Vahistatud süüdistatav või tema kaitsja võib esitada
apellatsiooni 15 päeva jooksul alates süüdistatavale kohtuotsuse koopia kätteandmisele
järgnevast päevast. Apellatsioon jäetakse läbi vaatamata ja tagastatakse kohtumääruse alusel,
kui apellatsioonitähtaeg on mööda lastud.
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi,
s.o määruskaebemenetluse korras vastavalt KrMS § 387 lg-le 1, esitades määruskaebuse 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama, vaidlustatava kohtumääruse teinud kohtule.
1. KRIMINAALASJA KOHTULIKUL ARUTAMISEL KOHUS TUVASTAS:

                                                3
Eduard Marhio`t süüdistatakse selles, et tema 23.05.2015 ajavahemikul kell 13.30 kuni
21.30 tungis tuulutusasendis olnud akna kaudu sisse aadressil Tallinn, XXX asuvasse
korterisse ning võttis sealt võõra vallasasja ebaseadusliku omastamise eesmärgil XXX `ile
kuuluvad järgmised esemed: musta värvi Adidas firma spordikoti väärtusega 30 eurot, halli
värvi sülearvuti HP väärtusega 200 eurot, sangaga raadio firmalt Panasonic väärtusega 100
eurot, kõvaketta Lacie väärtusega 160 eurot, musta värvi fotokaamera firmalt Kodak
väärtusega 60 eurot, 3 spordikarikat koguväärtusega 30 eurot, pruuni värvi fööni väärtusega
20 eurot, punast värvi kotis musta-halli värvi juukseaparaadi firmalt Philips väärtusega 30
eurot, sinist värvi pardli firmalt Philips väärtusega 90 eurot, 2 raadiosaatjat Cobra
koguväärtusega 20 eurot, Jabra käedvaba seadme väärtusega 20 eurot, sinist värvi
spordijalatsid väärtusega 20 eurot, 2 topikorjajat koguväärtusega 6 eurot, CD-plaadi Power
play Drive väärtusega 12,99 eurot, 2 raamatut – Vadim Zeland – „Reaalsuse juhtimine”
väärtusega 13,09 eurot ning Vadim Zeland – „Õunad kukuvad taevasse” väärtusega 13,45
eurot.
Samuti tema, 03.08.2015 ajavahemikul kella 17.00 kuni kella 18.14 tungis akna lõhkumise
teel aadressil Tallinn, XXX asuvasse eramusse ning võttis sealt võõra vallasasja
ebaseadusliku omastamise eesmärgil XXX `ile kuuluva 42-tollise televiisori LG 42PC51
väärtusega 250 eurot.
Samuti tema, 29.08.2015 ajavahemikul kella 16.30 kuni kella 16.55 võttis võõra vallasasja
ebaseadusliku omastamise eesmärgil, trossluku lõhkumise teel Tallinnas, aadressil XXX
asuva maja trepikoja eest XXX `ile kuuluva jalgratta Scott Aspect 680, väärtusega 449 eurot
ja trossluku väärtusega 17 eurot, tekitades kannatanule kokku varalist kahju summas 466
eurot.
Samuti tema, 15.09.2015 kella 8.50 ajal võttis võõra vallasasja ebaseadusliku omastamise
eesmärgil trossluku lõhkumise teel Tallinnas, aadressil Tuulemaa 20 asuva kaupluse Maxima
välisukse eest jalgrataste hoiukohast XXX `le kuuluva jalgratta „Classic legend 2.5“ koos
lastetooliga, koguväärtusega 350 eurot.
Seega Eduard Marhio pani toime võõra vallasasja äravõtmise selle ebaseadusliku
omastamise eesmärgil sissetungimisega ja süstemaatiliselt, see on KarS § 199 lg 2 p 8, 9
järgi kvalifitseeritava kuriteo.
Samuti süüdistatakse Eduard Marhio`t selles, et tema 18.07.2015 kella 20.00 paiku tungis
valdaja tahte vastaselt lukustamata ukse kaudu sisse aadressil Tallinn, XXX asuvasse XXX
`ile kuuluvasse eramusse ning eramust põgenedes lõhkus eramu keldriakna, millega tekitas
kannatanule varalist kahju summas 26 eurot.
Seega Eduard Marhio pani toime valdaja tahte vastaselt elamiseks kasutatavasse ruumi
ebaseadusliku tungimise, see on KarS § 266 lg 2 p 1 järgi kvalifitseeritava kuriteo.
Samuti süüdistatakse Eduard Marhio`t selles, et tema 11.11.2015 kella 11.10 paiku, viibides
XXX asuvas I üksuse kambris nr 122, süütas välgumihkliga rullikeeratud poroloonist
madratsi, teki ja lina, põhjustas ohu I üksuses viibivate kinnipeetavate ning Vangla ametnike
elule ja tervisele ning tekitas varalist kahju Vanglale.
Seega Eduard Marhio pani toime võõra asja süütamise, kui sellega on põhjustatud oht
teise isiku elule või tervisele, see on KarS § 404 lg 1 järgi kvalifitseeritava kuriteo.
Kohtuistungil seletas süüdistatav, et süüdistus on talle arusaadav ja ta tunnistab end talle
inkrimineeritavate kuritegude toimepanemises süüdi. Samuti nõustus kriminaalasja
lahendamisega lühimenetluses, enda ülekuulamist taotlemata. Nõustub esitatud
tsiviilhagidega.
Kaitsja asus seisukohale, et kogutud tõendid on kohtukõlbulikud, süüdistatavale on selgitatud
lühimenetluse erisusi, süüdistatava käitumine on õigesti kvalifitseeritud.

                                             4
2.     MAAKOHTU SEISUKOHT JA PÕHJENDUSED
Kohus, kuulanud ära kohtu alla antud süüdistatava ja kaitsja taotluse lühimenetluse
kohaldamiseks ja prokuröri nõusoleku lühimenetluse kohaldamiseks, samuti süüdistatava süü
tunnistamise ja kontrollinud kriminaalasjas olevaid kirjalikke tõendeid, asub seisukohale, et
kriminaalasja läbivaatamine on lühimenetluses võimalik. Kriminaalasjas kogutud ning
kohtule esitatud kriminaaltoimikus leiduvate tõenditega on süüdistatava süü temale
inkrimineeritud kuritegude toimepanemises tõendamist leidnud kogu esitatud süüdistuse
mahus. Sellisele seisukohale asumist põhjendab kohus järgmiselt.
2.1. Episoodid KarS § 199 lg 2 p-de 8 ja 9 järgi
15.09.2015 episood, kannatanu XXX
Kohus leiab, et 15.09.2015 kella 8.50 ajal Tallinnas, aadressil Tuulemaa 20 asuva kaupluse
Maxima välisukse eest jalgrataste hoiukohast trossiluku lõhkumise teel XXX         kuuluva
jalgratta „Classic legend 2.5“ koos lastetooliga, koguväärtusega 350 eurot varguse
toimepanemine Eduard Marhio poolt on tõendatud nii Eduard Marhio süü tunnistamisega,
kannatanu XXX ja tunnistaja ütlustega ning videosalvestustega. Oma seisukohta põhjendab
kohus alljärgnevalt.
Kannatanu XXX ütluste (I kd tl 3-4, 5-6) kohaselt avastas ta 15.09.2015 kella 8.50 paiku, et
trossilukuga Tallinnas, aadressil Tuulemaa 20 asuva kaupluse Maxima välisukse ette pandud
jalgratas on varastatud ja trossilukk katki lõigatud. Katki lõigatud trossiga jalgrattalukku on
vaadeldud ka asitõendi vaatlusprotokollis koos fototabeliga (I kd tl 18-19). Jalgrattal oli peal
ka lapse turvatool. Vargusega on tekitatud kahju kokku 360 eurot. 30.09.2015 sai ta oma
jalgratta politseist kätte.
Kohus juhib tähelepanu ka asitõendi vaatlusprotokollile (I kd tl 21-27), milles on vaadeldud
15.09.2015 Tallinnas, aadressil Tuulemaa 20 asuva Stroomi Keskuse hoonel oleva
turvakaamera videosalvestust ja millelt nähtub, kuidas süüdistatav tegutseb rattahoidjas oleva
lasteistmega jalgratta juures ning millega ta sündmuskohalt ära sõidab.
Tunnistaja XXX ütluste (I kd tl 11-12) kohaselt on ta pandimaja Tulves töötaja. 15.09.2015
tõi Eduard Marhio pandimajja müüki jalgratta „Classic“. XXX annab välja jalgratta Classic
Legend 2.5, mida on vaadeldud asitõendi vaatlusprotokollis koos fototabeliga (I kd tl 15-17)
ning pandilepingu, mille kohaselt Eduard Marhio andis pandimajja müüki jalgratta (I kd tl 13-
14). Ka Tallinnas, aadressil Puhangu 10 asuva pandimaja „Tulves“ ruumides oleva
turvakaamera videosalvestust nähtub, kuidas visuaalselt äratuntav Eduard Marhio toob
pandimajja jalgratta ning sõlmib teenindajaga lepingu (I kd tl 29-34).
Süüteo toimepanemist süüdistatava poolt tõendab lisaks eeltoodule ka süüdistatav ise. Eduard
Marhio kahtlustatavana antud ütluste (I kd tl 36, 37) kohaselt tunnistab ta oma süüd. Nägi
Stroomi Keskusest tulles jalgratast ja otsustas selle kohe ära varastada. Tangid trossiluku
katki lõikamiseks olid tal kaasas. Viis ratta kohe pandimajja müüki ja sai selle eest 40 eurot.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest ja
lisatud arvetest (I kd tl 9-10) nähtub, kuulusid süüdistuses nimetatud jalgratas ja lapsetool
kannatanule ning süüdistatav ei ole kõnealust asjaolu ka vastustanud. Seega on sedastatav, et
süüdistuses märgitud esemed olid süüdistatava jaoks võõras vara. Nähtub, et esemete
äravõtmisega lõpetas süüdistatav esemete senise valdaja valduse, kehtestas sellele uue, s.o
enda valduse ning kannatanu ütluste kohaselt puudus selleks tema nõusolek. Seega leiab
kohus, et käesoleval juhul on tuvastamist leidnud varguse objektiivse koosseisu realiseerimine
süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus süüdistuses märgitud esemete äravõtmine süüdistatava poolt ebaseadusliku
                                               5
omastamise eesmärgil. Nimelt ei ole tõendeid selle kohta, et süüdistatav oleks soovinud
esemeid kannatanule tagastada. Vastupidi, süüdistatav viis ratta pandimajja ja sai selle eest
raha. Seega on õiguslikus mõttes sedastatav võõra vallasasja äravõtmine selle ebaseadusliku
omastamise eesmärgil ehk tuvastamist on leidnud varguse subjektiivse koosseisu
realiseerimine.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, mida ilmestavad ka
kaasavõetud tangid. Seega on kuritegu toime pandud kavatsetult.
29.08.2015 episood, kannatanu XXX
Kohus leiab, et 29.08.2015 ajavahemikul kella 16.30 kuni kella 16.55 ajal Tallinnas, aadressil
XXX asuva maja trepikoja eest trossiluku lõhkumise teel XXX `ile kuuluva jalgratta Scott
Aspect 680, väärtusega 449 eurot varguse toimepanemine Eduard Marhio poolt on tõendatud
nii Eduard Marhio süü tunnistamisega, kannatanu XXX i ja tunnistaja ütlustega ning
videosalvestusega. Oma seisukohta põhjendab kohus alljärgnevalt.
Kannatanu XXX i ütluste kohaselt (I kd tl 40-41, 43-44, 49-50) varastati 29.08.2015
ajavahemikul kella 16.30 kuni 16.55 Tallinnas, aadressil XXX asuva maja trepikoja eest
trossiluku lõhkumise teel tema jalgratas. Kahju on tekitatud 466 euro ulatuses. Majal on ka
videosalvestus. 01.10.2015 sai ta oma jalgratta politseist tagasi ja hagi esitada ei soovi.
Tallinnas, aadressil XXX asuval hoonel oleva turvakaamera videosalvestust on vaadeldud
asitõendi vaatlusprotokollis (I kd tl 58-62) ja sellelt nähtub, kuidas süüdistatav toimetab
jalgratta juures, millega ta sündmuskohalt seejärel ära sõidab.
Tunnistaja XXX ütluste (I kd tl 51-52) kohaselt on ta pandimaja Lombard24 töötaja. Eduard
Marhio tõi 29.08.2015 pandimajja müüki jalgratta Scott. XXX annab välja jalgratta Scott
Aspect, mida on vaadeldud asitõendi vaatlusprotokollis koos fototabeliga (I kd tl 53-55) ning
pandilepingu, mille kohaselt Eduard Marhio andis pandimajja müüki jalgratta (I kd tl 68-69).
Tallinnas, aadressil Maneeži 1 asuva pandimaja „Lombard24h“ ruumides oleva turvakaamera
videosalvestust on vaadeldud asitõendi vaatlusprotokollis (I kd tl 64-67) ja sellelt nähtub, et
visuaalselt äratuntav Eduard Marhio toob pandimajja jalgratta.
Süüteo toimepanemist süüdistatava poolt tõendab lisaks eeltoodule ka süüdistatav ise. Eduard
Marhio kahtlustatavana antud ütluste (I kd tl 71) kohaselt tunnistab ta oma süüd. Nägi Sõle
tänaval maja ees trossilukuga kinnitatud jalgratast Scott ja kaasasolnud tangidega lõhkus
trossiluku ära. Viis jalgratta pandimajja müüki ja sai selle eest 100 eurot.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest ja
lisatud arvest (I kd tl 47) nähtub, kuulus süüdistuses nimetatud jalgratas kannatanule ning
süüdistatav ei ole kõnealust asjaolu ka vastustanud. Seega on sedastatav, et süüdistuses
märgitud ese olid süüdistatava jaoks võõras vara. Nähtub, et eseme äravõtmisega lõpetas
süüdistatav eseme senise valdaja valduse, kehtestas sellele uue, s.o enda valduse ning
kannatanu ütluste kohaselt puudus selleks tema nõusolek. Seega leiab kohus, et käesoleval
juhul on tuvastamist leidnud varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus jalgratta äravõtmine süüdistatava poolt ebaseadusliku omastamise eesmärgil. Nimelt ei
ole tõendeid selle kohta, et süüdistatav oleks soovinud eset kannatanule tagastada. Vastupidi,
süüdistatav viis jalgratta pandimajja ja sai selle eest raha. Seega on õiguslikus mõttes
sedastatav võõra vallasasja äravõtmine selle ebaseadusliku omastamise eesmärgil ehk
tuvastamist on leidnud varguse subjektiivse koosseisu realiseerimine.



                                              6
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, mida ilmestavad ka
kaasavõetud tangid. Seega on kuritegu toime pandud kavatsetult.
03.08.2015 episood, kannatanu XXX
Kohus leiab, et 03.08.2015 ajavahemikul kella 17.00 kuni kella 18.14 Tallinn, XXX asuvasse
eramusse akna lõhkumise teel sissetungimine ja XXX `ile kuuluva 42-tollise televiisori LG
42PC51 väärtusega 250 eurot varguse toimepanemine Eduard Marhio poolt on tõendatud nii
Eduard Marhio süü tunnistamisega, kannatanu XXX ja tunnistaja ütlustega ning muude
kirjalike tõenditega. Oma seisukohta põhjendab kohus alljärgnevalt.
Kannatanu XXX ütluste (II kd tl 79-82, 130-131) kohaselt on eramajja, kus ta elab, vannitoa
akna kaudu sisse murtud ning varastatud televiisor. Televiisor on politsei poolt 28.10.2015
tagasi antud kannatanu emale XXX .
Tallinn, XXX sündmuskohta on vaadeldud vaatlusprotokollis koos fototabeliga (II kd tl 83-
89) ning sündmuskohalt leiti süstal, mis võeti kaasa. Ekspertiisiaktist nr 15E-GE1295 (II kd tl
98-102) nähtub, et sündmuskohalt Tallinn, XXX leitud süstlalt võetud proovist saadi DNA-
analüüsil täisprofiil, ning tulemuste alusel ei saa välistada Eduard Marhio DNA sisaldumist
selles proovis.
Tunnistaja XXX ütluste (II kd tl 119-121) kohaselt müüs tuttav Eduard Marhio talle
televiisori LG 115 euro eest. Ei arvanud, et see televiisor on varastatud. Andis televiisori
politseile üle ning televiisorit on vaadeldud asitõendi vaatlusprotokollis (II kd tl 122-124).
Süüteo toimepanemist süüdistatava poolt tõendab lisaks eeltoodule ka süüdistatav ise. Eduard
Marhio kahtlustatavana antud ütluste (II kd tl 105-107, 127-129) kohaselt tunnistab ta oma
süüd. Ronis Sirbi tänaval kahekordse maja keldriaknast sisse ja võttis kaasa televiisori. Kuna
see oli raske, siis tellis Amigo takso järgi. Järgmisel hommikul müüs televiisori Sergeile maha
250 euro eest. Kahetseb tehtut.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest ja
lisatud arvest (II kd tl 132) nähtub, kuulus süüdistuses nimetatud televiisor kannatanule ning
süüdistatav ei ole kõnealust asjaolu ka vastustanud. Seega on sedastatav, et süüdistuses
märgitud ese olid süüdistatava jaoks võõras vara. Nähtub, et eseme äravõtmisega lõpetas
süüdistatav eseme senise valdaja valduse, kehtestas sellele uue, s.o enda valduse ning
kannatanu ütluste kohaselt puudus selleks tema nõusolek. Seega leiab kohus, et käesoleval
juhul on tuvastamist leidnud varguse objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus televiisori äravõtmine süüdistatava poolt ebaseadusliku omastamise eesmärgil. Nimelt
ei ole tõendeid selle kohta, et süüdistatav oleks soovinud eset kannatanule tagastada.
Vastupidi, süüdistatav müüs televiisori järgmine päev tuttavale maha. Seega on õiguslikus
mõttes sedastatav võõra vallasasja äravõtmine selle ebaseadusliku omastamise eesmärgil ehk
tuvastamist on leidnud varguse subjektiivse koosseisu realiseerimine.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
23.05.2015 episood, kannatanu XXX
Kohus leiab, et 23.05.2015 ajavahemikul kell 13.30 kuni 21.30 Tallinn, XXX asuvasse
korterisse tuulutusasendis olnud akna kaudu sissetungimine ja XXXvara koguväärtusega 765
eurot varguse toimepanemine Eduard Marhio poolt on tõendatud nii Eduard Marhio süü
tunnistamisega, kannatanu XXXja tunnistaja ütlustega ning muude kirjalike tõenditega. Oma
seisukohta põhjendab kohus alljärgnevalt.

                                              7
Kannatanu XXXütluste (II kd tl 3-4, 42-43, 44-45) kohaselt siseneti 23.05.2015 ajavahemikul
kell 13.30 kuni 21.30 Tallinn, XXX asuvasse üürikorterisse läbi tuulutusrežiimil avatud akna
ja varastatud on erinevaid esemeid.
Tallinn, XXX 10 asuvat maja ning selles asuvat korterit nr 11 on vaadeldud ka sündmuskoha
vaatlusprotokollis koos fototabeliga (II kd tl 5-21), millest nähtuvad võetud puuteproovid ning
avastatud ja jäädvustatud jalatsijälg, mida on vaadeldud asitõendi vaatlusprotokollis (II kd tl
22-24). Ekspertiisiakti nr 15E-GE1414 (II kd tl 36-40) kohaselt on sündmuskohalt Tallinn,
XXX aknalingilt võetud proovist saadud DNA-analüüsil täisprofiil, ning mille tulemuste
alusel ei saa välistada Eduard Marhio DNA sisaldumist selles proovis.
Süüteo toimepanemist süüdistatava poolt tõendab lisaks eeltoodule ka süüdistatav ise. Eduard
Marhio kahtlustatavana antud ütluste (II kd tl 105-107, 127-129) kohaselt tunnistab ta oma
süüd. Ronis XXX tänava korterisse sisse läbi akna, mis oli tuulutusasendis. Võttis korterist
hulga esemeid ja müüs enamiku nendest turul maha. Kodus peaks alles olema medalid,
karikas, juukseaparaat ja pardel. Kahetseb tehtut.
Kohus leiab, et osutatud tõendeid kogumis hinnates on süüdistatava poolt KarS § 199 järgi
kvalifitseeritava süüteo toimepanemine tõendamist leidnud. Nagu kannatanu ütlustest tuleneb,
kuulusid süüdistuses nimetatud esemed kannatanule ning süüdistatav ei ole kõnealust asjaolu
ka vastustanud. Seega on sedastatav, et süüdistuses märgitud esemed olid süüdistatava jaoks
võõras vara. Nähtub, et esemete äravõtmisega lõpetas süüdistatav esemete senise valdaja
valduse, kehtestas sellele uue, s.o enda valduse ning kannatanu ütluste kohaselt puudus
selleks tema nõusolek. Seega leiab kohus, et käesoleval juhul on tuvastamist leidnud varguse
objektiivse koosseisu realiseerimine süüdistatava poolt.
Lisaks tahtlusele kõikide objektiivsete koosseisuliste asjaolude suhtes eeldab vargus ka
subjektiivsest küljest äravõetava asja ebaseadusliku omastamise eesmärki. Kohtu hinnangul
toimus esemete äravõtmine süüdistatava poolt ebaseadusliku omastamise eesmärgil. Nimelt ei
ole tõendeid selle kohta, et süüdistatav oleks soovinud esemeid kannatanule tagastada.
Vastupidi, süüdistatav müüs enamuse varastatud esemeid turul maha ning osa jättis endale.
Seega on õiguslikus mõttes sedastatav võõra vallasasja äravõtmine selle ebaseadusliku
omastamise eesmärgil ehk tuvastamist on leidnud varguse subjektiivse koosseisu
realiseerimine.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et varguse pani süüdistatav toime etteplaneeritult, seega kavatsetult.
Kohtueelsel menetlusel on Eduard Marhio tegu kvalifitseeritud KarS § 199 lg 2 p 8 järgi, s.o
varguse toimepanemine sissetungimisega ning järgnevalt analüüsibki kohus, kas süüdistatava
tegevus vastab süüdistusaktis toodud kvalifikatsioonile.
KarS § 199 lg 2 p 8 nimetatud sissetungimist sisustab kohtupraktika analoogselt KarS §-ga
266. KarS § 266 lg 2 p 1 näeb ette vastutuse valdaja tahte vastaselt elamiseks kasutatavasse
ruumi ebaseadusliku tungimise eest. KarS § 266 puhul tuleb tuvastada, et ruumi tungimine
oleks olnud valdaja tahte vastane; 2) et ruum, kuhu isik tungis, oli tema jaoks võõras ja 3)
ruumi tungimine oli ebaseaduslik. Edasi analüüsib kohus kriminaalmenetluse käigus kogutud
tõendikogumit, millest nähtub, et puuduvad tõendid selle kohta, et sisenemine Tallinn, XXX
asuvasse korterisse (episood 23.05.2015) ja Tallinn, XXX asuvasse eramusse (episood
03.08.2015) oleks toimunud kooskõlas nende seaduslike valdajate tahtega või et tegemist
oleks olnud süüdistatava jaoks õiguslikus mõttes mittevõõraste kohtadega. Samuti pole
kogutud tõendeid selle kohta, et süüdistatava sisenemine Tallinn, XXX asuvasse korterisse ja
Tallinn, XXX asuvasse eramusse vastaks mõnele seaduses sätestatud lubatavusklauslile, mis
annab isikule õiguse tungida valdaja tahte vastaselt võõras valduses olevasse ruumi. Tallinn,
XXX asuvasse korterisse siseneti tuulutusasendis olnud akna kaudu ja Tallinn, XXX asuvasse
eramusse siseneti akna lõhkumise teel. Seega näitab juba sisenemise viis, et see toimus
kannatanute tahte vastaselt. Seega oli tungimine Tallinn, XXX asuvasse korterisse ja Tallinn,

                                              8
XXX asuvasse eramusse KarS § 266 lg 2 p 1 tähenduses ebaseaduslik ning esinevad alused
kvalifitseerida süüdistatava tegu KarS § 199 lg 2 p 8 järgi.
Riikliku süüdistaja poolt on süütegu kvalifitseeritud ka KarS § 199 lg 2 p 9 järgi, s.o vargus,
mis on toime pandud süstemaatiliselt. Järgnevalt analüüsibki kohus, kas süüdistatava tegevus
vastab KarS § 199 lg 2 p 9 toodud kvalifikatsioonile.
Kohus juhib tähelepanu asjaolule, et süstemaatiline on vargus siis, kui see on toime pandud
vähemalt kolm korda. Süstemaatilisus on järjekindel, pidevalt korduv tegevus ning ei ole
oluline, kas isik on varguste eest varem süüdi mõistetud või on see tuvastatud alles ühes
menetluses. Samuti ei oma tähtsust kas tegemist on lõpuleviidud vargustega või tegemist on
varguste katsetega, kuid nendevaheline ajavahemik ei saa olla väga pikk.
Käesolevas kriminaalasjas on tuvastamist leidnud, et Eduard Marhio on toime pannud 4
varguse episoodi lühikese perioodi jooksul, s.o 23.05.2015 kuni 15.09.2015 ning selline
süsteemne varavastaste süütegude toimepanemine viitab süüdistatava väljakujunenud
eluviisile ja sissetuleku saamisele kõrvaliste isikute arvelt. Seetõttu leiab kohus, et
süstemaatilisuse kriteerium on täidetud, kuivõrd süütegude faktiline korduvus ja rohkus täidab
süstemaatilisuse koosseisu ja süüdistatava õigusvastane käitumine on põhjendatult
kvalifitseeritud KarS § 199 lg 2 p 9 järgi.
Süüd ja õigusvastasust välistavaid asjaolusid kohus süüdistatava käitumises ei tuvastanud.
Seega Eduard Marhio pani oma tahtliku tegevusega toime võõra vallasasja äravõtmise
selle ebaseadusliku omastamise eesmärgil sissetungimisega ja süstemaatiliselt, s.o KarS
§ 199 lg 2 p 8 ja 9 järgi kvalifitseeritava kuriteo.
2.2. Episood KarS § 266 lg 2 p 1 järgi
Kohus leiab, et 18.07.2015 kella 20.00 paiku Tallinn, XXX asuvasse XXX `ile kuuluvasse
eramusse lukustamata ukse kaudu sissetungimine Eduard Marhio poolt on tõendatud nii
Eduard Marhio süü tunnistamisega, kannatanu XXX a ütlustega ning muude kirjalike
tõenditega. Oma seisukohta põhjendab kohus alljärgnevalt.
Kannatanu XXX a ütluste (II kd tl 75-76, 77) kohaselt tungiti sisse XXX eramajja, kus ta
elab. Temale kuulub terve esimene korrus. Majal on üks välisuks, esikust viib uks keldrisse ja
trepp üles eluruumi. 18.07.2015 kella 20 paiku kuulis välisukse käginat. Välisuks oli
lukustamata. Läks keldris olevasse dušširuumi ja avastas, et see on seestpoolt kinni. Pani
dušširuumi väljastpoolt haaki ja kutsus politsei. Küsis läbi ukse, kes seal on. Vastuseks tuli
aktsendiga eesti keelne mõmin, et tuldi käsi pesema. 5 minutit hiljem kuulis klaasiklirinat ja
nägi, kuidas noormees hüppas üle aia, maha jäi plätu. Ka XXX i väärteoasjas tunnistajana
antud ütluste kohaselt (II kd tl 48) elab ta XXX eramus ja 18.07.2015 kuulis majas liikumist
ning läks keldrikorrusele ja avastas, et dušširuum on seest poolt lukus. Pani selle ka
väljastpoolt haaki ning kutsus politsei. 5 minutit hiljem kuulis klirinat ning nägi majast välja
jooksmas lühikestes pükstes noormeest.
Vaatlusprotokollist fototabeliga väärteoasjas (II kd tl 49-53) nähtub sündmuskoht Metalli
11/2, Tallinn, lõhutud aken ning leitud ja kaasa võetud jalanõu, millelt võeti puuteproov (II kd
tl 55-59). Ekspertiisiakti nr 15E-GE1294 (II kd tl 67-72) kohaselt saadi sündmuskohalt
Metalli 11/2, Tallinn leitud jalatsilt võetud proovist DNA-analüüsil täisprofiil, mis on
kokkulangev Eduard Marhio võrdlusproovist saadud DNA-profiiliga.
Eduard Marhio kahtlustatavana antud ütluste (II kd tl 105-107, 127-129) kohaselt tunnistab ta
oma süüd. Oli XXX maja ees ja sisenes lukustamata ukse kaudu majja, et käsi pesta. Selliste
majade keldrites on tavaliselt tualettruumid. Pesi käsi kui kuulis, et keegi tuleb. Pani ukse
seestpoolt kinni. Siis lukustas keegi ukse väljast poolt ja ütles, et ootame. Tema põgenes läbi
akna, mille klaas purunes. Aknaklaasi katki teha ei soovinud. Kahetseb tehtut.


                                               9
KarS § 266 lg 2 p 1 näeb ette vastutuse valdaja tahte vastaselt elamiseks kasutatavasse ruumi
ebaseadusliku tungimise eest. Kannatanu XXX a ütluste kohaselt oli XXX eramaja, mille
esimesel korrusel ta elas. Seega oli tegemist elamiseks kasutatava ruumiga. KarS § 266 puhul
tuleb ka tuvastada, et ruumi tungimine oleks olnud valdaja tahte vastane; 2) et ruum, kuhu
isik tungis, oli tema jaoks võõras ja 3) ruumi tungimine oli ebaseaduslik. Edasi analüüsib
kohus kriminaalmenetluse käigus kogutud tõendikogumit, millest nähtub, et puuduvad tõendid
selle kohta, et sisenemine XXX eramusse oleks toimunud kooskõlas selle seadusliku valdaja
tahtega või et tegemist oleks olnud süüdistatava jaoks õiguslikus mõttes mittevõõra kohaga.
Samuti pole kogutud tõendeid selle kohta, et süüdistatava sisenemine XXX eramusse vastaks
mõnele seaduses sätestatud lubatavusklauslile, mis annab isikule õiguse siseneda valdaja tahte
vastaselt võõras valduses olevasse ruumi. XXX eramusse siseneti lukustamata ukse kaudu ja
kannatanu ütluste kohaselt toimus see tema teadmata ja tema tahte vastaselt. Seda näitab
seegi, et kannatanu lukustas süüdistatava dušširuumi ja kutsus politsei. Seega oli tungimine
XXX eramusse ebaseaduslik ning esinevad alused kvalifitseerida süüdistatava tegu KarS §
266 lg 2 p 1 järgi.
Samuti on kohus kriminaalasjas tuvastatud teo tehioludest ja süüdistatava ütlustest, mille
kohaselt süüdistatav oli teadlik sellest, et ta siseneb võõrasse elumajja ilma loata, lähtuvalt
veendunud, et süütegu pandi toime etteplaneeritult, seega kavatsetult.
Süüd ja õigusvastasust välistavaid asjaolusid kohus süüdistatava käitumises ei tuvastanud.
Seega Eduard Marhio pani toime valdaja tahte vastaselt elamiseks kasutatavasse ruumi
ebaseadusliku tungimise, s.o KarS § 266 lg 2 p 1 järgi kvalifitseeritava kuriteo.
2.3. Episood KarS § 404 lg 1 järgi
Kohus leiab, et 11.11.2015 kella 11.10 paiku, viibides XXX asuvas I üksuse kambris nr 122,
välgumihkliga rullikeeratud poroloonist madratsi süütamine ning selle tegevusega I üksuses
viibivate kinnipeetavate ning Tallinna Vangla ametnike elule ja tervisele ohu põhjustamine
Eduard Marhio poolt on tõendatud nii Eduard Marhio süü tunnistamisega, tunnistaja ütlustega
ning muude kirjalike tõenditega. Oma seisukohta põhjendab kohus alljärgnevalt.
Tunnistaja XXX ütluste (III kd tl 17-18) kohaselt on ta Tallinna Vangla töötaja, kes
11.11.2015 kella 11.10 paiku avas kambri nr 122 ukse ja nägi, et kambris põles betoonist
lavatsil rullikeeratud voodivarustus (poroloonist madrats). Kambris olev kinnipeetav lükkas
põleva rulli vasakule seina äärde. Ta andis kinnipeetavale korralduse kambrist lahkuda.
Kamber oli paksu XXX täis. Ta võttis koridoris olnud ametniku käest tulekustuti ja hakkas
lahtise leegiga põlenud tuld kustutama. Lahtine leek kustus, kuid mõne aja pärast hakkas
madrats uuesti tugevalt suitsema ning seejärel viis rulli õue ja jätkas kustutamist veega.
Kinnipeetav andis läbiotsimise käigus välja tulemasina, mida on vaadeldud asitõendi
vaatlusprotokollis koos fototabeliga (III kd tl 14-15).
 Vangla I üksuse kambrit nr 122 on vaadeldud ka sündmuskoha vaatlusprotokollis koos
fototabeliga (III kd tl 1-7) ja sellelt nähtuvad põlemisjäljed kambris. Kambrist nr 122 põlengu
kustutamise käigus välja toodud madratsit ning sellesse keeratud voodiriideid on vaadeldud
asitõendite vaatlusprotokollis koos fototabeliga (III kd 8-11) ning nähtuvad tulekolded
esemetel.
Eduard Marhio kahtlustatavana antud ütluste (III kd tl 26-28) kohaselt tunnistab ta oma süüd.
Ta paigutati jälgimiskambrisse nr 122 ning öeldi, et ei saa käia kokkusaamisel ja ei saa ka
kirju kirjutada. Selle peale hakkas ta protestima ja pani madratsi põlema. Madratsi keeras rulli
ja sidus voodilinaga kokku. Pani selle nurka ja süütas põlema sinist värvi tulemasinaga. Siis
20 sekundi pärast hakkas madratsit ise kustutama. Õnnestus see peaaegu ära kustutada, kui
minut peale süütamist tuli XXX ja käskis tal kambrist välja minna. XXX on kaks ust, seni
kuni Simm uksi avas, üritas madratsit kustutada. Ta viidi kambrist välja ja andis tulemasina
valvurile.

                                              10
KarS § 404 lg 1 kohaselt võetakse vastutusele isik, kes süütab võõra või oma asja, kui sellega
on põhjustatud oht inimese elule või tervisele. Eeltoodud tõenditega on tõendamist leidnud, et
Tallinna Vangla poroloonist madratsi, teki ja lina süütas Eduard Marhio, kes on seda ka ise
tunnistanud ning selles osas vaidlusi ei ole. Edasi hindab kohus, kas süütamisega on
põhjustatud ka oht inimese elule või tervisele. Ohu põhjustamise all inimese elule või
tervisele tuleb mõista sellise olukorra tekitamist, mis võib endaga kaasa tuua inimese surma
või tema tervise kahjustamise (RKKK 3-1-1-7-10 p 10). Kuna madrats põles tunnistaja XXX
ütluste kohaselt lahtise leegiga ja kamber oli paksult XXX täis, siis kujutas põleva madratsiga
kamber endast ohtu nii süüdistatava enda kui ka lähedal viibivate vanglatöötajate kui ka teiste
samal korrusel ning ka ülevalpool asuvates kambrites kinnipeetavate elule ja tervisele. Seda
enam, et isegi tulekustutiga ei saadud madratsit lõplikult kustutatud ning see viidi õue ja
kustutati lõplikult veega. Poroloonmadratsi põlemisest erituv suits on mürgine ning seega ka
inimese tervist kahjustav. Samuti võib suits ka läbi kinniste uste pääseda nii koridori kui
teistesse kambritesse. Kohtu arvates teeb ohu tervisele suuremaks asjaolu, et tegemist on
kinnipidamisasutusega, kus kehtivad teatud režiim ja turvanõuded ning eraldi hoidmise
põhimõte. Tegemist on hoonega, kus kinnipeetavad viibivad lukustatud kambrites ning neil
puudub võimalus ohupiirkonnast iseseisvalt lahkuda. Samas viibivad ruumides
vanglatöötajad, kes samuti viibivad teatud isolatsioonis ning neil ei ole võimalik
ohupiirkonnast      lahkuda,     jättes  kinnipeetavad      ohukoldesse.     Seega     tulenevalt
kinnipidamisasutuse eripärast on seal igasugune süütamisega ohu põhjustamine oluliselt
ohtlikum võrreldes tavaolukorraga, kus ohustatud isikud saavad hoonest lahkuda
tagavaraväljapääsude kaudu ja iseseisvalt. Seejuures oli süüdistatav teadlik sellest, et
vanglatöötajad vastutavad mitte ainult kinnipeetavate kinnipidamisrežiimi, vaid ka ohutuse
eest ning häireolukorra tekkides peavad asuma ohukollet likvideerima, et tagada
kinnipeetavate ohutus. Seega teadis ta ka seda, et vanglatöötajad tulevad tuld kustutama ja
teda päästma, sattudes koheselt ise sellest tulenevalt otsesesse ohtu ja vanglatöötajatel ei ole ei
aega ega võimalust panna selga kaitseriideid et ennast kaitsta. Taoline teadmine viitab üheselt
sellele, et süüdistatava eesmärk oli teda päästma ja ohukollet likvideerima tulevate vahetuses
olevate vanglatöötajate (XXX ) tervis otsesesse ohtu seada. Asjaolul, et põleng suudeti oma
jõududega vanglatöötajate poolt kustutada ja keegi sisse hingatud XXX tervisekahjustusi ei
saanud ega arstiabi ei vajanud, ei oma süüteo lõpuleviimise aspektist mingit tähtsust, kuivõrd
KarS § 404 ettenähtud kuritegu on lõpule viidud ohu loomisega kõrvaliste isikute elule ja
tervisele, käesoleval juhul lähedalolevates kambrites viibivate kinnipeetavate ja ruumides
viibivate vanglatöötajate tervisele. Seetõttu leiab kohus, et Eduard Marhio põhjustas
süütamisega ohu I üksuses viibivate kinnipeetavate ning Vangla ametnike elule ja tervisele.
Asjaolu, et vanglatöötajal õnnestus lõppkokkuvõttes iseseisvalt süüdatud madratsi kustutada
ja keegi hoones viibinutest ei vajanud arstiabi ei tähenda seda, et süütamisega ohuolukorda ei
loodud.
Samuti on kohus kriminaalasjas tuvastatud teo tehioludest ja süüdistatava ütlustest lähtuvalt
veendunud, et süüteo pani süüdistatav toime vähemalt kaudse tahtlusega. Kuigi süüdistatav
oli üksi kinnises kambris, siis oli ta teadlik sellest, et esimesena seab ta ohtu tema kambrisse
sisenevad vanglatöötajad ja pidi võimalikuks pidama ka seda, et madratsit põlema süüdates
võib järgneda oht eelkõige mürgise XXX näol ka samal korrusel viibivate teiste inimeste
(kinnipeetavad, vanglatöötajad) elule või tervisele ja seda olenemata sellest, et ta püüdis
hiljem tulekahju kustutada.
Süüd ja õigusvastasust välistavaid asjaolusid kohus süüdistatava käitumises ei tuvastanud.
Seega Eduard Marhio pani toime võõra asja süütamise, kui sellega on põhjustatud oht
teise isiku elule või tervisele, s.o KarS § 404 lg 1 järgi kvalifitseeritava kuriteo.
3. TSIVIILHAGI
Kohtueelsel menetlusel on kannatanu XXX esitanud tsiviilhagi 56,41 euro nõudes (kd I tl 7),
kannatanu XXX on esitanud tsiviilhagi 765,53 euro nõudes (kd I tl 46), kannatanu Vangla
volitatud esindaja XXX on esitanud tsiviilhagi 49,44 euro nõudes (kd III tl 19-23). Kohus
                                            11
asub seisukohale, et kriminaalasja materjalidega on tõendatud, et kannatanutele kuulunud
esemed varastas ja varalise kahju tekitas Eduard Marhio.
KrMS § 37 lg 1 kohaselt on kannatanu füüsiline või juriidiline isik, kellele on kuriteoga või
süüvõimetu isiku poolt õigusvastase teoga vahetult tekitatud füüsilist, varalist või moraalset
kahju. VÕS § 1043 kohaselt teisele isikule (kannatanu) õigusvastaselt kahju tekitanud isik
(kahju tekitaja) peab kahju hüvitama, kui ta on kahju tekitamises süüdi. Vastavalt VÕS §
1045 lg 1 p 5 sätetele on kahju tekitamine õigusvastane eelkõige siis, kui see tekitati
kannatanu omandi või sellega sarnase õiguse või valduse rikkumisega. Kahju hüvitamise
eesmärk on VÕS § 127 lg 1 kohaselt kannatanu asetamine olukorda, mis oleks võimalikult
lähedane olukorrale, milles ta oleks olnud, kui kahju hüvitamise aluseks olevaid asjaolusid ei
oleks olnud. Lähtuvalt VÕS § 128 lg 1-3 võib hüvitamisele kuuluv kahju olla varaline või
mittevaraline. Varaline kahju on eelkõige otsene varaline kahju ja saamata jäänud tulu. Otsene
varaline kahju hõlmab eelkõige kaotsiläinud või hävinud vara väärtuse või vara halvenemisest
tekkinud väärtuse vähenemise, isegi kui see tekib tulevikus, ning kahju tekitamisega seoses
kantud või tulevikus kantavad mõistlikud kulud, sealhulgas mõistlikud kulud kahju
ärahoidmiseks või vähendamiseks ja hüvitise saamiseks, muu hulgas kahju kindlaks
tegemiseks ja kahju hüvitamisega seotud nõuete esitamiseks. VÕS § 136 lg 1 kohaselt tuleb
kahju hüvitada ühekordselt makstava rahasummana, välja arvatud juhul, kui vastavalt kahju
iseloomule on mõistlik kahju hüvitamine perioodiliste maksetena. Tsiviilseadustiku üldosa
seaduse § 65 kohaselt loetakse eseme väärtuseks selle harilik väärtus, kui seaduse või
tehinguga ei ole ettenähtud teisiti. Eseme harilik väärtus on selle kohalik keskmine müügihind
(turuhind).
Kriminaaltoimiku materjalidest nähtuvalt on tsiviilhagide aluseks olevate varaliste kahjude
tekkimine otseselt seotud süüdistatava poolt kavatsetult toime pandud vargustega ja vara
süütamise teel hävitamisega. Kohtu hinnangul on varaline kahju tekkinud süüdistatava
õigusvastase käitumise tõttu, kuivõrd see on tekitatud kannatanu omandi rikkumisega VÕS §
1045 lg 1 p 5 mõttes. Kuna kriminaalasja kohtuliku uurimisega on tõendatud süüdistatava süü
kahju tekkimises, siis tuleb kohaldada VÕS § 1043 sätteid ning varaline kahju tuleb hüvitada
kahju kannatanud isikutele süüliselt kahju tekitanud isikule kuuluvate varaliste vahendite
arvelt, s.t varaline kahju tuleb välja mõista Eduard Marhiolt kannatanute kasuks.
Kohus asub seisukohale, et vastavalt omaks võetud kohtupraktikale kohaldatakse
kriminaalmenetluses tsiviilhagi läbivaatamisel tsiviilkohtumenetluse nõudeid, kui need ei ole
vastuolus kriminaalmenetluse üldpõhimõtetega. Kuivõrd süüdistatav tunnistas tsiviilhagisid
täies ulatuses, siis kohalduvad TsMS § 440 lg 1 sätted, mille kohaselt kui kostja võtab
kohtuistungil või kohtule esitatud avalduses hageja nõude õigeks, siis rahuldab kohus hagi.
See aga tähendab, et kohus on kostja poolt nõude õigeksvõtuga seotud ja rahuldab hagi.
Esitatud hagi ei ole seotud TsMS § 440 lg 4 sätetest tuleneva erisusega, millise puhul ei ole
kohus kostja hagi õigeksvõtuga seotud. Seetõttu kuuluvad esitatud hagid täies ulatuses
rahuldamisele ja süüdistatavalt kannatanute kasuks välja mõistmisele.
4. KARISTUSE MÕISTMINE
Karistuse mõistmisel arvestab kohus süüdistatava süü suurust, toimepandud kuriteo laadi ja
ohtlikkust ning karistust kergendavaid ja raskendavaid asjaolusid, aga ka võimalust mõjutada
süüdlast edaspidi hoiduma süütegude toimepanemisest ja õiguskorra kaitsmise huvisid.
Süüdistatavat süüdistatakse 3 kuriteo, s.o KarS § 199 lg 2 p 8 ja 9, § 266 lg 2 p 1 ja § 404 lg 1
toimepanemises.
Seadusandja on KarS § 199 lg 2 p-de 8 ja 9 järgi inkrimineeritud kuriteo toimepanemise eest
ette näinud karistusena rahalise karistuse või vangistuse kuni 5 aastat.
Kuivõrd tegemist on alternatiivselt sätestatud karistusliikidega, kujundab kohus enne
süüdistava süü suuruse hindamist seisukoha selle kohta, kas süüdistatava suhtes on võimalik
kohaldada kergemaliigilist karistust rahalise karistuse näol. Süüdistatava ankeetandmete
                                            12
kohaselt Eduard Marhio ei tööta ning samuti puuduvad kohtul andmed selle kohta, et
süüdistatav omaks mõnd legaalset sissetulekuallikat. Lisaks sellele kannab süüdistatav isiku
vabadust piiravat karistust ning kohtule ei ole edastatud andmeid selle kohta, et süüdistatav
oleks karistust kandes tööle rakendatud ja et ta saaks mingitki sissetulekut karistuse kandmise
ajal. Seega on kaheldav, kas isikul oleks rahalise karistuse mõistmisel võimalik talle pandud
kohustusi täita. Samuti lasuvad süüdistataval rahalised kohustused temalt väljamõistetavate
menetluskulude ja tsiviilhagide hüvitamise näol. Peale selle, arvestades, et süüdistatavale
inkrimineeritakse varavastase kuriteo toimepanemist, siis üldjuhul on varavastase süüteo
eesmärgiks kasu saamine võõra vara arvelt. Taoline käitumine viitab aga üheselt süüdistataval
piisavate legaalsete rahaliste vahendite puudumisele, mis kohtu arvates välistab ka rahalise
karistuse kohaldamise. Eeltoodud põhjustel tuleb süüdistatava suhtes kohaldada isiku
vabadust piiravat karistust.
Hinnates Eduard Marhio süü suurust KarS § 199 lg 2 p-de 8 ja 9 järgi kvalifitseeritava
õigusvastase teo toimepanemisel, tuleb arvestada, et Eduard Marhio tegevuses on sedastatav
kahe kvalifitseeriva tunnuse olemasolu, mis tähendab suuremat süüd. Samuti on
kohtumenetluses tõendamist leidnud, et Eduard Marhio pani kuriteo toime kavatsetult.
Süüdistatavale inkrimineeritakse nelja lõpule viidud varguse toimepanemist, millega tekitati
varalist kahju mitmele kannatanule. Varaline kahju kannatanutele ei ole suur, kuna enamus
varastatud esemeid on kannatanud tagasi saanud. Samuti hoonetesse siseneti avatud akna ja
ühe akna lõhkumise teel, seega sissemurdmisega olulist varalist kahju kannatanutele ei
tekitatud. Seega leiab kohus, et süüdistatava süü on hinnatav keskmisena.
Edasi hindab kohus karistust kergendavate ja raskendavate asjaolude esinemist. Süüdistatav
on kohtueelses menetluses avaldanud kahetsust. Seega peab kohus võimalikuks karistust
kergendava asjaoluga arvestada.
Eeltoodut arvesse võttes, leiab kohus, et süüdistatavale on võimalik mõista karistuse alla
ettenähtud sanktsioonimäära keskmist määra.
Seadusandja on KarS § 266 lg 2 p 1 järgi inkrimineeritud kuriteo toimepanemise eest ette
näinud karistusena rahalise karistuse või vangistuse kuni 3 aastat.
Mis puudutab võimaliku alternatiivse karistusliigi, so rahalise karistuse kohaldamist, on kohus
sellise karistusliigi kohaldamise võimatust põhjendanud juba ülalpool ega hakka seda
kordama.
Hinnates Eduard Marhio süü suurust KarS § 266 lg 2 p 1 järgi kvalifitseeritava õigusvastase
teo toimepanemisel, tuleb arvestada, et Eduard Marhio pani kuriteo toime kavatsetult.
Süüdistatavale inkrimineeritakse ühte omavolilist eluruumi sissetungimist, millega tekitati
kannatanule ka väike varaline kahju akna lõhkumise näol. Seega leiab kohus, et süüdistatava
süü on hinnatav alla keskmise.
Edasi hindab kohus karistust kergendavate ja raskendavate asjaolude esinemist. Süüdistatav
on kohtueelses menetluses avaldanud kahetsust. Seega peab kohus võimalikuks karistust
kergendava asjaoluga arvestada.
Eeltoodut arvesse võttes, leiab kohus, et süüdistatavale on võimalik mõista karistus oluliselt
alla ettenähtud sanktsioonimäära keskmist määra ja suhteliselt alammäära lähedasena.
Seadusandja on KarS § 404 lg 1 järgi inkrimineeritud kuriteo toimepanemise eest ette näinud
karistusena rahalise karistuse või vangistuse kuni 5 aastat.
Kuivõrd ka eelmärgitud süüteo sanktsioon näeb ette kergemaliigilise karistuse, so rahalise
karistuse kohaldamise võimaluse, peab kohus vajalikuks märkida, et ülalpool toodud
süüteokoosseisude puhul on kohus juba asunud seisukohale, et süüdistatava suhtes ei ole
rahalise karistuse kohaldamine võimalik, mistõttu ei pea kohus ka selle süüteokoosseisu puhul
võimalikuks rahalise karistuse kohaldamist.
                                              13
Hinnates Eduard Marhio süü suurust KarS § 404 lg 1 järgi kvalifitseeritava õigusvastase teo
toimepanemisel, tuleb arvestada, et Eduard Marhio pani kuriteo toime vähemalt kaudse
tahtlusega. Süüdistatavale inkrimineeritakse võõra asja süütamist, kui sellega on põhjustatud
oht inimese elule või tervisele. Lisaks tekitati kannatanule ka väike varaline kahju madratsi
põlema panemise näol. Kuigi süüdistatava tegevuse eesmärk oli süüdistatava sõnade kohaselt
protestida, mitte kellelegi teisele tervise kahjustusi põhjustada, siis pidi ta möönma, et ka
üksikkongis madratsi süütamisel võib mürgise XXX näol tema tegevus kaasa tuua raskeid
tagajärgi asjassepuutumatutele inimestele. Kambri uks ei ole hermeetiline ja suits tungib
paratamatult ka teistesse ruumidesse ning seda ei ole võimalik vältida. Seejuures teadis
süüdistatav üheselt ka seda, et teistel kambrites viibivatel isikutel puudub võimalus kambritest
iseseisvalt lahkuda ja ohu eest pageda. Süüdistatava käitumine oli oma objektiivselt avalduselt
tahtlik tegevus, kuivõrd süüdates madratsi oli ta teadlik sellest, et süütamise avastamisel
tulevad järelevalvet teostavad vanglatöötajad ohtu kõrvaldama. Seega oli ta teadlik ka vangla
ruumides süütamisega tekkivast otsesest ohust. Süüdistatav asus ka ise tulekahju kustutama,
kuid eelkõige selleks, et mitte ise tervisekahjustusi saada. Kriminaaltoimikus kogutud
tõenditest nähtuvalt aga tema kustutamise katsed vilja ei kandnud ja appi tuli võtta nii kustuti
kui ka madrats välja viia ja veega kustutada. Selliseid kustutusvahendeid aga kambris ei leidu.
Kuivõrd lõppkokkuvõttes siiski keegi kõrvalistest isikutest arstiabi ei vajanud, leiab kohus, et
süüdistatava süü ei ole kuigi suur.
Edasi hindab kohus karistust kergendavate ja raskendavate asjaolude esinemist. Süüdistatav
on kohtueelses menetluses avaldanud kahetsust. Seega peab kohus võimalikuks karistust
kergendava asjaoluga arvestada.
Eeltoodut arvesse võttes, leiab kohus, et süüdistatavale on võimalik mõista karistus tunduvalt
alla ettenähtud sanktsiooni keskmist määra.
Liitkaristus
Kriminaalasja materjalidest nähtuvalt on süüdistatav temale inkrimineeritud ühe vargustest
(episood 23.05.2015) toime pannud enne Harju Maakohtu 18.06.2015 otsust. KarS § 65 lg 1
kohaselt, kui pärast süüdimõistva kohtuotsuse kuulutamist tuvastatakse, et süüdlane on
pannud enne kohtuotsuse kuulutamist toime teise kuriteo, mõistetakse liitkaristus käesoleva
seadustiku §-s 64 sätestatud korras. KarS § 64 samaliigiliste põhikaristuste korral mõistetakse
liitkaristus mõistetud üksikkaristustest raskeima suurendamise teel või loetakse kergem
karistus kaetuks raskeima karistusega. Seega tuleb 23.05.2015 episoodi eest mõista eraldi
karistus ning see liita Harju Maakohtu 18.06.2015 otsusega mõistetud karistusega. Kuriteo
asjaolusid arvestades peab kohus võimalikuks liitkaristust mõistes lugeda kergem karistus
kaetuks raskeima karistusega. Kuna süüdistatavale inkrimineeritud varavastane kuritegu on
toime pandud ajaliselt teistest varavastastest kuritegudest oluliselt varem, siis ei pea kohus
võimalikuks selles episoodis süüdistatava käitumist kvalifitseerida KarS § 199 lg 2 p 9 järgi
ning leiab, et süüdistatava käitumises sisaldub vaid KarS § 199 lg 2 p 8 ettenähtud kuriteo
koosseis. Teistes süüdistatavale inkrimineeritavates süüteoepisoodides on sedastatav ka KarS
§ 199 lg 2 p 9 sätestatud süstemaatilisuse tunnus ja süüdistatavale ülejäänud varavastaste
kuritegude toimepanemine tuleb kvalifitseerida KarS § 199 lg 2 p 8 ja 9 järgi.
Käesoleval juhul pani süüdistatav kõik ülejäänud temale inkrimineeritud süüteod toime
koheselt pärast eelmise Harju Maakohtu 18.06.2015 otsuse kuulutamist ja kohtu määratud
katseajal. Arvestades taolisi asjaolusid saab teha järelduse, et süüdistataval puudub jätkuvalt
õiguskuulekus ning sellised asjaolud välistavad kohtu arvates süüdistatava suhtes KarS § 64
lg 1 sätestatud kõige leebe karistuse liitmise viisi. Lisaks sellele on süüdistatavale
inkrimineeritud süüteod suunatud erinevate õigushüvede kahjustamisele, mistõttu käesoleva
kohtuotsusega mõistetavad üksikkaristused tuleb liita üksikkaristustest raskeima
suurendamise teel. Samas ei pea kohus vajalikuks liita mõistetavaid üksikkaristusi täies
ulatuses.
Kuna süüdistatav pani süüteod (v.a 23.05.2015 episood) toime pärast Harju Maakohtu
18.06.2015 otsuse kuulutamist ja kohtu määratud katseajal, siis tuleb kohaldada KarS § 65 lg
                                           14
2 ja § 74 lg 5 sätteid ning hiljem toime pandud süütegude toimepanemise eest mõistetavale
liitkaristusele tuleb liita Harju Maakohtu 18.06.2015 otsusega mõistetud ja KarS § 65 lg 1
alusel liidetud karistus täies ulatuses. Harju Maakohtu 18.06.2015 otsusega on Eduard
Marhiot karistatud vangistusega 1 aasta 7 kuud ja 26 päeva, mis jäeti KarS § 74 lg 1, 3 alusel
tingimisi 2 aastase katseajaga täitmisele pööramata. Harju Maakohtu 24.09.2015 määrusega
pöörati vangistus 1 aasta 7 kuud ja 26 päeva täitmisele ja karistuse kandmise algust arvestati
alates 17.09.2015. Seega arvestatakse ka käesoleva kohtuotsusega mõistetud liitkaristuse
kandmist alates 17.09.2015.
5. MENETLUSKULUD
KrMS § 180 lg 1 kohaselt hüvitab menetluskulud süüdimõistetu. Menetletavas kriminaalasjas
on menetluskuludeks määratud kaitsja tasu kohtueelses menetluses ja kohtumenetluses, DNA-
ekspertiiside kulud ning süüdimõistva otsusega kaasnev sundraha teise astme kuriteo
toimepanemise eest.
Süüdistatav kannab käesoleval ajal kohtu poolt mõistetud vangistust ning on alus eeldada, et
süüdistatav ei pruugi olla igapäevaselt töiselt hõivatud ning tal ei ole alalist sissetulekut.
Samas ei ole kohtu arvates selline asjaolu menetluskulude vähendamise aluseks. Ka
Riigikohus (3-1-1-120-12) on väljendanud seisukohta, et kuigi vangistuse ajal ei ole
kinnipeetavale igakord tagatud võimalus töötada, ei saa menetluskulude hüvitamise otsust
tegev kohus juba ette lähtuda sellest, et süüdimõistetu karistuse kandmise ajal kindlasti ei
tööta. Süüdistatav ei ole esitanud ka tõendeid selle kohta, et ta ei ole oma majandusliku
olukorra tõttu maksevõimeline. Lisaks rõhutab kohus, et menetluskulude väljamõistmisel ei
tule silmas pidada mitte ainult isiku faktilist maksevõimet, vaid selle küsimuse lahendamisel
tuleb lähtuda ka süüdimõistetud isiku resotsialiseerumise väljavaadetest. Senise kohtupraktika
kohaselt tuleb menetluskulude vähendamise korral esmajoones silmas pidada selle meetme
võimalikku positiivset eripreventiivset toimet. Isiku poolt toimepandud süütegu võib olla n.ö
juhuslikku laadi ning kui menetluskulude riigi kanda jätmine annab täiendava positiivse tõuke
isiku seaduskuulekusele, on alust selle põhimõtte rakendamiseks. Eduard Marhiot on aga
eelnevalt korduvalt kriminaalkorras karistatud kuritegude toimepanemise eest ja ta on teadlik
sellest, et iga järgmise kriminaalmenetlusega kaasnevad tema kanda jäävad menetluskulud.
Inkrimineeritud süütegude toimepanemine on olnud süüdistatava vaba ja teadlik valik. Samuti
ei tuvastanud kohus kriminaalasja läbivaatamisel menetluskulude küsimuse lahendamisel
asjaolusid või takistusi, mis tingiksid või annaksid aluse kaaluda menetluskulude
vähendamist. Seega leiab kohus, et menetluskulude osalisel riigi kanda jätmisel ei oleks
käesoleval juhul positiivset toimet ja süüdistatavalt välja mõistetavad menetluskulud tuleb
täies ulatuses jätta süüdistatava kanda.
Ekspertiisi kulude osas märgib kohus, et KrMS § 105 lg 1 kohaselt korraldatakse ekspertiis
menetleja määruse alusel vaid siis, kui seda tingib tõendamisvajadus. See tähendab, et
ekspertiis määratakse üksnes juhul, kui konkreetse isiku süüdistuse tõendamiseseme asjaolude
kindlakstegemise eelduseks on ka eriteadmistele tuginevad uuringud. Prokuratuuril ja
uurimisasutusel on kuriteo asjaolude väljaselgitamisel muu hulgas õigus otsustada, kas nad
korraldavad tõendite kogumiseks ekspertiise või mitte. Kui ekspertiis on määratud ja tehtud,
on selle tegemisega tekkinud kulu KrMS § 175 lg 1 p 3 kohaselt menetluskulu, ent
süüdistatavale saab panna selle hüvitamise kohustuse vaid juhul, kui ekspertiisi tingis
tõendamisvajadus ja ekspertiisiaktis kirjeldatud uuringu tulemus aitab tõendina kaasa
süüdistatava kriminaalasja lahendamisele (vt Riigikohtu kriminaalkolleegiumi 7, detsembri
2012. a kohtumäärus kriminaalasjas nr 3-1-1-120-12).
DNA-ekspertiisi akt nr 15E-GE1294, DNA-ekspertiisi akt nr 15E-GE1414 ja DNA-ekspertiisi
akt nr 15E-GE1295 olid kuriteo avastamise seisukohast vajalikud, kuna ekspertiisi
tulemusena koguti Eduard Marhio süüd tõendavaid tõendeid ning tuvastatud bioloogiline
materjal viitab süüdistatavale. Sellest tulenevalt asub kohus seisukohale, et kuna
ekspertiistulemus toetab süüdistatava süüküsimust puudutavat tõendikogumit, siis tuleb

                                             15
eelnimetatud ekspertiisikulu jätta Eduard Marhio kanda, kuid seda vaid tema süüd puudutavas
osas.
DNA-ekspertiisi akt nr 15E-GE0743, DNA-ekspertiisi akt nr 15E-GE1047, DNA-ekspertiisi
akt nr 15E-GE1044 olid kuriteo avastamise seisukohast vajalikud, kuid samas ekspertiisi
tulemusena otseselt süüdistatava süüd tõendavaid tõendeid ei kogutud. Sellest tulenevalt asub
kohus seisukohale, et need ekspertiisikulud tuleb jätta riigi kanda.
Kohus leiab, et arvestades süüdistatava menetluskulude summa suurust ja konkureerivat
kohustust tsiviilhagide hüvitamise näol, siis esinevad küllaldased alused võimaldada
süüdistataval tasuda menetluskulud kohtuotsuse jõustumisest 12 kuu jooksul (KrMS § 180 lg
3, KrMS § 313 lg 1 p-d 7 ja 12). Kohus selgitab ka, et kohtu määratud 12-kuulise tähtaja
ületamisel loetakse maksetähtaeg saabunuks ja kogu nõue suunatakse täitemenetluse
läbiviimiseks kohtutäiturile täitemenetluse seadustikus sätestatud korras.
6. ASITÕENDID
Kriminaalasja materjalidest nähtuvalt on kriminaalmenetluse käigus ära võetud erinevaid
esemeid ning neid on ka vaadeldud. KrMS § 306 lg 1 p 13 kohaselt peab kohus lahendama
küsimuse, kuidas toimida asitõendite ja kriminaalmenetluses äravõetud, arestitud või
konfiskeerimisele kuuluvate muude objektidega. Seega peab kohus võtma seisukoha esemete
osas, milliste kohta ei ole kohtueelse menetluse lõpule viimisel menetlusotsustust tehtud.
Kohtueelsel menetlusel on jalgratas Classic Legend tagastatud kannatanu XXX `le (I kd tl 6),
jalgratas Scott Aspect tagastati kannatanule XXX `ile (I kd tl 44) ja televiisor LG 42PC51
tagastati kannatanu XXX emale XXX `ile (II kd tl 125-126). Seega on nende asjade osas
otsustus tehtud ja need jäetakse KrMS § 126 lg 3 p 2 alusel asjade seaduslikele valdajatele.
Edasi peab kohus seisukoha võtma esemete osas, mis on kas kriminaaltoimikus või hoiustatud
kohtueelse menetleja juures. Kriminaaltoimikus on tagakaane külge kinnitatud 4 CD plaati
turvakaamerate videosalvestistega. Kohus leiab, et kuivõrd tegemist on tõendamiseseme
asjaolusid kajastavate oluliste teabekandjatega, siis tuleb CD plaadid kui teabekandjad
hoiustada KrMS § 126 lg 3 p 1 kohaselt kriminaaltoimikus. Jalatsijälje fragment tõmmiskilel,
katki lõigatud rattalukk ja süstal, mis asuvad asitõendite hoidlas Rahumäe tee 6/1, Tallinn,
tuleb hävitada KrMS § 126 lg 3 p 4 alusel kui väärtusetud asjad, kuna kohtuotsuse jõustumisel
minetavad need tõendusliku väärtuse.
Tulemasin, mis asub kriminaalasja materjalide juures (III kd tagakaanel) ja mis kuulus Eduard
Marhiole, tuleb konfiskeerida KarS § 83 lg 1 alusel kui tahtliku süüteo toimepanemise vahend
ja KrMS § 126 lg 3 p 4 alusel hävitada kui väärtusetu asi. Jalats (plätu) Nike, mis asub
asitõendite hoidlas Rahumäe tee 6/1, Tallinn, tuleb tagastada KrMS § 126 lg 3 p 2 alusel asja
seaduslikule valdajale Eduard Marhiole.



Märt Toming
Kohtunik
/allkirjastatud digitaalselt/




                                             16
