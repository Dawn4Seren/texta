                                                                   Kriminaalasi nr. 1-16-9532




                                KOHTUOTSUS
                                  Eesti Vabariigi nimel


31. oktoober 2016. a
Tartu Maakohus Tartu kohtumaja
Kohtunik Anneli Tanum
Tõlk Alla Lašmanova
Sekretär Kristi Suvi
Prokurör Maarja-Liisa Sari

Kriminaalasi Artur Varuson süüdistuses KarS § 424 järgi kiirmenetluses kokkuleppemenetluse
sätteid kohaldades
Süüdistatav Artur Varuson, IK 39303072721; sünniaeg: 07. märts 1993. a; kodakondsus:
Eesti Vabariigi kodanik; emakeel: vene keel; haridus: põhiharidus; perekonnaseis: vallaline,
ülalpeetavaid ei ole; töökoht: XXX; elukoht: XXX; varasem karistatus: kriminaalkorras
karistatud 4 korral, väärteokorras karistatud; tõkend: ei ole kohaldatud

RESOLUTSIOON

Süüdi tunnistada Artur Varuson KarS § 424 järgi ja mõista karistuseks neli (4) kuud
vangistust.

KarS § 65 lg 2 alusel suurendada Artur Varusonile mõistetud karistust Tartu Maakohtu Tartu
kohtumaja 05. septembri 2016. a otsusega kriminaalasjas nr. 1-16-6769 mõistetud karistuse
ärakandmata osa, s.o kolme (3) aasta võrra ja lõplikuks ärakandmisele kuuluvaks liitkaristuseks
mõista Artur Varusonile kolm (3) aastat neli (4) kuud vangistust.

KarS § 68 lg 1 alusel arvestada karistusaja hulka Artur Varusoni eelvangistuses viibitud aeg
ning mõistetud karistuse kandmise algust lugeda alates tema kinnipidamisest 30. oktoober
2016. a.

Artur Varusoni suhtes kohaldada tõkendina vahistamist kohtuotsuse täitmise tagamiseks kuni
kohtuotsuse jõustumiseni või tema poolt karistuse täieliku ärakandmiseni.

KrMS § 180 lg 1 alusel välja mõista Artur Varusonilt riigituludesse menetluskuludena
sundraha kolmsada kakskümmend kaks (322) eurot 50 senti ja kaitsjatasu nelikümmend
kaheksa (48) eurot.
KrMS § 180 lg 3 alusel määrata, et Artur Varusonil on õigus tasuda väljamõistetud
menetluskulud osade kaupa alates kohtuotsuse jõustumisest ühe (1) aasta jooksul.

Menetluskulud tuleb tasuda kohtu määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700078123.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.

KOHTUOTSUSE PÕHIOSA

Süüdistus

Artur Varusoni süüdistatakse selles, et tema 30. oktoobril 2016. a kella 03.01 (üleminek
talveajale kell 04.00) paiku Tartus Kalda tee 34 maja juures juhtis mootorsõidukit Opel Signum
reg. nr. XXX olles alkoholijoobes, kui tema poolt väljahingatavas õhus oli alkoholisisaldus 0,82
mg/l kohta, omamata seejuures vastava kategooria mootorsõiduki juhtimisõigust.
Artur Varuson rikkus kuriteo toime panemise ajal kehtinud liiklusseaduse § 69 lg 1 nõudeid,
mille kohaselt ei tohi mootorsõidukijuht olla joobeseisundis. Liiklusseaduse § 69 lg 2 p 1 järgi
loetakse mootorsõidukijuht alkoholijoobes olevaks, kui juhi ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe
liitri kohta või rohkem.

Sellega pani Artur Varuson toime KarS § 424 järgi kvalifitseeritava kuriteo, s.o
mootorsõiduki juhtimise joobeseisundis.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooni, tekitatud kahju laadi ja suurusega ning jõudsid kokkuleppele prokuröri
poolt kohtus nõutava karistuse liigis ja määras.
KarS § 424 ettenähtud kuriteo toimepanemise eest küsib prokurör kohtus Artur Varusonile
karistuseks 4 kuud vangistust.
KarS § 65 lg 2 alusel suurendada Artur Varusonile käesoleva kuriteo eest mõistetavat karistust
Tartu Maakohtu Tartu kohtumaja 5. septembri 2016. a otsusega kriminaalasjas nr. 1-16-6769
mõistetud karistuse ärakandmata osa, s.o 3 aasta võrra. Lõplikuks ärakandmisele kuuluvaks
liitkaristuseks mõista 3 aastat 4 kuud vangistust.
KarS § 68 lg 1 alusel arvestada karistusaja hulka eelvangistuses viibitud aeg ning mõistetud
karistuse kandmise algust lugeda alates 30. oktoober 2016. a.
Kohtuotsuse täitmise tagamiseks kohaldada Artur Varusoni suhtes tõkendina vahistamist kuni
kohtuotsuse jõustumiseni või tema poolt karistuse täieliku ärakandmiseni.

Kokkuleppe kohaselt on KrMS § 180 lg 1 alusel süüdistatava poolt hüvitatavad
kriminaalmenetluse kulud kokku 435.30 eurot, s.o määratud kaitsja tasu kohtueelses menetluses
112.80 eurot (31.10.2016 kokkuleppe läbirääkimised + sõidukulud) ja sundraha 322.50 eurot.
KrMS § 180 lg 3 alusel määrata kriminaalmenetluse kulude 64.80 (kaitsja sõidukulud) euro
jätta riigi kanda.
KrMS § 180 lg 3 alusel määrata kriminaalmenetluse kulude 370.50 euro tasumine ositi 12 kuu
jooksul alates kohtuotsuse jõustumisest.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Prokurör jäi sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Artur Varuson tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Asitõendid puuduvad.
Menetluskuludena kuulub Artur Varusonilt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele ja kaitsjatasu. Kohus nõustub kokkuleppes
tooduga, et esineb alus menetluskulude osaliselt riigi kanda jätmiseks ja põhjendatud on jätta
kaitsjale kaetavad sõidukulud riigi kanda. Arvestades väljamõistetavate menetluskulude suurust
ning asjaolu, et süüdistatav asub koheselt kandma pikaaegset reaalset karistust leiab kohus, et
on alust arvata, et menetluskulude korraga äratasumine käiks süüdistatavale ilmselt üle jõu.
Seega on põhjendatud kohaldada vastavalt kokkuleppele KrMS § 180 lg 3 ning määrata
menetluskulude tasumiseks süüdistatavale pikem tähtaeg koos võimalusega tasuda
menetluskulud osade kaupa.
Kohtuotsuse tegemisel juhindus kohus KrMS § 180, § 2565, § 248 ja § 249.




Kohtunik Anneli Tanum
/allkirjastatud digitaalselt/
