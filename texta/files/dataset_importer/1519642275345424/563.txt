                                                                Haldusasi nr 3-16-1268




                      KOHTUMÄÄRUS
Kohus                          Tallinna Halduskohus

Kohtunik                       Indrek Andreas Paukštys

Määruse tegemise aeg ja koht   19.12.2016.a, Tallinn

Haldusasja number              3-16-1268

Haldusasi                      R.U.i kaebus Maksu- ja Tolliameti 14.04.2016.a
                               korralduse nr 12.2-3/036313-8 tühistamiseks

Menetlusosalised ja nende      Kaebaja - R.U., esindaja Meelis Krautmann
esindajad
                               Vastustaja – Maksu- ja Tolliamet, esindaja Pille Lehis


RESOLUTSIOON                   1. Kinnitada R.U.i ning Maksu- ja Tolliameti vahel
                               19.12.2016.a sõlmitud alljärgnev kompromiss ja
                               lõpetada haldusasjas nr 3-16-1268 menetlus:

                               „2.1. Kaebaja ja vastustaja on saavutanud kaebaja
                               poolt esitatud kaebuses kajastatud küsimuste
                               lahendamisel kompromissi alljärgnevatel tingimustel:

                               2.2. MTA tunnistab kehtetuks 14.04.2016 korralduse
                               nr 12.2-3/036313-8-3.

                               2.3. Pooled on kokku leppinud, et kummagi poole
                               menetluskulud jäävad poolte endi kanda.

                               2.4 Pooled avaldavad ja kinnitavad, et kompromissi
                               sõlmimist poolte vahel ei saa tõlgendada teise poole
                               seisukohtadega nõustumisena ning mõlemad pooled
                               jäävad kõigi nii maksu- kui ka kohtumenetluses
                               avaldatud seisukohtade juurde.“

Edasikaebamise kord            Kohtumääruse peale võib esitada määruskaebuse
                               Tallinna Ringkonnakohtule Tallinna Halduskohtu kaudu
                               15 päeva jooksul määruse ärakirja kättesaamisest arvates.

ASJAOLUD, KOHTU SEISUKOHT JA PÕHJENDUSED
1. Tallinna Halduskohtu menetluses on R.U.i kaebus Maksu- ja Tolliameti 14.04.2016.a
korralduse nr 12.2-3/036313-8 tühistamiseks.

2. Pooled sõlmisid 19.12.2016.a kompromissi ning esitasid kohtule taotluse kompromissi
kinnitamiseks ja menetluse lõpetamiseks halduskohtumenetluse seadustiku (HKMS) § 152 lg 1
p 3 alusel.

3. HKMS § 154 lg 1 kohaselt võivad pooled kuni kaebuse kohta tehtud lõpliku lahendi
jõustumiseni lõpetada menetluse kompromissiga. HKMS § 152 lg 1 p 3 kohaselt lõpetab kohus
kompromissi kinnitades määrusega menetluse. Kohus pole tuvastanud kompromissi
kinnitamist välistavaid asjaolusid ning pooled on teadlikud kompromissi ja menetluse
lõpetamise tagajärgedest. Eeltoodust lähtuvalt peab kohus võimalikuks kinnitada käesolev
kompromiss HKMS § 152 lg 1 p 3 ja § 155 lg 4 alusel ning lõpetada haldusasja menetlus.



/allkirjastatud digitaalselt/
Indrek Andreas Paukštys




                                           2
