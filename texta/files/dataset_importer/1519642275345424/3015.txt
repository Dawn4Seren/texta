                            KOHTUMÄÄRUS
Kohtu nimetus                     Harju Maakohus
Kohtunik                          Kristi Rickberg
Kohtujurist                       Laura Oha
Määruse tegemise aeg ja koht      11. november 2016, Tallinn, Kentmanni Kohtumaja
Tsiviilasja number                2-16-122107
Tsiviilasi                        Osaühingu Aktiva Finants maksekäsu kiirmenetluse
                                  avaldus XXXXvastu 457,11 euro nõudes
Menetlustoiming                   Maksekäsu koostamine koos maksegraafikuga
Menetlusosalised ja nende         Avaldaja: Osaühing Aktiva Finants (registrikood 10746479,
esindajad                         asukoht Weizenbergi 20, 10151 Tallinn);
                                  Avaldaja lepinguline esindaja: Kadri Timuska (Julianus
                                  Inkasso OÜ, e-post inkasso@julianus.ee);
                                  Võlgnik: XXXX(isikukood XXXX elukoht XXXX, e-post
                                  XXXX).
Menetluse liik                    Kirjalik menetlus



Resolutsioon
   1. Kinnitada Osaühingu Aktiva Finants ja XXXX vahel sõlmitud maksegraafik
      järgevatel tingimustel:
      1.1 XXXX kohustub tasuma Osaühingule Aktiva Finants maksekäsu kiirmenetluse
      avalduse aluseks oleva põhivõla katteks 228,58 eurot, avaldaja menetluskulu katteks
      20,00 eurot ning riigilõivu katteks 45,00 eurot, kokku 293,58 eurot (kakssada
      üheksakümmend kolm eurot ja 58 senti) Julianus Inkasso OÜ arveldusarvele nr
      EE222200221015269783 viitenumbriga 707615808 alljärgneva maksegraafiku
      alusel:
             Kuupäev        Kuumakse                Jääk
             16.11.2016     45,72 eurot             247,86 eurot;
             16.12.2016     45,72 eurot             202,14 eurot;
             16.01.2017     45,72 eurot             156,42 eurot;
             16.02.2017     45,72 eurot             110,70 eurot;
             16.03.2017     45,72 eurot             65,00 eurot;
             16.04.2017     65,00 eurot             0,00 eurot;


                                                                                     1 (3)
           Kokku:            293,58 eurot.
       1.2 Võlgniku poolt kohtumääruse resolutsiooni punktis 1.1 nimetatud maksetega
           viivitamisel on Julianus Inkasso OÜ-l õigus koheselt sisse nõuda kogu
           võlgnevuse jääk ja võlgnik kohustub alluma kohesele sundtäitmisele võlgnevuse
           jäägi ulatuses.
   2. Tsiviilasja menetluskulud jätta menetlusosaliste endi kanda.
   3. Menetlus asjas lõpetada.
   4. Maksekäsk kuulub viivitamatule täitmisele, sõltumata selle kättetoimetamisest
      võlgnikule (TsMS § 489 lg 7).
Edasikaebamise kord
   5. Kohtumääruse peale võib esitada määruskaebuse Tallinna Ringkonnakohtule Harju
      Maakohtu Kentmanni kohtumaja kaudu 15 päeva jooksul määruse
      kättetoimetamisest alates. Kohtumääruse peale määruskaebuse esitamisel tasutakse
      riigilõivu 50 eurot. Määruse peale ei saa osas, millega kohus kohustas esitama
      hagiavalduse ettenähtud vormis, määruskaebust esitada.

Asjaolud ja kohtumääruse põhjendused
Osaühing Aktiva Finants esitas 26.09.2016 Pärnu Maakohtule maksekäsu kiirmenetluse
avalduse võlgnikult 457,11 euro saamiseks. Kohus tegi 07.10.2016 võlgnikule
makseettepaneku. Võlgnik esitas 24.10.2016 nõudele vastuväite.

04.11.2016 kohtumäärusega andis kohtunikuabi Osaühingu Aktiva Finants avalduse üle Harju
Maakohtule menetluse jätkamiseks hagimenetluses.

10.11.2016 edastasid menetlusosalised kohtule avalduse maksegraafiku kinnitamiseks.
Tsiviilkohtumenetluse seadustiku (TsMS) § 486 lg 1 p 1 alusel makseettepaneku koostanud
kohus jätkab asja menetlemist hagimenetluses või annab asja hagimenetluses menetlemiseks
üle maksekäsu kiirmenetluse avalduses nimetatud kohtule või poolte ühises taotluses nimetatud
kohtule, kui võlgnik esitab õigel ajal makseettepanekule vastuväite ning avaldaja ei ole
sõnaselgelt väljendanud soovi vastuväite esitamise korral menetlus lõpetada.

TsMS § 489 lg 21 sätestab, et kui avaldaja ja võlgnik on kohtule esitanud kirjaliku avalduse
võla tasumiseks osade kaupa ning lisanud avaldusele maksegraafiku makseettepanekus
märgitud võla tasumiseks, võib kohus kinnitada maksekäsu tegemisega koos maksegraafiku.
Maksegraafik peab sisaldama võla tasumise tähtpäevi, osamaksete suurusi ja osamaksete
tasumise korda, kuid ei tohi sisaldada muid tingimusi võla tasumiseks. Osamakse suurus
märgitakse rahasummana. Koos maksekäsu tegemisega kinnitatud maksegraafik kehtib
täitedokumendina. Maksegraafikule ja selle kinnitamisele kohtu poolt ei kohaldata käesolevas
seadustikus kompromissi kohta sätestatut.

Tulenevalt asjaolust, et avaldaja nõue võlgniku vastu on üle antud Harju Maakohtule ning
menetlusosalised on esitanud avalduse maksegraafiku kinnitamiseks, kinnitab kohus TsMS
§ 489 lg 21 alusel maksekäsu koos maksegraafikuga, lõpetab asjas menetluse ning jätab
menetluskulud, mis ei ole maksegraafikus kajastatud, poolte endi kanda.

Kohus märgib, et maksekäsk kuulub viivitamata täitmisele sõltumata maksekäsu
kättetoimetamisest võlgnikule (TsMS § 489 lg 7).


                                                                                        2 (3)
TsMS § 4891 lg 1 kohaselt maksekäsu peale võib võlgnik esitada 15 päeva jooksul, maksekäsu
välismaal kättetoimetamise korral 30 päeva jooksul alates maksekäsu kättetoimetamisest
määruskaebuse. Kui maksekäsk toimetatakse kätte avalikult, võib määruskaebuse esitada 30
päeva jooksul alates päevast, kui võlgnik sai maksekäsust või selle täitmiseks algatatud
täitemenetlusest teada.


(allkirjastatud digitaalselt)
Kristi Rickberg
kohtunik




                                                                                     3 (3)
