                        KOHTUOTSUS
                              EESTI VABARIIGI NIMEL
                                    Tagaseljaotsus


Kohus                            Pärnu Maakohus
Kohtunik                         Ruth Sild
Otsuse tegemise aeg ja koht      04. märts 2016. a Haapsalu kohtumaja
Tsiviilasja number               2-15-116525
Tsiviilasi                       Vormsi vald Vormsi Vallavalitsuse kaudu hagi Paul
                                 Sarapuu vastu jäätmeveo eest võlgnevuse nõudes
Tsiviilasja hind                 153,33 eurot
Menetlusosalised ja nende        Hageja Vormsi vald Vormsi Vallavalitsuse kaudu,
esindajad                        registrikood 75022427, asukoht Hullo küla, 91310 Vormsi
                                 vald, Lääne maakond, e-post vv@vormsi.ee
                                 Hageja seaduslik esindaja Vormsi vallasekretär Eidi Leht,
                                 aadress Hullo, 91301 Vormsi vald, Lääne maakond, e-post
                                 *
                                 Kostja Paul Sarapuu, isikukood *, elukoht *, e-post *


Menetluse staatus                Kirjalik menetlus
RESOLUTSIOON
1.    Hagi rahuldada tagaseljaotsusega.
2.    Välja mõista kostjalt Paul Sarapuu hageja Vormsi valla (Vormi Vallavalitsuse
kaudu) kasuks korraldatud jäätmeveo võlgnevus summas 153,33 (ükssada viiskümmend
kolm eurot 33 senti) eurot.
3.    Tunnistada otsus tagatiseta viivitamata täidetavaks.
4.    Edastada otsus menetlusosalistele.

Menetluskulude jaotus ja rahalise suuruse kindlaksmääramine
1. Jätta hageja Vormsi valla (Vormi Vallavalitsuse kaudu) menetluskulud kostja Paul
Sarapuu kanda.
2. Rahuldada hageja taotlus menetluskulude rahaliseks kindlaksmääramiseks osaliselt ja
välja mõista kostjalt Paul Sarapuu hageja Vormsi valla (Vormi Vallavalitsuse kaudu)

                                                                                      1
kasuks menetluskulud summas 75 (seitsekümmend viis) eurot, s.o maksekäsu kiirmenetluse
avalduse esitamisel tasutud riigilõiv summas 45 eurot ja hagiavalduse esitamisel tasutud täiendav
riigilõiv summas 30 eurot.
3. Menetluskulud             tasuda       Vormsi      Vallavalitsuse    arvelduskontole        nr
EE702200001120170356.
4. Menetluskuludelt tuleb kostjal Paul Sarapuu tasuda hagejale Vormsi vald (Vormi
Vallavalitsuse kaudu) menetluskulude suurust kindlakstegeva lahendi jõustumisest alates
kuni täitmiseni viivist võlaõigusseaduse § 113 lõikes 1 ettenähtud ulatuses (s.o Euroopa
Keskpanga põhirefinantseerimisoperatsioonidele kohaldatav viimane intressimäär enne iga aasta
1. jaanuari ja 1. juulit, millele lisandub kaheksa protsenti aastas).
5. Jätta rahuldamata hageja taotlus kostjalt menetluskulu väljamõistmiseks summas 20
eurot.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega
kirjalikus menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon,
mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kajale tuleb lisada kõik asja ettevalmistamise lõpuleviimiseks vajalik koos
dokumentide ja nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).

Kirjeldav ja põhjendav osa
31.07.2015. a esitas Vormsi vald Vormsi Vallavalitsuse kaudu Pärnu Maakohtule maksekäsu
kiirmenetluse avalduse võlgnikult 107,33 euro saamiseks. Kohus tegi 05.08.2015. a võlgnikule
makseettepaneku, mis on kätte toimetatud 24.11.2015. a. Võlgnik Paul Sarapuu esitas
08.12.2015. a nõudele vastuväite.


                                                                                              2
19.01.2016. a esitas hageja Vormsi vald Vormsi Vallavalitsuse kaudu Pärnu Maakohtu Haapsalu
kohtumajja hagiavalduse kostja Paul Sarapuu vastu jäätmeveo teenuse võlgnevuse nõudes
summas 153,33 eurot. Hagiavaldusest nähtuvalt loetakse Vormsi valla territooriumil asuvate
kinnistute või maaüksuste omanikud, millel asub suvila, elu- või äriruum, jäätmevaldajateks.
Kõik Vormsi valla jäätmevaldajad liidetakse Vormsi valla korraldatud jäätmeveoga. Kostjale
kuulub ja kostja elab * külas asuval kinnistul, seega on ta jäätmeveoga liitunud. Hageja on
esitanud kostjale korraldatud jäätmeveo eest arved 2012. aasta eest summas 15,33 eurot, 2013. a
eest summas 46 eurot, 2014. a eest summas 46 eurot ja 2015. a eest summas 46 eurot. Kostja ei
ole arveid tasunud vaatamata korduvatele meeldetuletustele ja selgitustele. Hageja palub
võlgnevus kostjalt hageja kasuks välja mõista. Menetluskulude rahalise kindlaksmääramise
avaldusega palub hageja kostjalt välja mõista menetluskulud summas 95 eurot, s.o riigilõiv
maksekäsu kiirmenetluse avalduse esitamise eest summas 45 eurot, hagi esitamisel tasutud
täiendav riigilõiv summas 30 eurot ja maksekäsu kiirmenetluse kulud summas 20 eurot (TsMS §
4842 alusel).
Kohus toimetas hagiavalduse koos menetlusse võtmisega määrusega kostjale kätte isiklikult
allkirja vastu üleandmisega 09.02.2016. a /tlk 46/. Kohus määras kostjale vastamiseks tähtaja 14
päeva /tlk 41/, mistõttu kostja kirjaliku vastuse esitamise tähtaeg oli 23.02.2016. a. Kostja helistas
kohtule 23.02.2016. a ja lubas kohtule vastata nädala lõpuks, s.o hiljemalt 28.02.2016. a. Kostja
ei ole kohtule esitanud kirjalikku vastust hagiavaldusele, seega loetakse hageja faktiväited kostja
poolt omaks võetuks TsMS § 407 lg 1 alusel. Tsiviilkohtumenetluse seadustiku § 444 lg 3 alusel
teeb kohus käesolevas tsiviilasjas tagaseljaotsuse ilma põhjendava osata.
Kohus märgib täiendavalt hageja menetluskulude kohta, et kohus jätab rahuldamata hageja
taotluse kostjalt maksekäsu kiirmenetluse kulu väljamõistmiseks summas 20 eurot, mille
väljamõistmist kostjalt hageja taotles tulenevalt TsMS § 4842 sätestatust. Kohus leiab, et
nimetatud sättest tulenevalt mõistetakse võlgnikult avaldaja kasuks välja maksekäsu
kiirmenetluse kulu, summas 20 eurot, vaid siis kui maksekäsu kiirmenetlus lõpeb maksekäsu
tegemisega või menetluse lõpetamise määrusega võla tasumise tõttu TsMS §-s 4881 ettenähtud
juhul. Käesolevas asjas on maksekäsu kiirmenetlus lõpetatud TsMS § 486 lg 1 p 1 alusel, s.o
võlgniku vastuväite tõttu. Seega ei kuulu TsMS § § 4842 alusel kostjalt hageja kasuks
väljamõistmisele maksekäsu kiirmenetluse kulu summas 20 eurot.
TsMS § 468 lg 1 p 2 kohaselt tunnistab kohus tagaseljaotsuse omal algatusel tagatiseta
viivitamata täidetavaks.

Ruth Sild
/allkirjastatud digitaalselt/
kohtunik




                                                                                                 3
