                       KOHTUMÄÄRUS
Kohus                              Harju Maakohus, Tartu mnt kohtumaja
Kohtunik                           Merit Helm
Määruse tegemise aeg ja koht       29. aprill 2016. a, Tallinn
Tsiviilasja number                 2-15-123526
Tsiviilasi                         PLACET GROUP OÜ maksekäsu kiirmenetluse
                                   avaldus Xxx vastu 812,32 euro nõudes
Menetlusosalised ja nende          Avaldaja: PLACET GROUP OÜ (registrikood
esindajad                          11198910), asukoht Fr. R. Kreutzwaldi 4, 10120 Tallinn.
                                   Lepinguline esindaja: Marek Aunver, e-post
                                   jurist@itm.ee
                                   Võlgnik: Xxx(isikukood xxx), elukoht xxx. E-post: xxx
Menetlustoiming                    Kompromissi kinnitamine, asjas menetluse lõpetamine,
                                   riigilõivu osaline tagastamine
Menetluse liik                     Kirjalik menetlus

RESOLUTSIOON
1.    Kinnitada PLACET GROUP OÜ ja xxxvahel sõlmitud kompromiss, mille kohaselt:
     1.1 Xxx kohustub tasuma PLACET GROUP OÜ-le põhivõlgnevuse summas 508,74
         eurot ja intressid summas 244,86 eurot, pool riigilõivust summas 87,50 eurot ning
         õigusabi kulud 20 eurot, kokku 861,10 eurot vastavalt järgmisele maksegraafikule:
         1.1. 15.02.2016.a. osamakse vähemalt 45 eurot;
         1.2. 15.03.2016.a. osamakse vähemalt 45 eurot;
         1.3. 15.04.2016.a. osamakse vähemalt 45 eurot;
         1.4. 15.05.2016.a. osamakse vähemalt 45 eurot;
         1.5. 15.06.2016.a. osamakse vähemalt 45 eurot;
         1.6. 15.07.2016.a. osamakse vähemalt 45 eurot;
         1.7. 15.08.2016.a. osamakse vähemalt 45 eurot;
         1.8. 15.09.2016.a. osamakse vähemalt 45 eurot;
         1.9. 15.10.2016.a. osamakse vähemalt 45 eurot;
         1.10. 15.11.2016.a. osamakse vähemalt 45 eurot;
         1.11. 15.12.2016.a. osamakse vähemalt 45 eurot;
         1.12. 15.01.2017.a. osamakse vähemalt 45 eurot;
         1.13. 15.02.2017.a. osamakse vähemalt 45 eurot;
         1.14. 15.03.2017.a. osamakse vähemalt 45 eurot;
        1.15. 15.04.2017.a. osamakse vähemalt 45 eurot;
        1.16. 15.05.2017.a. osamakse vähemalt 45 eurot;
        1.17. 15.06.2017.a. osamakse vähemalt 45 eurot;
        1.18. 15.07.2017.a. osamakse vähemalt 45 eurot;
        1.19. 15.08.2017.a. osamakse vähemalt 51,1 eurot.
        1.20. Pooled on kokku leppinud, et kohustuse kohaseks täitmiseks loevad Pooled
            vastavate rahasummade täies ulatuses laekumist hiljemalt ülalnimetatud
            kuupäevadeks OÜ ITM Inkasso arvelduskontole Swedbangas, selgitusega:
            kompromisslepingu täitmine ts. asjas nr 2-15-123526.
        1.21. Kostja poolt kompromissis sätestatud kohustuse täitmisel loobub hageja
            kõigist käesolevas menetluses esitatud nõuetest kostja vastu.
        1.22. Kompromiss lahendab ammendavalt ja lõplikult kõik vaidluse asjaoludega
           seotud poolte nõuded. Pooled loobuvad hagi asjaoludega seotud nõuetest, mis
           neil on, võivad olla ja/või tekkida ning omandavad uued õigused ja kohustused
           käesoleva kompromissi alusel (VÕS § 578 lg 2).
        1.23. Kummagi Poole kompromissis kajastamata menetluskulud, sealhulgas
           kulud õigusabile, jäävad vastavad kulud kandnud poole enda kanda.
        1.24. Pooled on TsMS § 630 lõike 2 kohaselt kokku leppinud ja avaldavad, et
            loobuvad Kompromissi kinnitamise kohta tehtavale kohtumäärusele
            määruskaebuse esitamise õigusest. Kompromiss jõustub hetkest, mil kohus
            kompromissi kohtumäärusega kinnitab.
        1.25. Juhul, kui kostja ei täida nõuetekohaselt kompromisslepingus märgitud
            kohustusi, sh eraldi võetuna iga 1.1. – 1.19. kohustust, on hagejal õigus koheselt
            ja ilma kostjale täiendavat tähtaega andmata pöörduda kohtutäituri poole
            kõigi käesolevas kokkuleppes kajastatud ja kostja poolt tasumata summade
            sissemõistmiseks täies ulatuses.
 2.   Lõpetada menetlus tsiviilasjas nr 2-15-123526.


 Edasikaebamise kord
 Käesoleva määruse peale ei saa esitada määruskaebust.

MENETLUSE KÄIK
1. PLACET GROUP OÜ (avaldaja) esitas 30.10.2015.a Pärnu Maakohtule maksekäsu
kiirmenetluse avalduse xxx(võlgnik) vastu 877,32 euro nõudes. Kohus tegi 10.11.2015.a
võlgnikule makseettepaneku, mis on kätte toimetatud 30.11.2015.a. Võlgnik esitas
21.12.2015.a vastuväite, milles soovis tasuda võlgnevust maksegraafiku alusel.
2. Pärnu Maakohtu maksekäsuosakond lõpetas 06.01.2016.a määrusega maksekäsu
kiirmenetluse ja andis avaldaja nõude üle Harju Maakohtule menetluse jätkamiseks
hagimenetluses. 01.02.2016. a esitas avaldaja kohtule avalduse, milles on pooled palunud
kohtul kokkulepe kinnitada ning lõpetada tsiviilasjas menetlus.
3. 09.02.2016.a e-kirjaga teavitas kohus avaldajat, et kohule esitatud kompromissist ei nähtu,
et Xxx oleks selle digitaalselt allkirjastanud. Kohus palus avaldajal esitada kompromissleping
mõlema poole allkirjadega.
4. 21.04.2016.a esitas kostja kohtule mõlema poole allkirjadega kompromisslepingu.


                                                                                         2 (3)
KOHTU PÕHJENDUSED
5. Tsiviilkohtumenetluse seadustiku (edaspidi TsMS) § 486 lg 1 p 3 sätestab, et maksettepaneku
koostanud kohus jätkab asja menetlemist hagimenetluses või annab asja hagimenetluses
menetlemiseks üle maksekäsu kiirmenetluse avalduses nimetatud kohtule või poolte ühises
taotluses nimetatud kohtule, kui avaldaja ja võlgnik on enne maksekäsu tegemist esitanud
kohtule kirjaliku kompromissilepingu. TsMS § 486 lg 4 sätestab, et kohus menetleb
kompromissilepingut TsMS §-des 430 ja 431 sätestatu kohaselt enne asja hagimenetluses
menetlemise alustamist.
6. TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. TsMS § 430 lg 3 esimese lause kohaselt ei kinnita kohus kompromissi,
kui see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita.
7. Kohus leiab, et poolte taotlus kompromissi kinnitamiseks ja menetluse lõpetamiseks on
seaduslik, ei ole vastuolus heade kommetega ega riku avalikku huvi ning kuulub rahuldamisele
(TsMS § 430 lg 3). Kompromiss kuulub kinnitamisele ja menetlus tsiviilasjas lõpetamisele.
8. Kohus selgitab, et kui menetlus on lõpetatud, ei saa hageja uuesti kohtusse pöörduda sama
hagiga kostja vastu samadel alustel sama hagieseme üle. Kui menetlus on lõpetatud
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti (TsMS § 432).
9. Tulenevalt TsMS § 168 lg-st 3 kannavad pooled oma menetluskulud ise, kui nad pole kokku
leppinud teisiti. Pooled on kompromissis kokku leppinud, et kummagi poole kompromissis
kajastamata menetluskulud, sealhulgas kulud õigusabile, jäävad vastavad kulud kandnud poole
enda kanda. Seega jäävad menetluskulud poolte endi kanda.
10. TsMS § 433 lg 1 alusel võib menetluse lõpetamise määruse peale esitada määruskaebuse.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on kokku
leppinud, et loobuvad määruskaebuse esitamise õigusest.


/ allkirjastatud digitaalselt /
Merit Helm
kohtunik*




                                                                                         3 (3)
