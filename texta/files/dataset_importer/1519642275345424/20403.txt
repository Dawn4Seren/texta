                       KOHTUMÄÄRUS

Kohus                             Viru Maakohus

Kohtunik                          Marika Leimann

Määruse tegemise aeg ja koht      24.märts 2016. a Rakvere kohtumaja

Tsiviilasja number                2-15-10420

Tsiviilasi                        BaltEst Element OÜ järelvalvemenetlus

Menetlustoiming                   Järelvalve lõpetamine, tasu määramine

Menetlusosalised ja nende         AVALDAJA
esindajad                         Tartu Maakohtu registriosakond, Rakvere Pikk 32

                                  PUUDUTATUD ISIK
                                  OÜ BaltEst Element/likvideerimisel          rk    11544045,
                                  likvideerija haldur Tiia Kalaus

RESOLUTSIOON                      Lõpetada järelvalvemenetlus OÜ       BaltEst Element
                                  likvideerimise üle.
                                  Kinnitada likvideerija Tiia Kalaus kulud summas 384
                                  eurot+ käibemaks 76.80 eurot, kokku 460.80 eurot ja
                                  hüvitada see menetlusabi raames         riigivahenditest
                                  kandmisega          OÜ       Civilex   kontole       nr
                                  EE312200221055387366.
                                  Saata määrus likvideerijale.



Edasikaebamise kord                Määrusele on likvideerijal õigus edasi kaevata
likvideerija kulu hüvitamise osas 15 päeva jooksul määruse kättetoimetamisele järgnevast
päevast arvates sama maakohtu kaudu Tartu Ringkonnakohtule.




                                                                                      1
Asjaolud

Viru Maakohtu 14.09.2015 määrusega on Tartu Maakohtu registriosakonna esitatud avalduse
rahuldamisena algatatud OÜ BaltEst Element likvideerimismenetlus ning likvideerijaks oli
nimetatud pankrotihaldur Tiia Kalaus.

Likvideerija on 23.03.2016 esitatud aruande kohaselt likvideerimise läbi viinud vastavalt ÄS
§ 205 jj. Likvideerijale mingeid dokumente ega selgitusi äriühingu majandusliku olukorra
kohta ei esitatud, viimane juhatuse liige ei olnud likvideerijale kättesaadav. Koostatud
likvideerimisbilansi kohaselt puudus äriühingul vara olemasolevate kohustuste täitmiseks,
mistõttu likvideerija esitas maakohtule võlgniku pankrotiavalduse (2-16-2733).

Järeldused ja õiguslik põhistus

TsMS § 477-2 kohaselt on kohtu poolt määratud likvideerija oma ülesannete täitmise kohta
aruande esitanud.

Kohus leiab, et järelvalvemenetlus on alust lõpetada, kuivõrd võimalikke menetluslikke
toiminguid enam likvideerija tegema ei pea ega saagi teha.

Pankrotimenetlus on lõppenud pankrotti välja kuulutamata raugemisega kuna pankrotivaras ei
olnud vahendeid menetluse läbiviimiseks ning menetlust ei olnud nõus finantseerima ka
võlgnik, võlausaldajad ega võimalikud kolmandad isikud.

Likvideerija on oma aruande esitanud 23.03.2016 koos taotlusega menetlusabi korras ja
seaduse analoogia alusel hüvitada tema poolt tehtud kulud summas 384 eurot (+käibemaks
76.80) riigi vahenditest.

Likvideerija poolt tehtud kulude hüvitamise puhul on kohtu hinnangul alust lähtuda
pankrotiseaduse § 23 sätestatud halduri tasu regulatsioonist, mille kohaselt kui menetluses
puuduvad vahendid selle finantseerimiseks, on võimalik menetlust läbiviiva isiku tasu ja
kulud hüvitada riigi vahenditest menetlusabi andmise alusel. Likvideerija taotletud
kuluhüvitus ei ületa PankrS 23 lg 4 ettenähtud piirulatust.

/allkirjastatud digitaalselt/
Marika Leimann
Kohtunik




                                                                                          2
