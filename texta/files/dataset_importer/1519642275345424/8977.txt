                      KOHTUMÄÄRUS
Kohus                          Viru Maakohus

Kohtunik                       Marika Leimann

Määruse tegemise aeg ja koht   19.08.2016, Rakvere kohtumaja

Tsiviilasja number             2-16-3954
Tsiviilasi                     Metropoli Ehitus OÜ hagi OÜ Uhtna Puit vastu võla
                               nõudes
Menetlustoiming                Menetluse lõpetamine kompromissi kinnitamisega

Menetlusosalised ja nende      HAGEJA
esindajad                      Metropoli Ehitus OÜ, rk 12765305, asukoht Tallinn, Tartu mnt
                               2; lepinguline esindaja Arvo Kivar
                                KOSTJA
                               OÜ Uhtna Puit, rk 11290656, asukoht Uhtna Jõeääre 7;
                               lepinguline esindaja vandeadvokaadi abi Kalju Hanni

RESOLUTSIOON                   Lõpetada menetlus Metropoli Ehitus OÜ hagis OÜ Uhtna
                               Puit vastu võla nõudes seoses kompromissi kinnitamisega.

                               Kinnitada poolte poolt 19.08.2016 allkirjastatud ja kohtule
                               kinnitamiseks esitatud alljärgnev kompromiss:
                                  1. Kostja tasub hagejale summa 7276 eurot kahes osas: 3700
                                      eurot kahe päeva jooksul kompromissi sõlmimisest ning
                                      3576 eurot 14 päeva jooksul kompromissi sõlmimisest.
                                  2. Kostja tasub summad hageja kontole nr EE40 1200 0012
                                      9971 5710 Citadele pangas selgitusega „kompromiss ts.
                                      asjas nr 2-16-3954.“
                                  3. Menetlusosalised on kokku leppinud, et menetluskulud
                                      jäävad kummagi poole enda kanda.
                                  4. Menetlusosalised on teadlikud menetluse lõpetamise
                                      tagajärgedest vastavalt TsMS §-le 432.
                                  5. Hageja palub tagastada ½ riigilõivust – 250 eurot
                                      Metropoli Ehitus OÜ arveldusarvele EE40 1200 0012 9971
                                      5710 Citadele pangas.
                                  6. Menetlusosalised paluvad kohtul kompromissi kinnitada ja


                                                                                   1
                                          tsiviilasjas menetluse lõpetada.
                                       7. Menetlusosalised paluvad lühendada         määruskaebuse
                                          esitamise tähtaega 1 päevani.

                                   Kohtu deposiitkontol olev tunnistajatasu katteks tasutud 25.40
                                   eurot kanda määruse jõustumisel välja kostja OÜ Uhtna Puit
                                   kontole nr EE 1922 0022 1033 3005 85 Ass Swedbank.


                                   Määrus saata pooltele.

Edasikaebamise kord
Määrusele on õigus edasi kaevata määruskaebuse esitamisega sama maakohtu kaudu Tartu
Ringkonnakohtule 1 päeva jooksul alates määruse kättesaamisele järgnevast päevast.

Asjaolud
Metropol Ehitus OÜ esitas 10.03.2016 hagiavalduse OÜ Uhtna Puit vastu töövõtusuhtest
tuleneva arve nr 215068 mittetasumisest tuleneva võla ja kahju hüvitamise nõudes summas
8066.27 eurot põhinõudena, koos kõrvalkuludega ning taotlusega välja mõista kostjalt hageja
menetluskulud koos viivisega.

19.08.2016 istungil saavutasid pooled kokkuleppe asja lahendamiseks kompromissiga ning
esitasid allkirjastatud kompromisslepingu koos taotlusega asjas menetluse lõpetamiseks.

Õiguslik põhistus ja järeldus
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle.

TsMS § 430 kohaselt pooled võivad menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab
asja menetluse. Kompromissi kinnitamise määruses märgitakse kompromissi tingimused.

Kompromissile allakirjutanud pooled on teadlikud menetluse lõpetamise tagajärgedest ja
soovivad kompromissi kinnitamisega menetluse lõpetada.

Kompromissi järgi jäävad menetluskulud kummagi poole enda kanda.

Kohus leiab, et antud asjas sõlmitud kompromiss vastab menetlusosaliste tahtele ja on
kooskõlas poolte huvidega, mistõttu kompromissi kinnitamiseks takistusi ei esine.


/allkirjastatud digitaalselt/
Marika Leimann
kohtunik




                                                                                         2
