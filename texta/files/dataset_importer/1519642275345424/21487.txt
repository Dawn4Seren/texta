                                     KOHTUMÄÄRUS

Kohus                            Pärnu Maakohus

Kohtunik                         Ingrid Niinemägi

Otsuse tegemise aeg ja koht      11.märtsil 2016.a. Paide

Tsiviilasja number               2-16-1995

Tsiviilasi                       Võlgniku pankrotiavaldus

Menetlusosalised ja nende        Võlgnik: Tuuli Pärl, isikukood xxxxxxxxxxx, elukoht xxx xxxxx
esindajad                        xxxxx, e-post: x
                                 Ajutine pankrotihaldur Kristjan Aava, e-post: x

Asja läbivaatamise aeg           11.märtsil 2016.a. avalikul kohtuistungil Paides võlgniku ja ajutise
                                 halduri osavõtul

RESOLUTSIOON
1. Rahuldada Tuuli Pärl`i pankrotiavaldus.
2. Kuulutada välja Tuuli Pärl`i (isikukood xxxxxxxxxxx) pankrot 11.märtsil 2016.a. kell 14.00.
3. Nimetada Tuuli Pärl`i (pankrotis) pankrotihalduriks Kristjan Aava (BLV Büroo, Turu plats
5/7-12 Tallinn, tel xxxx xxx, e-post: x

4. Määrata Tuuli Pärl`i (pankrotis) võlausaldajate esimese üldkoosoleku ajaks 30.märtsil 2016.a
kell 9.00 Pärnu Maakohtu Paide kohtumajas (Tallinna 18 Paide, saal A-211).

5. Avaldada väljaandes Ametlikud Teadaanded pankrotiteade, milles märkida:
Võlausaldajad on kohustatud hiljemalt kahe kuu jooksul pankrotiteate väljaandes Ametlikud
Teadaanded ilmumise päevast arvates teatama haldurile kõigist oma enne pankroti väljakuulutamist
tekkinud nõuetest võlgniku vastu, sõltumata nende tekkimise alusest ja nõude tähtajast. Sama tähtaja
jooksul on kohustatud kõik isikud, kelle valduses on ükskõik mis alusel võlgniku vara, teatama sellest
haldurile. Kui nõue esitatakse pärast nimetatud tähtaja möödumist ning võlausaldajate üldkoosolek
nõude esitamise tähtaega ei ennista, siis võetakse nõue vastavalt PankrS § 102 lg 2 kaitsmisele, kuid
tunnustamise korral rahuldatakse pärast õigeaegselt esitatud tunnustatud nõuete rahuldamist.
Pankrotivõlgnikule võlgnetavate kohustuste täitmist võib pärast pankroti väljakuulutamist vastu võtta
üksnes pankrotihaldur.

6. Käesolev määrus teha teatavaks haldurile ja võlgnikule.
7. Pankrotimäärus kuulub täitmisele viivitamatult.

EDASIKAEBAMISE KORD
Pankrotimääruse peale võib võlgnik esitada määruskaebuse Tallinna Ringkonnakohtule 15 päeva
jooksul pankrotiteate avaldamisest. Haldur ei või võlgniku nimel määruskaebust esitada ega
võlgnikku määruskaebuse läbivaatamisel esindada.
                                                                                        2-16-1995

ASJAOLUD
Tuuli Pärl esitas kohtule avalduse võlgniku pankroti väljakuulutamiseks. Võlgniku kohustused
tulenevad pankrotiavalduse esitamise seisuga kohustustest ja nõuetest kokku summas 21 164.36
eurot.
Võlgniku seletuse kohaselt tekkisid probleemid pärast seda, kui ta tuli maalt xxxxxxxx elama ning
võttis laenu, et osta korter. Augustis 2008 koondati ta firmast, mis läks pankrotti, tekkisid võlad
ning kuna haigestus ka tema xxxxx, võttis ta SMS laenu. 2012 müüdi võlgade katteks korter, kuid
laenusummat selle müügist saadud raha ei katnud. Hetkel on võlgnikul kodus xxxx last, kes õpivad
xxxxx xxxxxxxxxxx. Laste isa maksab küll elatist, kuid võlgnik ise ei ole oma tervise tõttu suuteline
viimaseks töökohaks olnud xxxxxxxx tegema. Võlgnik on arvel Töötukassas ja taotleb hetkel
töövõimetuspensioni. Võlgniku kinnitusel saab ta hakkama igapäevaste kulutustega, kuid vanu
võlgu tasuda ei suuda.
Avaldaja on esitanud ka taotluse võlgadest vabastamiseks.

11.02.2016.a. määrusega nimetas kohus Tuuli Pärl`i ajutiseks pankrotihalduriks Kristjan Aava.
Ajutise pankrotihalduri aruande ja tema poolt kogutud andmete alusel on Tuuli Pärl`i igakuiseks
sissetulekuks töötuskindlustushüvitis ja lastetoetus. Võlgnikul on arvelduskonto AS-s SEB Pank ja
Swedbank AS-s, mille jääk on kokku 51.92 eurot. Võlgniku nimele on liiklusregistris registreeritud
sõiduauto xxxx xx, mis ei ole säilinud.
Võlgniku suhtes menetlevates täiteasjades on sissenõudjate nõuete suuruseks 15 699.62 eurot.
Võlgnik on sõlminud BIGBANK AS-ga tarbijakrediidilepingu, mille osas on krediidiasutustel nõue
summas 2350.41 eurot, samuti on sõlmitud AS-ga Swedbank eluasemelaenuleping kohustusega
2572.85 eurot ning kodukapitalilaenuleping kohustusega 5384.24 eurot. Viimatinimetatud
laenulepingutele lisanduvad viivised. Võlgniku esitatud võlanimekirjast nähtub, et võlgnikul on veel
kohustusi Tele2 AS-i, Credit24 OÜ ning Lindorff Eesti AS ees kokku 2458.76 eurot
põhivõlgnevuste näol.
Kokkuvõttes on ajutine haldur tuvastanud, et võlgnikul on kohustusi vähemalt 15 699.61 euro
ulatuses. Samal ajal võlgnikul varad, mille arvelt võlausaldajate nõudeid rahuldada, puuduvad.
Tagasivõitmise ja tagasinõuete esitamise võimalusi ei ole ajutine pankrotihaldur tuvastanud.

Ajutine haldur peab Tuuli Pärl`i maksejõuetuse põhjuseks asjaolu, et võlgnik kaotas 2015 töö, mille
järgselt ei olnud võimeline oma igakuiseid kohustusi täitma. Seega on ajutise halduri hinnangul
maksejõuetuse põhjuseks muu asjaolu PankrS § 22 lg 5 mõistes ning võlgniku maksejõuetus saabus
hiljemalt 2015.a. PankrS § 31 lg 4 kohaselt, kui pankrotiavalduse on esitanud võlgnik, siis
eeldatakse võlgniku maksejõuetust.
Võlgnik on esitanud ka võlgniku kohustustest vabastamise avalduse ning kinnitab kohtuistungil, et
tal ei esine asjaolusid, millised võiksid välistada võlgniku kohustustest vabastamise menetluse ning
kohustub täitma PankrS §-s 173 nimetatud kohustusi. Tulenevalt PankrS § 171 lg 11 tuleb sellisel
juhul välja kuulutada pankrot, kuna ei esine PankrS § 171 lg-s 2 sätestatud aluseid. Pankrotihaldur
teeb ettepaneku kuulutada välja Tuuli Pärl`i pankrot.
Kohtuistungil jääb võlgnik oma avalduse juurde. Ka jääb ajutine pankrotihaldur aruandes esitatud
arvamuse juurde.

KOHTU SEISUKOHT
1. Pankrotiseaduse (PankrS) § 1 lg 2 kohaselt on võlgnik maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
Kohus, hinnates võlgniku avalduse asjaolusid, ajutise pankrotihalduri esitatud andmeid ja arvamust
ning võlgniku enda seisukohti kogumis leiab, et Tuuli Pärl ei suuda rahuldada võlausaldajate
nõudeid ning selline suutmatus ei ole tema majanduslikku olukorda arvestades ajutine. Võlgnikul
sissetulek, millele saaks sissenõuet pöörata, puudub, võlgniku sissetulekuks on riiklikud toetused.
Seega pole ka võimalusi seadusest tuleneva kinnipidamise teostamiseks, samuti pole tal vara ega

                                                                                                    2
                                                                                    2-16-1995

tuvastatud tehinguid, mis kuuluks tagasivõitmisele. Kohus nõustub ajutise pankrotihalduri
hinnanguga, et Tuuli Pärl`i maksejõuetuse põhjuseks on muu asjaolu pankrotiseaduse mõttes. Seega
on Tuuli Pärl maksejõuetu. Tulenevalt PankrS § 29 lg-st 1 on tegemist pankroti raugemisega. Tuuli
Pärl on esitanud kohtule ka avalduse kohustustest vabastamiseks ning PankrS § 171 lg 11 alusel
kuulutab kohus pankroti välja, kui ei esine käesoleva paragrahvi lõikes 2 sätestatud aluseid.

2. Pankrotimäärusega nimetab kohus pankrotihalduri. Ajutine pankrotihaldur Kristjan Aava on
andnud nõusoleku jätkata selles menetluses ka pankrotihaldurina. Võlgnik ei esitanud vastuväiteid
Kristjan Aava pankrotihalduriks nimetamisele. Kohus leiab, et Kristjan Aava vastab
pankrotihaldurile esitatavatele nõuetele ning nimetab ta Tuuli Pärl`i pankrotihalduriks.



/allkirjastatud digitaalselt/

Ingrid Niinemägi
Kohtunik




                                                                                                3
