                          KOHTUMÄÄRUS
Kohus                               Harju Maakohus
Kohtunik                            Liili Lauri
Määruse tegemise aeg ja koht        29. august 2016 kell 15.00, Tallinn, Kentmanni kohtumaja
Tsiviilasja number                  2-16-8492
Tsiviilasi                          Tallinna linn Tallinna Linnavaraameti kaudu avaldus
                                    XXXX´i pärandvara pankroti väljakuulutamiseks
Menetlustoiming                     Pankrotimenetluse lõpetamine raugemisega
Menetlusosalised                    Avaldaja: Tallinna linnvalitsus (rk: 75023757, asukoht
                                    Vabaduse väljak 7 Tallinn), esindaja Indrek Keis (e-post
                                    Indrek.Keis@tallinnlv.ee)

                                    Võlgnik: XXXX(ik: XXXX, surnud 06.06.2015.a)

                                    Ajutine pankrotihaldur: Oliver Ennok (büroo asukoht
                                    Estonia pst 1 Tallinn, telefon 5255757, 6844400, e-post
                                    oliver.ennok@haldur.just.ee)

Kohtuistung                         11.08.2016
Kohtuistungil osalenud isik         Avaldaja esindaja Indrek Keis

RESOLUTSIOON
1. Lõpetada XXXX(ik: XXXX, surnud 06.06.2015.a) pärandvara pankrotimenetlus pankrotti välja
kuulutamata raugemise tõttu, kuna pankrotimenetluse kulude katteks pärandvarast ei jätku ja
puudub vara tagasivõitmise ja tagasinõudmise võimalus.
2. Vabastada ajutine pankrotihaldur Oliver Ennok tema ülesannetest.
3. Määrata ajutisele pankrotihalduri Oliver Ennok tasuks 540, millele lisandub käibemaks 108
eurot, kokku summas 648 eurot.
4. Määrata hüvitada riigi vahenditest ajutise halduri tasu 476,40 eurot (sh käibemaks) ajutise
halduri Oliver Ennok kasuks. Väljamakse teostada Pankrotihalduribüroo Ennok OÜ kasuks (konto
nr EE622200221037157598 Swedbank).
5. Avaldada teade XXXX(ik: XXXX, surnud 06.06.2015.a) pärandvara pankrotimenetluse
lõpetamise kohta väljaandes Ametlikud Teadaanded.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu Kentmanni
kohtumaja kaudu 15 päeva jooksul alates määruse teatavaks tegemisest.
Asjaolud ja avaldus
Tallinna linn Tallinna Linnavaraameti kaudu esitas Harju Maakohtusse avalduse XXXX
pärandvara pankroti väljakuulutamiseks. Kohus nimetas võlgniku ajutiseks pankrotihalduriks
Oliver Ennok-i.
Pärandaja oli perekonnaseisult vallaline. Äriregistri teabesüsteemi kohaselt võlgnikule osalusi
teistes äriühingutes ei kuulu, ega ole kunagi kuulunud. Kinnistusraamatu teabesüsteemi andmetel
võlgnikule kinnisasju ei kuulu. Võlgnikul olid pangakontod alljärgnevates krediidiasutustes: AS
Swedbank-is EEXXXXXXXXXX, konto jääk -4,79 eurot; Nordea Bank AB Eesti filiaalis
EEXXXXXXXXXXX, konto jääk 0,05 eurot; AS-is SEB Pank EEXXXXXXXXXXXX, konto
jääk 0,32 eurot, arvelduskonto on arestitud ajutise halduri teatise alusel 08.06.2016.a. Eelnevalt
arestitud kohtutäitur Katrin Vellet kasuks. Kokku on võlgnikul rahalisi vahendeid summas -4,42
eurot.

Maanteeameti 09.06.2016.a andmete kohaselt võlgnikule sõidukeid ei kuulu. Pärandaja nimele on
avatud pensionikonto nr XXXXXX, mille saldo on 112.808 SEB Konservatiivne Pensionifondi
osakut. Maksu- ja Tolliameti andmete kohaselt pärandajal maksuvõlgnevus puudub.

Kohtutäiturite ja pankrotihaldurite koja poolt edastatud registriväljavõtte kohaselt on võlgniku
suhtes 21.10.2015 seisuga menetluses alljärgnevad täiteasjad: täiteasi nr 052/2006/5595,
sissenõudja Falck Eesti, võlgnevus 53,12 eurot (kohtutäitur Urmas Tärno); täiteasi nr
031/2012/1350, sissenõudja Starman AS, võlgnevus 101,96 eurot, sissenõudja on loobunud
täitemenetluse jätkamisest (kohtutäitur Katrin Vellet); täiteasi nr 031/2011/851, sissenõudja
Aktiva Finants OÜ, võlgnevus 518,22 eurot (kohtutäitur Katrin Vellet). Kokku täitmismenetlustes
kohustusi summas 673,30 eurot. Pärandaja suhtes on lõpetatud 15 täitemenetlust, milles peamiseks
sissenõudjaks on olnud Tallinna linn Tallinna Munitsipaalpolitsei Ameti kaudu.

Võlgnevused krediidiasutuste ees: AS-i Swedbank ees summas 41,23 eurot (viivis); AS SEB Pank
ees summas 4,16 eurot (teenustasu). Kokku on ajutisele haldurile teadaolevalt võlgnikul kohustusi
vähemalt summas 723,45 eurot.
Ajutine haldur on seisukohal, et võlgniku vara ei kata pankrotimenetluse kulusid. Käesoleval ajal
ei ole ajutisel halduril andmeid selle kohta, et võlgniku pärandvara maksejõuetuse põhjuseks
võiks olla kuriteo tunnustega tegu. Ajutises pankrotimenetluses kogutud dokumentide pinnalt
leiab ajutine pankrotihaldur, et pärandaja makseraskused on tekkinud enam kui 5 aastat tagasi,
kuid pärandaja maksejõuetuse aja ja põhjuste välja selgitamine on pärandaja surma tõttu
raskendatud. Ajutine pankrotihaldur ei ole tuvastanud vara tagasivõitmise võimalusi.
Pangakontode ülevaatamise juures ebaharilikke ülekandeid ei ilmnenud. Kuriteo tunnustega
tegusid ajutise menetluse jooksul ei ilmnenud.
Ajutisele haldurile teadaolevalt on võlgniku võlgade kogusumma vähemalt 723,45 eurot. Ajutine
haldur on seisukohal, et olemasolevatest andmetest piisab võlgniku pärandvara maksejõuetuse
tuvastamiseks, mis on iseenesest täiesti ilmne. Vara on võlgnikul hinnanguliselt 101,09 eurot.
Kuna sisuliselt puudub vara pärandvara menetluse jätkamiseks ja tagasivõitmise võimalusi ei ole,
leian, et pankroti väljakuulutamine ei ole põhjendatud ning käesolev menetlus tuleks lõpetada
raugemisega. Juhul kui keegi võlausaldajatest soovib siiski menetluse kulusid kanda, on võimalik
pankrot välja kuulutada. Ametlikes Teadaannetes avaldatavas kuulutuses võiks kohaseks deposiidi
summaks pidada 1000 eurot. Arvestades eeltoodut teeb ajutine haldur ettepaneku lõpetada
XXXXpärandvara pankrotimenetlus raugemisega PankrS § 29 lg 1 alusel. Juhul kui kohus
kuulutab välja võlgniku pankroti, on ajutine haldur nõus jätkama võlgniku pankrotihaldurina.


Kohtumääruse põhjendused

                                                                                                2
Kohus, kuulanud ära avaldaja esindaja ja ajutise halduri, leiab, et pankrotimenetlus tuleb lõpetada.
Vastavalt PankrS § 29 lg 1 kohus lõpetab määrusega pankrotimenetluse, pankrotti välja
kuulutamata, raugemise tõttu, vaatamata võlgniku maksejõuetusele, kui võlgnikul ei jätku vara
pankrotimenetluse kulude katteks ja puudub vara tagasivõitmise ja tagasinõudmise võimalus.
Ajutise pankrotihalduri aruande kohaselt on võlgniku pärandvara koormavate kohustuste maht
vähemalt 723,45 eurot. Vara on võlgnikul hinnanguliselt 101,09 eurot. Vara tagasivõitmise
võimalusi ei ole ajutine pankrotihaldur tuvastanud. Ajutine haldur ei ole tuvastanud, et võlgniku
maksejõuetuse põhjuseks oleks kuritegu. Seega tuleb lõpetada pankrotimenetlus pankrotti välja
kuulutamata raugemise tõttu, kuna võlgnikul ei jätku vara pankrotimenetluse kulude katteks ning
samuti puuduvad tagasivõitmise võimalused. Võlausaldajad ega kolmandad isikud kohtudeposiiti
menetluskulude katteks kohtu poolt määratud summat tasunud ei ole. Toodud asjaoludel lõpetab
kohus pankrotimenetluse pankrotti välja kuulutamata raugemise tõttu.
PankrS § 150 lg 1 p 2 kohaselt on pankrotimenetluse kuludeks ajutise halduri tasu. PankrS § 150
lg 4 kohaselt pankrotimenetluse raugemise korral otsustab kohus pankrotimenetluse kulude
jagamise asjaolude kohaselt. PankrS § 23 lg-te 1-4 kohaselt on ajutisel halduril õigus saada oma
ülesannete täitmise eest tasu, mille suuruse määrab kohus, samuti nõuda oma ülesannete täitmiseks
tehtud vajalike kulutuste hüvitamist. Tasu suuruse määramisel arvestab kohus ajutise halduri
ülesannete mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud kulutuste
suuruse. Tasu suuruse arvestamise aluseks on ülesannete täitmisele kuluv aeg. Ajutine haldur
esitab kohtule tööaja arvestuse andmed ja taotluse kulutuste hüvitamiseks koos käesoleva seaduse
§ 22 lõikes 5 nimetatud aruandega. Kulutuste hüvitamise taotluses märgib haldur kulutuse suuruse,
tekkimise põhjuse või aluse ja tekkimise aja. Ajutise halduri tunnitasu ülemmäär on 90 eurot.
PankrS § 23 lg 4 kohaselt kui võlgniku avalduse alusel alustatud menetlus lõpetatakse raugemisega
pankrotti välja kuulutamata ja võlgniku varast ei jätku vajalikeks väljamakseteks, mõistab kohus
ajutise halduri tasu ja hüvitatavad kulutused välja võlgnikult, kuid võib määrata nende hüvitamise
riigi vahenditest. Riigi vahenditest ei hüvitata ajutise halduri tasu ja kulutusi suuremas summas kui
397 eurot (sealhulgas seaduses ettenähtud maksud, välja arvatud käibemaks). Ajutine haldur palub
määrata ajutise halduri tasuks 990 eurot, millele lisandub käibemaks 198 eurot. Kohus, leiab, et
ajutise halduri tasu taotlus on põhjendatud ja kuulub osaliselt rahuldamisele ning määrab ajutise
halduri tasuks 540 eurot, millele lisandub käibemaks 108 eurot, kokku summas 648 eurot. Kuna
võlgniku varast ei jätku vajalikeks väljamakseteks, määrab kohus hüvitada ajutise halduri tasu
summas 476,40 eurot (397 eurot + käibemaks 20%) riigi vahenditest. PankrS § 23 lg 6 alusel võib
kohus ajutise halduri tasu ja kulutuste tasumise määrata büroole, mille kaudu ajutine haldur
tegutseb.

/allkirjastatud digitaalselt/
Liili Lauri
Kohtunik




                                                                                                   3
