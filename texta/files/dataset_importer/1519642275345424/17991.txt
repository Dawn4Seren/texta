                                                                                       1-15-5679




                         KOHTUMÄÄRUS
 Kohus                              Tartu Maakohus

 Määruse tegemise aeg ja koht       19.04.2016. a, Tartu kohtumaja, Tartu, Kalevi 1

 Kriminaalasja number               1-15-5679

 Täitmiskohtunik                    Madis Kägu

 Istungisekretär                    Ragne Põldaru

 Prokurör                           Kirjaliku arvamusega abiprokurör Meelis Juursoo

 Kriminaalasi                       Ants Tauk tingimisi enne tähtaja lõppemist vangistusest
                                    vabastamine
 Kinnipeetav                        Ants Tauk
                                    Ik: 36505255718; elukoht: XXXX ; XXXX
                                    Kaitsja adv. Aivar Kello (määratud)

 RESOLUTSIOON                       Juhindudes KarS § 76 ja KrMS § 426, 432 kohus

                                    määras:


jätta vabastamata Ants Tauk (isikukood 36505255718) Tartu Maakohtu 13.11.2015. a otsusega
mõistetud vangistuse kandmisest tingimisi enne tähtaega.


Välja mõista Ants Taukilt menetluskulu kaitsjatasu 96.- eurot (üheksakümmend kuus eurot), mis
tuleb tasuda Rahandusministeeriumi arveldusarvele nr 10220034796011 SEB pank AS, nr
221023778606 Swedbank AS või nr 333416110002 Danske Bank A/S Eesti filiaal, viitenumber
2800049874.
Selgituseks märkida: „Tartu Maakohtu Tartu kohtumaja, määruse number ja isiku nimi, kelle eest
tasutakse“.
Menetluskulud on võimalik tasuda vabatahtlikult 30 päeva jooksul arvates kohtumääruse
jõustumisest. Eelnimetatud tähtajal menetluskulude tasumata jätmise korral pööratakse
kohtumäärus menetluskulude osas sundtäitmisele. Sundtäitmisega kaasnevad täitemenetluse
kulud.




                                              1
Edasikaebamise kord

Määruse peale võib esitada määruskaebuse Tartu Maakohtule 15 päeva jooksul kohtumääruse
teatavaks saamisest arvates.


Põhjendused

Ants Tauk tunnistati süüdi Tartu Maakohtu 13.11.2015. a otsusega KarS § 199 lg 2 p 9 järgi ja
mõisteti karistuseks 3 kuud vangistust. KarS § 68 lg 1 alusel arvati eelvangistuses viibitud 2
päeva karistusaja hulka ja mõisteti karistuseks 2 kuud 28 päeva vangistust. KarS § 65 lg 1, 64 lg
1 alusel suurendati mõistetud karistust osaliselt Tartu Maakohtu 26.10.2015. a otsusega
mõistetud karistuse, s.o 10 kuu 22 päeva vangistuse võrra ja mõisteti lõplikuks kandmisele
kuuluvaks karistuseks 11 kuud 22 päeva vangistust. Kandmise algus 18.09.2015. a.

Tartu Maakohtu 10.02.2016. a määrusega täpsustas kohus Ants Tauki poolt kandmisele kuuluvat
karistust. 10.02.2016. a määruse alusel tuleb Ants Taukil Tartu Maakohtu 13.11.2015. a otsuse
järgi alates 02.02.2016. a ära kanda 7 kuud ja 20 päeva vangistust.

Karistuse kandmise algus oli 18.09.2015. a ja lõpp on 22.09.2016. a.
Õigus taotleda ennetähtaegset vabastamist tekkis 26.03.2016. a.

Ants Tauki on enne käesolevat vangistust kriminaalkorras karistatud 16-l korral:
1)      14.01.1987. a Valga Rajooni Rahvakohtu poolt ENSV KrK § 140 lg 2 p 1 järgi
rahatrahviga 100 rubla;
2)      29.05.1989. a Tallinna Mererajooni Rahvakohtu poolt ENSV KrK § 1771 lg 1 järgi 8 kuu
pikkuse vangistusega;
3)      18.02.1993. a Viljandi Maakohtu poolt KrK § 139 lg 2 p 1 järgi rahalise karistusega 100
päevamäära;
4)      01.12.1993. a Viljandi Maakohtu poolt KarS § 140 lg 2 p 1, 2, 3 järgi 1 aasta 3 kuu
pikkuse vabadusekaotusega;
5)      07.11.1995. a Valga Maakohtu poolt KrK § 141 lg 2 p 2,3 järgi 6 aasta pikkuse
vangistusega;
6)      26.06.2002. a Valga Maakohtu poolt 207 lg 1 järgi 1 aasta pikkuse vangistusega, § 195
lg 3 järgi 2 aasta pikkuse vangistusega. KrK § 40 lg 1 alusel karistati liitkaristusega 2 aastat 10
kuud vangistust tingimisi 3-aastase katseajaga KrK § 47 alusel;
7)      23.02.2005. a Valga Maakohtu poolt KarS § 121 järgi rahalise karistusega 140
päevamäära, s.o 7000 krooni;
8)      31.05.2005. a Valga Maakohtu poolt KarS § 275 järgi rahalise karistusega 12 000 krooni;
9)      23.11.2006. a Tartu Maakohtu poolt KarS § 263 p 1 järgi 6 kuu pikkuse vangistusega, §
266 lg 1 järgi 3 kuu pikkuse vangistusega, § 200 lg 2 p4 järgi 3 aasta 4 kuu pikkuse vangistusega.
KarS § 64 lg 1 alusel mõisteti liitkaristuseks üksikkaristustest raskeima suurendamise teel 3
aastat 6 kuud vangistust. Kandmise algus 16.07.2006. a;
10)     25.01.2012. a Harju Maakohtu poolt KarS § 199 lg 2 p 7,9 järgi 1 aasta pikkuse
vangistusega. KrMS § 238 lg 2 alusel vähendati mõistetud karistust 1/3 võrra ja mõisteti
karistuseks 8 kuud vangistust. KarS § 68 lg 1 alusel arvati karistusaja hulka eelvangistuses


                                                2
viibitud 5 päeva ja kandmisele jäi 7 kuud 25 päeva vangistust. KarS § 74 lg 1,3 alusel määrati,
et vangistust ei pöörata täitmisele, kui Ants Tauk ei pane 18 kuu pikkuse katseaja jooksul toime
uut tahtlikku kuritegu ja täidab KarS § 75 lg 1 sätestatud kontrollnõudeid;
11)     22.02.2013. a Harju Maakohtu poolt KarS § 349 järgi 6 kuu pikkuse vangistusega, 209
lg 2 p 1,3 – 25 lg 2 järgi 6 kuu pikkuse vangistusega. KarS § 64 lg 1 alusel mõisteti liitkaristuseks
6 kuud vangistust. KarS § 65 lg 2 alusel suurendati mõistetud karistust Harju Maakohtu
25.01.2012. a otsusega karistuseks mõisted karistuse ärakandmata osa, s.o 7 kuu 25 päeva
vangistuse võrra ja mõisteti liitkaristuseks kohtuotsuste kogumis 1 aasta 1 kuu 25 päeva
vangistust. Kandmise algus 24.06.2012. a;
12)     04.09.2013. a Tartu Maakohtu poolt KarS § 25 lg 1,2 – 199 lg 2 p 9 järgi 4 kuu pikkuse
vangistusega. KarS § 68 lg 1 alusel arvati kahtlustatavana kinnipidamise aeg 02.-04.09.2013. a
karistusaja hulka, määrates karistuse kandmise algust lugeda alates 02.09.2013. a;
13)     21.01.2014. a Harju Maakohtu poolt KarS § 25 lg 2 – 199 lg 2 p 9 järgi 6 kuu pikkuse
vangistusega. KrMS § 238 lg 2 alusel vähendati mõistetud karistust 1/3 võrra ja mõisteti
kandmisele kuuluvaks karistuseks 4 kuud vangistust. Kandmise algus 19.01.2014. a;
14)     21.05.2014. a Tartu Maakohtu poolt KarS § 25 lg 1,2 – 199 lg 2 p 9 järgi 6 kuu pikkuse
vangistusega. KarS § 68 lg 1 alusel arvati kahtlustatavana kinnipidamise aeg 3 päeva karistusaja
hulka ja mõisteti karistuseks 5 kuud 27 päeva vangistust. KarS § 74 alusel määrati, et vangistust
ei pöörata täielikult täitmisele, kui Ants Tauk ei pane 1 aasta 6 kuu pikkuse katseaja jooksul
toime uut kuritegu ja täidab KarS § 75 lg 1 sätestatud kontrollnõudeid;
15)     12.09.2014. a Tartu Maakohtu poolt KarS § 25 lg 1, 2- 199 lg 2 p 9 järgi rahalise
karistusega 321 miinimumpäevamäära, milline karistus loeti KarS § 68 lg 1 alusel Ants Tauki
eelvangistuses viibitud ajaga, s.o 3 kuu 17 päeva ehk 107 päeva vangistusega kantuks (107
vangistuspäeva on 321 rahalise karistuse päevamäära);
16)     26.10.2015. a Tartu Maakohtu poolt KarS § 25 lg 1, 2- 199 lg 2 p 7,9 järgi 5 kuu pikkuse
vangistusega. KarS § 68 lg 1 arvati karistusaja hulka eelvangistuses viibitud 3 päeva ja mõisteti
karistuseks 4 kuud 27 päeva vangistust. KarS § 65 lg 2 alusel suurendati mõistetud vangistust
Tartu Maakohtu 21.05.2014. a otsusega karistuseks mõistetud vangistuse kandmata osa, s.o 5
kuu 25 päeva vangistuse võrra ja mõisteti liitkaristuseks kohtuotsute kogumis 10 kuud 22 päeva
vangistust. KarS § 68 lg 1 määrati eelvangistus viibitud aeg arvata karistusaja hulka, lugedes 10
kuu 22 päeva vangistuse kandmise alguseks 18.09.2015. a.

Tartu Vangla iseloomustuse kohaselt on Ants Tauki kriminaalkorras karistatud 17-l korral ja ta
kannab seitsmendat reaalset vangistust. Käesolevalt kannab ta liitkaristust varguste ja
varguskatsete eest. Varem on teda korduvalt karistatud varguste ja röövimise (s.h relvastatud),
kelmuste, dokumendi kuritarvitamise, omavolilise sissetungi, ametiisiku solvamise, kehalise
väärkohtlemise ja huligaansuse eest.
05.02.2016. a seisuga tasumata nõudeid 2687,54 eurot. Vabanemisfondis 1,17 eurot.
Enne vangistust elas erinevates kohtades, s.h XXX varjupaigas. Vabanemisel elukoht puudub,
soovib jääda Tartusse. Enda sõnul asus pärast põhihariduse omandamist tööle. Vabanemisjärgne
töökoht puudub.
Päritoluperekonda kuuluvad ema, isa, kolm õde ja kaks venda. Alles on õde ja vend. Õe ja
õepojaga on suhelnud vabaduses telefonitsi. Vennaga ei ole suhelnud pikka aega.
Suhtlusringkonda kuuluvad kriminaalkorras karistatud isikud, on korduvalt pannud kuritegusid
toime grupis, mitmed kuriteokaaslased kannavad käesoleval ajal samuti vangistust.



                                                 3
Tal on diagnoositud XXXX haigusi, on saanud ravi. Hetkel kehtivat töövõimetuspensioni ei ole.
Kuivõrd on vangistuses mitmendat korda, siis ei esine kohanemisraskusi, depressiooni jt taolisi
probleeme. Enesehinnang on adekvaatne, pole võimeline nägema oma probleeme ega ennast
analüüsima, suhtub oma olukorda muretult.
Korduv kriminaalkorras karistatud ja toimepandud kuritegude iseloom viitavad oskamatusele
elada ja lahendada probleeme seaduskuulekalt.

Kriminaalhooldusametniku ettekande kohaselt puudub Ants Taukil toetav võrgustik, kuna ta ei
suhtle oma kahe õe ja vennaga. Toetava võrgustiku puudumine võibki omakorda tingida madala
enesehinnangu, negatiivse mina-pildi ja motivatsiooni puudumise muutuda paremaks inimeseks.
Varasema kriminaalhoolduse ajal on asjaomased spetsialistid püüdnud anda endast parima, et
Ants Tauk saaks enda igapäevaelu korda seada, kuid kahjuks ei ole Ants Tauk näidanud selleks
üles omapoolset initsiatiivi. Ta ei saa elama asuda aadressile XXXX ning arvestades Ants Tauki
majanduslikku olukorda ja karistatust, on üsna ebatõenäoline, et ta leiaks endale XXXXvõi selle
lähiümbruses töökoha.

Prokurör nõustub oma kirjalikus arvamuses Tartu Vangla seisukohaga ja ei toeta Ants Tauki
tingimisi ennetähtaegset vabastamist.

Ants Tauk avaldas istungil, et soovib ennetähtaegselt vabastamist.
Kaitsja toetab Ants Tauki tingimisi ennetähtaegset vabastamist.

Kohtunik, ära kuulanud kinnipeetava seletuse, kaitsja seisukoha ja läbi vaadanud prokuröri
kirjaliku arvamuse tegi kindlaks, et süüdimõistetu on ära kandnud nõutava osa mõistetud
karistusest ja seetõttu on olemas ettenähtud formaalne alus tema vabastamiseks tingimisi enne
tähtaega.

Sisuliselt asja hinnates tuleb asuda seisukohale, et Ants Tauki vabastamine tingimisi enne
tähtaega on põhjendamatu.
Seitsmeteistkümnel korral kriminaalkorras karistatud Ants Tauk kannab seitsmendat reaalset
vangistust, liitkaristus mõisteti varguste ja varguskatsete eest. Varem on teda karistatud muu
hulgas röövimise, kehalise väärkohtlemise ja omavolilise sissetungi eest. Kuritegude dünaamika
on muutunud kergemaks, kuivõrd isikuvastased vägivallakuriteod on asendunud varavastaste
kuritegudega. Kuritegude toimepanemise ajendiks on olnud nii kriminaalne ja asotsiaalne eluviis
kui ka mõtlemine ja käitumine. Uute kuritegude toimepanemise tõenäosust suurendab elu- ja
töökoha ning kindla sissetuleku puudumine. Ohustatud on ühiskond tervikuna: füüsilised ja
juriidilised isikud.
Positiivne on, et Ants Taukil puuduvad distsiplinaarkaristused. Samuti temaga igakuiselt läbi
viidud vestlusi toimetuleku ja tegevuste läbimise motivatsioonist ja võimalustest. Peale selle on
positiivne Ants Tauki soov vangistuses töötada.
Samas ei saa jätta tähelepanuta asjaolu, et Ants Taukil puudub vabanedes nii kindel elu- kui ka
töökoht. Registrijärgsele aadressile ei saa ta elama asuda kinnistu omaniku vahetumise tõttu,
samuti ei ole XXX Linnavalitsusel talle võimalik elamispinda eraldada.
Kuigi Ants Tauk on varem töötanud ning õppinud varasemate vangistuste jooksul keevitajaks ja
elektrikuks, omas ta töökohta viimati 2004. a. Tema majanduslik olukord oli enamasti halb ja ta
oli Töötukassas arvel, saades toimetulekutoetust. Vangistuse ajal on teda lähedaste poolt
minimaalselt toetatud, kuid vabanedes puuduvad tal lähedased, kes teda majanduslikult aidata
saaks. Ants Tauk ise on kinnitanud, et rahaliste vahendite saamiseks ta vabanedes tööle minna ei
kavatse, kuna on enda arvates selleks liiga vana. Ressursse elamiseks kavatseb ta saada nagu
varem, s.t varastades, proovides seda teha ilma vahele jäämata.


                                               4
Ants Taukil, kellel puuduvad seadusliku eesmärgid tulevikuks ning kelle karistatus ja
toimepandud kuritegude iseloom viitavad kinnistunud kriminaalsetele hoiakutele ning
üldtunnustatud ühiskonnanormide ignoreerimisele, puudub ka toetav sotsiaalvõrgustik. Ta ei
suhtle oma kahe õe ja vennaga ning on kinnitanud, et ei soovigi lähedasi suhteid, kuna ei tunne
pereliikmetest ega sõpradest puudust. Samuti ei soovi ta tugiisikut, sest on kindel, et saab üksinda
hakkama. Tema suhtlusringkonda kuuluvad kriminaalkorras karistatud isikud.
Lisaks neile asjaoludele tunnistab Ants Tauk alkoholilembust, enda sõnul joob ta, kuna meeldib.
Väidetavalt on ta kõik kuriteod, s.h vägivaldsed isikuvastased kuriteod pannud toime
alkoholijoobes. Ta ei ole motiveeritud alkoholist loobuma. Vägivallakuritegude korduv
toimepanemine viitab Ants Tauki vägivaldsele iseloomule ja empaatiavõime puudulikkusele.
Peale selle on tal puudulik probleemilahendusoskus, mis avaldub ka vangistuses: kaldub
vaidlustama ametnike otsuseid ja lahendusi ning püüab dikteerida, kuidas tema soove täita ja
probleeme lahendada. Samas on ta kaaskinnipeetavatega ja ametnikega üldiselt rahumeelselt
suhelnud.
Kohus arvestab ka riskihindamise tulemust. Vangla, kes ei toeta Ants Tauki tingimisi
ennetähtaegset vabastamist, on hinnanud uue üldise korduva kuriteo toimepanemise
tõenäosuseks 2 aasta jooksul 68% ja vägivaldse kuriteo toimepanemise tõenäosuseks 63%, s.t
väga kõrgeks.
Eeltoodu alusel leiab kohus, et vaatamata mõningatele positiivsetele momentidele ei ole varem
korduvalt kriminaalhoolduse nõudeid rikkunud Ants Tauki tingimisi ennetähtaegne vabastamine
põhjendatud ning ta tuleb jätta vabastamata.


Madis Kägu
kohtunik
/allkirjastatud digitaalselt/




                                                 5
