                                                                      Tsiviilasi nr 2-16-15805




                           KOHTUOTSUS
                               EESTI VABARIIGI NIMEL

 Kohus                            Harju Maakohus

 Kohtunik                         Haide Rimmel

 Otsuse tegemise aeg ja koht      15. november 2016.a, Tartu mnt kohtumaja Tallinn

 Tsiviilasja number               2-16-15805

 Tsiviilasi                       XXXX hagi XXXX vastu abielu lahutamiseks

 Menetlusosalised     ja   nende Hageja: XXXX(isikukood XXXX, elukoht XXXX, e-post
 esindajad                       XXXX)
                                  Kostja: XXXX(isikukood XXXX, elukoht XXXX, e-post
                                  XXXX XXXX, XXXX)
 Kohtuistungi toimumise aeg       15.11.2016.a

 Kohtuistungil osalenud isikud    Hageja

RESOLUTSIOON
Kohus otsustas:
Lahutada XXXXja XXXX abielu, mis sõlmiti 25.06.2004.a Pärnu Maavalitsuses, abieluakt nr
XXXX.

Menetluskulude jaotus
Abieluasjas kantud menetluskulud jätta kummagi poole enda kanda.

Edasikaebekord
Pooled võivad esitada otsusele apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest.

Hageja nõue ja kostja seisukoht
Hageja XXXXesitas 19.10.2016.a kohtule hagiavalduse abielu lahutamiseks. Hagiavalduse
kohaselt on poolte abielu registreeritud 25.06.2004.a Pärnu Maavalitsuses. Tütar sündis
12.08.2002.a. Poolte abielulised suhted lõppesid 28.04.2014.a, kui hageja koos tütrega kolis
teise elukohta. Tütar elab praegu vaheldumisi kahe nädala kaupa ema ja isa juures. Kostja
                                                                         Tsiviilasi nr 2-16-6014


keeldub abielu lahutamisest perekonnaseisuametis. Abielusuhted lõppesid kaks ja pool aastat
tagasi, abielu säilitamine ei ole võimalik. Hageja palub abielu lahutada.
Hageja kohtuistungil jäi abielu lahutamise nõude juurde.
Kostja XXXX kirjalikus vastuses palub abielu mitte lahutada. Kostja soovib hagejaga leppida.
Kostja avaldas, et haiguse tõttu ta ei saa kohtuistungil osaleda.

Kohtu põhjendused ja järeldused
Tsiviilkohtumenetluse seadustiku § 414 lg 1 kohaselt, kui pooled või üks pool kohtuistungilt
puudub, võib kohus lahendada asja sisuliselt, kui hagi aluseks olevad asjaolud on kohtu arvates
sellise otsuse tegemiseks piisavalt välja selgitatud. Kohus võib selliselt lahendada ka abieluasja
ja põlvnemisasja.
Kostja ei ole esitanud tõendeid selles, et tal pole võimalik kohtuistungil osaleda. Kostja on
taotlenud menetluse peatamist pooltele leppimisaja andmiseks.
Kohus pidas võimalikuks vaidluse sisulist lahendamist. Kohtu arvates on hagi aluseks olevad
asjaolud piisavalt välja selgitatud.

Perekonnaseaduse § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on lõppenud, kui abikaasadel abielulist kooselu enam ei
ole ja on alust arvata, et abikaasad kooselu ei taasta; lg 2 kohaselt abielusuhete lõppemist
eeldatakse, kui abikaasad on elanud vähemalt kaks aastat eraldi; lg 3 kohaselt kohus peab
tarvitusele võtma abinõud poolte lepitamiseks, välja arvatud juhul, kui see on asjaoludest
tulenevalt võimatu või ebamõistlik. Kohus võib anda pooltele kuni kuuekuulise leppimisaja.

Hageja kinnitas, et soovib abielu lahutada. Kostja palus kirjalikus seisukohas tungivalt anda
pooltele leppimisaega.
Kohus ei anna pooltele kostja taotletud leppimisaega, leppimisaja andmine ei on ebamõistlik,
kui ühel poolel puudub täielikult soov abielu jätkata.

Kohus lahutab poolte abielu, kuigi kostja soovib seda jätkata. Hageja oli kindel oma otsuses, et
abieluliste suhete taastamine ei ole võimalik. Hageja seletusest nähtuvalt on abielulised suhted
lõppenud kaks aastat ja pool aastat tagasi, kui pooled asusid eraldi elama. Abielu on vabatahtlik
ühendus ning kohus ei saa kostja palvel hoida abielulises ühenduses hagejat, kes selles olla ei
soovi.

Menetluskulude jaotus
Tsiviilkohtumenetluse seadustiku (TsMS) § 164 lg 1 järgi hagilises abieluasjas kannab kumbki
pool oma menetluskulud ise.


/allkirjastatud digitaalselt/
Haide Rimmel
kohtunik




                                                                                                   2
