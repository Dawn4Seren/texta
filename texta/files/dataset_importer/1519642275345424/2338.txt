                                                                            2-16-12847




                                KOHTUMÄÄRUS

Kohus                             Viru Maakohus
Kohtunik                          Pille Aver
Määruse tegemise aeg ja koht      21. november 2016, Narva kohtumaja
Tsiviilasja number                2-16-12847
Tsiviilasi                        AS Swedbank P & C Insurance hagi K V vastu
                                  varakahju hüvitamiseks
Menetlustoiming                   Kompromissi kinnitamine, menetluse lõpetamine
Menetlusosalised ja esindajad     Hageja: Swedbank P & C Insurance AS (RK
                                          11269248), volitatud esindaja Triin Kivipõld
                                  Kostja:   K V (IK XXX), lepinguline esindaja Aleksei
                                            Forstiman

RESOLUTSIOON

1. Kinnitada Swedbank P & C Insurance AS ja K V vahel sõlmitud kompromiss
   järgnevalt:
   1.1. Kostja tunnistab hageja nõuet 1 044,60 euro ulatuses (edaspidi võlgnevus)
        ja kohustub nimetatud võlgnevuse hagejale tasuma.
   1.2. Lisaks punktis 1.1. nimetatud võlgnevusele kohustub kostja hagejale
        hüvitama pool hageja poolt tasutud riigilõivust, s.o summas 125,00 eurot.
   1.3. Kostja tasub punktides 1.1. ja 1.2. nimetatud summad hageja
        arvelduskontole nr XXX Swedbankis, märkides viitenumbriks 123 ja
        selgituseks „kahjujuhtum nr OT1310808“.
   1.4. Kostja kohustub punktis 1.1. ja 1.2. nimetatud summad tasuma hageja
        arvelduskontole hiljemalt 30.11.2016.
   1.5. Juhul, kui kostja ei täida kohustust, on hagejal õigus pöörata oma nõue
        kogu ulatuses sundtäitmisele. Kostja eelnev teavitamine kompromissi
        kohtutäiturile täitmiseks esitamisest ei ole hagejale kohustuslik.
   1.6. Kompromissiga loobuvad pooled kõigist tsiviilasjast nr 2-16-12847
        tulenevastest kompromissis märkimata nõuetest teineteise vastu (sh
        menetlusosaliste esindajate ja nõustajate kulud ning kõik muud kohtu- ja
        kohtuvälised menetluskulud).

   1. Lõpetada tsiviilasjas nr 2-16-12847 menetlus.

   2. Jaotada menetluskulud vastavalt kompromissilepingule: menetluskulud jäävad
      poolte endi kanda.



                                                                                  1(3)
                                                                                  2-16-12847

   3. Pooled lühendavad kompromissi kinnitava kohtumääruse peale määruskaebuse
      esitamise tähtaega 3 (kolme) päevani.

   4. Tagastada AS Swedbank P & C Insurance tsiviilasjas nr 2-16-12847 tasutud
      riigilõivust summas 250 eurot pool, s.o 125 (ükssada kakskümmend viis) eurot.

   5. Tagastatav summa kanda AS Swedbank P & C Insurance arveldusarvele nr.
      XXX Nõuete Arvestamise Programmi vahendusel.

Saata kohtumäärus menetlusosalistele.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 3 päeva jooksul kohtumääruse kättetoimetamisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.


ASJAOLUD

Viru Maakohus 30.08.2016. a määrusega võttis menetlusse AS Swedbank P & C Insurance
hagiavalduse K V vastu varakahju hüvitamise nõudes. Pooled 17.11.2016. a esitasid kohtule
poolte vahel sõlmitud kompromissi. Kompromissis pooled jõudsid kokkuleppele varakahju
hüvitamise ning menetluskulude kandmise osas. Pooled kinnitasid, et nemad on teadlikud
kompromissi sõlmimise õiguslikest tagajärgedest. Pooled lühendasid edasikaebamise tähtaja
kuni kolme päevani. Pooled paluvad lõpetada menetlus tsiviilasjas seoses nendevahelise
kompromissi sõlmimisega.

Hageja taotleb poole riigilõivu summas 125 eurot tagastamist.

KOHTUMÄÄRUSE PÕHJENDUSED

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis, et poolte taotlus on põhjendatud ja kuulub rahuldamisele.

TsMS § 428 lg 1 p 4 kohaselt kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt pooled võivad
menetluse kuni hagi kohta tehtud lahendi jõustumiseni lõpetada kompromissiga. Et
pooltevaheline kompromiss on vastuolus seaduse või heade kommetega, pole tuvastatud,
mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte

                                                                                         2(3)
                                                                                2-16-12847

kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust,
siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

Kohus kinnitab poolte kompromissi ja lõpetab tsiviilasja menetluse.

Menetluskulud

Vastavalt TsMS § 173 lg 1 asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 150 lg 2 p 1 kohaselt pool menetluses tasutud riigilõivust tagastatakse kompromissi
sõlmimisel. Hageja taotles poole riigilõivu tagastamist.

Kohus leiab, et hageja taotlus poole riigilõivust tagastamiseks on põhjendatud ning kuulub
rahuldamisele. Seega kuulub tagastamisele tasutud riigilõivust pool, s.o 125 eurot. Hagejale
tagastatav summa tuleb kanda hageja arveldusarvele NAPi (Nõuete Arvestamise Programm)
vahendusel.


/allkirjastatud digitaalselt/

Pille Aver
Kohtunik




                                                                                       3(3)
