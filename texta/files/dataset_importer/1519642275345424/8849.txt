                                                                                           1




                           KOHTUOTSUS
                                EESTI VABARIIGI NIMEL

Kohus                           Viru Maakohus

Otsuse tegemise aeg ja koht     23. august 2016, Rakvere kohtumaja

Kriminaalasja number            1-16-7182 (16259000454)

Kohtunik                        Heli Väinaste

Kohtuistungi sekretär           Enjar Malm

Prokurör                        Ain Tali


Kriminaalasi                    Steven Randvälja süüdistuses         KarS      §   4231   järgi
                                kokkuleppemenetluses


Süüdistatav                     STEVEN RANDVÄLI, isikukood 38904135241, Eesti
                                Vabariigi kodanik, põhiharidus, emakeel eesti keel, elukoht
                                xxxx, töökoht xxxx xxxx, varem kriminaalkorras karistatud: 1)
                                16.09.2011 Viru Maakohtu poolt KarS § 263 p 1,4; 199 lg 2 p
                                4,7 järgi 2 k 20 p vangistusega tingimisi 3 a katseajaga, 2)
                                29.09.2014 Viru Maakohtu poolt KarS § 121 järgi 6 k 27 p
                                vangistusega tingimisi 1 a 6 k katseajaga, väärteokorras
                                karistatud 3 korral, tõkendit ei ole kohaldatud

Kaitsja                         vandeadvokaat Eduard Bulattšik



RESOLUTSIOON:
Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                           otsustas:

Süüdi tunnistada STEVEN RANDVÄLI KarS § 4231 järgi ja karistada teda rahalise
karistusega 60 (kuuskümmend) päevamäära, s.o summas 1086 (üks tuhat kaheksakümmend
kuus) eurot.
                                                                                              2
KarS § 66 lg 1,3 alusel määrata rahalise karistuse tasumine ositi 10 kuu jooksul, tasudes alates
septembrikuust 2016 igakuiselt 108,60 eurot ja lõpetades tasumise hiljemalt 30.06.2017.

Rahalise karistuse osamaksed tasuda Maksu- ja Tolliameti arveldusarvele SEB Pank
EE351010052031000004,           Swedbank         EE502200221014193355,          Nordea    Pank
EE401700017002872300 või Danske Bank EE873300333499990003. Maksekorraldusele
märkida viitenumber 99916400006275 ja selgitus: „Steven Randväli, 1-16-7182, rahalise
karistuse osamakse.“ Kui rahalise karistuse osamakse ei ole tähtajaks tasutud, pööratakse otsus
tasumata osas täitmisele kohtutäituri kaudu täitemenetluse seadustikus sätestatud korras.

KrMS § 175 lg 1 p 9, 179 lg 1 p 2 alusel välja mõista Steven Randväljalt menetluskuluna
sundraha 645 (kuussada nelikümmend viis) eurot riigituludesse.

KrMS § 175 lg 1 p 4 alusel välja mõista Steven Randväljalt menetluskuluna kaitsjatasu 91,20
(üheksakümmend üks eurot ja 20 senti) eurot riigituludesse v.-adv. Eduard Bulattšiku poolt
osutatud õigusabi eest.

KrMS § 180 lg 3 ja KarS § 66 lg 3 alusel võimaldada Steven Randväljal tasuda
kriminaalmenetluse kulud kokku summas 736,20 eurot ositi 10 kuu jooksul, tasudes alates
septembrikuust 2016 igakuiselt 73,62 eurot ja lõpetades tasumise hiljemalt 30.06.2017.a.
Menetluskulude osamaksed tasuda Maksu- ja Tolliameti arveldusarvele SEB Pank
EE351010052031000004,       Swedbank      EE502200221014193355,        Nordea      Pank
EE401700017002872300 või Danske Bank EE873300333499990003. Maksekorraldusele
märkida viitenumber 99916700058473 ning selgitus: „Steven Randväli, 1-16-7182,
menetluskulude osamakse.“ Kui menetluskulude osamakse ei ole tähtajaks tasutud,
pööratakse otsus tasumata osas täitmisele kohtutäituri kaudu täitemenetluse seadustikus
sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUS

Steven Randväli on kohtu alla antud süüdistatuna selles, et tema, olles 09.05.2016
väärteokorras karistatud Liiklusseaduse § 201 lg 1 alusel mootorsõiduki juhtimise eest
omamata vastava kategooria mootorsõiduki juhtimisõigust, juhtis taas omamata vastava
kategooria mootorsõiduki juhtimisõigust
- 28.05.2016 kella 04.19 paiku Lääne-Virumaal Pärnu-Rakvere-Sõmeru maantee 173
kilomeetril mootorsõidukit xxxx registreerimismärgiga xxxx;
- 17.06.2016 kella 00.50 paiku Lääne-Virumaal Väike-Maarja vallas Vao külas Pargi tn 6
juures mootorsõidukit xxxx registreerimismärgiga xxxx, rikkudes sellega süstemaatiliselt
Liiklusseaduse § 94 lg 1 nõuet.

Seega Steven Randväli, juhtides süstemaatiliselt mootorsõidukit, omamata vastava kategooria
mootorsõiduki juhtimisõigust, pani toime KarS § 4231 järgi kvalifitseeritava kuriteo.
                                                                                            3

MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Steven
Randväljale mõistetavaks karistuseks KarS § 4231 järgi rahaline karistus 60 päevamäära
(päevamäär 18,10 eurot), s.o summas 1086 (üks tuhat kaheksakümmend kuus) eurot. KarS §
66 lg 1 alusel määrata rahalise karistuse tasumine ositi 10 kuu jooksul alates 2016
septembrikuust igakuiselt vähemalt 108,60 eurot kuus ja lõpetades tasumise hiljemalt
30.06.2017.

Süüdistatav Steven Randväli on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Steven Randväli on kokkulepet
sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Steven Randväli tuleb süüdi tunnistada KarS § 4231 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645 eurot ning KrMS § 175 lg 1 p 4 alusel kaitsjatasu kohtueelses menetluses 91,20 eurot.
Kokkuleppe kohaselt tuleb menetluskulud kokku summas 736,20 eurot tasuda ositi 10 kuu
jooksul alates 2016 septembrikuust igakuiselt vähemalt 73,62 eurot kuus ja lõpetades
tasumise hiljemalt 30.06.2017.a.

/allkirjastatud digitaalselt/

Heli Väinaste
Kohtunik
