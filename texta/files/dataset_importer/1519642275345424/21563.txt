                         KOHTUOTSUS
                              EESTI VABARIIGI NIMEL
                                  (Tagaseljaotsus)

Kohus                         Harju Maakohus, Kentmanni kohtumaja

Kohtunik                      Liisi Vernik

Otsuse tegemise aeg ja koht   10.03.2016.a Tallinn, Harju Maakohtu Kentmanni kohtumaja

Tsiviilasja number            2-15-121984

Tsiviilasi                    OÜ     Aktiva    Finants   hagi   XXXvastu    võlgnevuse
                              väljamõistmiseks

Tsiviilasja hind              262,34 eurot

Menetlusosalised ja nende     hageja Osaühing Aktiva Finants (registrikood 10746479,
esindajad                     aadress A. Weizenbergi 20, 10150 Tallinn)
                              hageja lepinguline esindaja Kadri Timuska (elektronpost
                              jurist@julianus.ee)
                              kostja XXX(isikukood XXX, elukoht teadmata)
RESOLUTSIOON
  1. Hagi rahuldada tagaseljaotsusega.

   2. Välja mõista XXX Osaühingu Aktiva Finants kasuks 195,90 eurot (ükssada
      üheksakümmend viis eurot ja üheksakümmend senti), s.o põhivõlgnevus summas
      131,17 eurot ning viivis summas 64,73 eurot.

   3. Välja mõista XXX Osaühingu Aktiva Finants kasuks viivis 0,15% päevas
      põhivõlalt (s.o 131,17 eurolt) alates 15.10.2015.a kuni põhinõude täitmiseni, kuid
      mitte rohkem kui 66,44 eurot.

   4. Tunnistada tagaseljaotsus tagatiseta viivitamata täidetavaks.

   5. Jätta menetluskulud XXXkanda.

   6. Välja mõista XXXOsaühingu Aktiva Finants kasuks menetluskulud kokku 234,78
      eurot (kakssada kolmkümmend neli eurot ja seitsekümmend kaheksa senti), s.o
      riigilõiv 75 eurot ning lepingulise esindaja kulud 159,78 eurot.

   7. Välja mõista XXXOsaühingu Aktiva Finants kasuks viivis väljamõistetud
      menetluskulude (s.o 234,78 eurot) tasumata osalt võlaõigusseaduse § 113 lõike 1
         teises lauses ettenähtud ulatuses käesoleva kohtuotsuse jõustumisest alates kuni
         täitmiseni.


 Edasikaebamise kord
Hageja võib esitada Tallinna Ringkonnakohtule apellatsioonkaebuse 30 päeva jooksul, alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.

Kostja võib esitada Harju Maakohtu Kentmanni kohtumajale tagaseljaotsuse peale kaja, kui
tema tegevusetus, mis oli tagaseljaotsuse tegemise aluseks, oli tingitud mõjuvast põhjusest.
Kaja võib esitada sõltumata mõjuva põhjuse olemasolust, kui hagile vastamata jätmise puhul
oli hagi kostjale või tema esindajale kätte toimetatud muul viisil kui isiklikult allkirja vastu
üleandmisega või elektrooniliselt või kui tagaseljaotsust ei võinud seaduse kohaselt teha. Kaja
võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada.

Kohus selgitab, et kui menetlusosaline taotleb apellatsioonkaebuse või kaja esitamisel
menetlusabi, peab ta seaduses sätestatud tähtaja järgmiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse või kaja.

Menetlustoimingut, mille tegemiseks on kehtestatud tähtaeg, võib teha tähtaja viimasel päeval
kuni kella 24.00-ni.

Kohtu selgitused

Kohus selgitab, et tulenevalt tsiviilkohtumenetluse seadustiku § 444 lg 3 võib kohus
tagaseljaotsuse teha kirjeldava ja põhjendava osata.

Seetõttu märgib kohus lühidalt vaid järgmist:

Osaühingu Aktiva Finants nõue XXXvastu koosneb põhinõudest 131,17 eurot, sissenõutavaks
muutunud viivisest 64,73 eurot ja viivise nõudest põhinõude tasumata osalt alates 15.10.2015
kuni põhinõude täitmiseni. Nõuete aluseks on Tele2 Eesti Aktsiaseltsi ja kostja vahel 20.05.2014
sõlmitud liitumisleping nr 30110708. Tele2 Eesti Aktsiaselts loovutas 28.05.2015 XXXvastase
nõude Osaühingule Aktiva Finants koos õigusega nõuda kõrvalnõudeid.


/allkirjastatud digitaalselt/
Liisi Vernik
kohtunik




                                                                                              2
