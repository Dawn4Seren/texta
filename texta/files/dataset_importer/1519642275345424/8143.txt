                            KOHTUMÄÄRUS


Kohus                          Viru Maakohus

Määruse aeg ja koht            31. august 2016, Rakvere kohtumaja

Kohtuasja number               1-14-10425

Kohtunik                       Kristel Vedro

Kohtuasi                       Viru Vangla materjalid Vjatšeslav Banahhi
                               vangistusest tingimisi enne tähtaega vabastamiseks

                               VJATŠESLAV BANAHH (isikukood 38801202228),
Süüdimõistetu
                               kannab karistust Viru Vanglas.
Tõlk    Svetlana Tarasova
Kirjalik menetlus

Kohtumääruse õiguslik alus     KarS § 76; KrMS § 426, § 383, § 384 ja § 387, § 408

RESOLUTSIOON
 Jätta VJATŠESLAV BANAHH vangistusest tingimisi enne tähtaega vabastamata.


Edasikaebe kord

Kohtumäärusele peale on õigus esitada määruskaebus 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
1. Viru Vangla esitas 13.07.2016 Viru Maakohtule materjalid kinnipeetava Vjatšeslav
Banahhi vangistusest tingimisi enne tähtaega vabastamiseks.

2. Viru Vangla materjalide kohaselt tunnistati Vjatšeslav Banahh Viru Maakohtu 09.12.2014
otsusega kriminaalasjas nr 1-14-10425 süüdi KarS § 215 lg 2 p 2 järgi ning karistuseks
mõisteti vangistus 10 kuud tingimisi 2-aastase katseajaga. Viru Maakohtu 04.04.2016
määrusega pööras kohus karistuse täitmisele lugedes karistuse kandmise alguseks isiku
kinnipidamise aeg 18.03.2016.




                                                                                       1
3. Käesoleval ajaks on selgunud, et pärast Viru Vangla materjalide kohtusse esitamist, on
Vjatšeslav Banahhile mõistetud uus kriminaalkaristus, mis pikendab tema vangistuse
tähtaega.
Nimelt tunnistati Vjatšeslav Banahh Viru Maakohtu 14.07.2016 otsusega kriminaalasja nr 1-
16-6108 süüdi KarS § 199 lg 2 p 4 järgi ja karistuseks mõisteti 5 kuud vangistust, lisaks
tunnistati ta süüdi KarS § 215 lg 2 p 1 järgi ja karistuseks mõisteti 1 aasta vangistust. KarS §
64 lg 1 alusel loeti kergem karistus kaetuks raskeima karistusega ning mõisteti liitkaristuseks
1 aasta vangistust. KarS § 65 lg 2 alusel suurendati mõistetud karistust Viru Maakohtu
09.12.2014 otsusega mõistetud ja ärakandmata karistuse, s.o. 9 kuud ja 12 päeva vangistust
võrra ning mõisteti Vjatšeslav Banahhile liitkaristuseks 1 aasta 9 kuud 12 päeva vangistust.
Karistuse kandmise alguseks loeti 18.03.2016 ning lõpuks on 30.12.2017.

4. Eeltoodust nähtub, et Vjatšeslav Banahhi puhul ei ole täidetud KarS § 76 lg 1 p 1
ettenähtud formaalsed alused tema ennetähtaegseks vabastamiseks ehk Vjatšeslav Banahhi ei
ole ära kandnud vähemalt ühe kolmandikku mõistetud karistusajast.

5. Samal seisukoha on prokuratuur, kes toob välja, et kinnipeetav V. Bannahhi tingimisi
enne tähtaega vangistusest vabastamise tähtaeg KarS 76 lg 1 p 1 mõttes ei ole veel
saabunud.

6.30.08.2016 kohtuistungil teatas Vjatšeslav Banahh, et ta on teadlik tekkinud olukorrast, et
materjalid saadeti kohtusse enne liitkaristuse mõistmist.

7. KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt karistusseadustiku §-s 76 või 77 sätestatud karistusaja ärakandmist
vabastada süüdimõistetu vangistusest tingimisi enne tähtaja lõppemist.

8. Kohus leiab, et kuna puuduvad formaalsed alused süüdimõistetu ennetähtaegseks
vangistuseks vabastamiseks, tuleb jätta Vjatšeslav Banahhi vangistusest tingimisi enne
tähtaega vabastamata.
9. Vastavalt KrMS § 384 lg 1 maakohtu määruse peale määruskaebuse esitamise õigus on
kohtumenetluse pooltel, samuti menetlusvälisel isikul, kui kohtumäärusega on piiratud tema
õigusi või seaduslikke huve.
10. KrMS § 408 lg 1 kohtuotsus või -määrus jõustub, kui seda ei saa enam vaidlustada muul
viisil kui teistmismenetluses.
11. Vastavalt KrMS § 387 lg 1 esitatakse määruskaebus 15 päeva jooksul, alates päevast, mil
isik sai vaidlustatavast kohtumäärusest teada või pidi teada saama. vaidlustatava
kohtumääruse teinud kohtule, kui käesoleva paragrahvi lõikes 2 ei ole sätestatud teisiti.
Puudutatud isikutel on õigus määrusele 15 päeva jooksul edasi kaevata.

(allkirjastatud digitaalselt)
Kristel Vedro
kohtunik




                                                                                              2
