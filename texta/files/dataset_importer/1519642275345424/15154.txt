                                  K O H T U O T S U S
                                        Eesti Vabariigi nimel

                                                                                             4-16-2372

18. mail 2016.a.
Tallinnas Liivalaia kohtumaja
Harju Maakohtu kohtunik Karin Olentšenko, sekretär Maris Karna juuresolekul, kohtuvälise
menetleja – PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse
esindaja Enel Kuiv osavõtul arutanud läbi avalikul kohtuistungil

Aleksei Iunihhin, ik 38505032782, EV kodanik, elukoht XXX, töökoht XXX OÜ ehitaja, 4 kehtivat
kriminaalkaristust, 30 kehtivat väärteokaristust -
- väärteoasja LS § 201 lg 2 järgi.

Vastavalt 05.03.2016 koostatud väärteoprotokollile nr AB1436306 (2315,16,002299) 05.03.2016
kell 21:20 Tallinnas, Narva mnt-Vormsi ristmikul liikudes Mustakivi tee suunas juhtis Aleksei
Iunihhin mootorsõidukit BMW 530D reg.nr XXX omamata vastava kategooria mootorsõiduki
juhtimise õigust, olles eelnevalt LS § 91 lg 2 p 3 alusel mootorsõiduki juhtimiselt kõrvaldatud. Sellega
rikkus Aleksei Iunihhin LS § 90 lg 1 p 1 ja p 3 nõudeid ning pani toime LS § 201 lg 2 järgi
kvalifitseeritava väärteo.

Kohtuistungil kohtuvälise menetleja esindaja taotles Aleksei Iunihhinile karistuseks LS § 201 lg 2
järgi 25 päeva aresti.
Menetlusalune isik tunnistas ennast süüdi, kahetses ja palus asendada arest üldkasuliku tööga, sest
kardab töökohta kaotada.

Kohtule on esitatud väärteoasjas järgmised tõendid:
- Menetlusaluse isiku Aleksei Iunihhin väärteoprotokollis nr AB1436306 märgitud ütluste kohaselt
  sõitis ilma juhtimisõiguseta, kuna oli vaja parkida sõidukit.
- Tunnistaja XXX ütluste kohaselt 05.03.2016 koos patrullpolitseinik Leonid Nõmmemees teostas
  liiklusjärelevalvet ja kell 21:20 märkas Narva mnt ja Vormsi tn ristmikul Mustakivi tee suunas
  liikuvat mootorsõidukit BMW reg.nr XXX. Sõiduki peatamisel selgus, et sõiduki juhil Aleksei
  Iunihhin’il ik 38505032782 puudub juhtimisõigus.
- Maanteeameti liiklusregistri väljavõttest nähtub, et Aleksei Iunihhini juhtimisõigus on peatunud.
- Sõiduki juhtimiselt kõrvaldamise otsused, mille kohaselt kõrvaldati Aleksei Iunihhin sõiduki
  juhtimiselt 05.03.2016, sest ta juhtis sõidukit BMW 530D reg.nr XXX, kuigi tal puudus vastava
  kategooria mootorsõiduki juhtimisõigus. Samuti kõrvaldati Aleksei Iunihhin sõiduki juhtimiselt
  07.02.2015, sest ta juhtis sõidukit, kuigi tal puudus vastava kategooria mootorsõiduki
  juhtimisõigus.
- Karistusregistri väljavõttest nähtuvalt on Aleksei Iunihhinil 4 kehtivat kriminaalkaristust ja 30
  kehtivat väärteokaristust, viimati karistati teda väärteokorras 18.06.2015 KarS § 218 lg 1 järgi
  rahatrahviga.

Kohus leiab, et eelpool loetletud tõendid langevad omavahel kokku ning Aleksei Iunihhini süü
rikkumises on tõendatud: ta juhtis mootorsõidukit omamata vastava kategooria mootorsõiduki
juhtimise õigust, olles eelnevalt mootorsõiduki juhtimiselt kõrvaldatud. Aleksei Iunihhini käitumine
sisaldab LS § 201 lg 2 väärteokoosseisu ja tema tegu on õigusvastane. Õigusvastasust välistavaid
asjaolusid ei ole tuvastatud. Aleksei Iunihhini käitumine oli süüline, ta tegutses tahtlikult.

Karistamise aluseks on KarS § 56 kohaselt isiku süü. Karistuse mõistmisel kohtu poolt arvestatakse
kergendavaid ja raskendavaid asjaolusid, võimalust mõjutada süüdlast edaspidi hoiduma süütegude
toimepanemisest ja õiguskorra kaitsmise huvisid. Karistuse valikul tuleb lähtuda ka võimalusest, et
karistus sunnib isikut edaspidi loobuma uute süütegude toimepanemisest. Raskendavaid või
kergendavaid asjaolusid ei ole tuvastatud, puhtsüdamlikku kahetsust ei ole Iunihhin avaldanud.
Väärteoasjas leiduvatest karistusregistri andmetest nähtuvalt on Aleksei Iunihhini varem 8 korral
karistatud väärteokorras mootorsõiduki juhtimise eest juhtimisõiguseta LS § 201 lg 2 ja LS § 741 lg
2). Samuti teda on karistatud teiste liiklusalaste süütegude eest. Sellise käitumisega on Aleksei
Iunihhin näidanud enda lugupidamatut ja ükskõikset suhtumist õiguskorda isegi olukorras, kus tema
õigusvastasele käitumisele on juba tähelepanu juhitud. Eelnevalt on Aleksei Iunihhinit väärteokorras
karistatud arestidega, üldkasulikku tööga ja rahatrahvidega, mis ei ole mõjutanud isikut edaspidi
süütegude toimepanemisest hoiduma, vastupidi, ta on jätkanud süütegude (liiklusrikkumiste)
toimepanemist, mis näitab, et varasemad kergemad karistused ei ole isikule mõju avaldanud.
Kohus leiab, et arvestades Aleksei Iunihhini süü suurust ning asjaolu, et teda on varem korduvalt
väärteokorras karistatud, s.h liiklusrikkumiste eest, on põhjendatud teda toimepandud väärteo eest
karistada arestiga. Aleksei Iunihhini puhul ei ole rahatrahv karistusena põhjendatud, sest see ei mõjuta
teda edaspidi väärtegusid toime panemast. Kohus leiab, et Aleksei Iunihhinile tuleb LS § 201 lg 2
rikkumiste eest mõista käesoleval juhul põhikaristusena arest 25 päeva, millise kohus peab
võimalikuks asendada üldkasuliku tööga, mis hoiaks ära töökoha kaotuse. Kohus arvestab karistuse
määramisel ka asjaolu, et Iunihhin on käesoleval kriminaalhooldaja järelevalve all.

Arvestades eeltoodut ja juhindudes KarS § 56, VTMS §-de 107 lg 1 p 1, 136-139 kohus
                                          o t s u s t a s:

Süüdi tunnistada Aleksei Iunihhin LS § 201 lg 2 järgi ning põhikaristuseks mõista arest 25
päeva.
KarS § 69 lg 1 alusel asendada Aleksei Iunihhinile mõistetud arest 25 päeva üldkasuliku tööga 25
tunni ulatuses (ühele päevale arestile vastab 1 tund üldkasulikku tööd).
KarS § 69 lg 3 alusel määrata üldkasuliku töö tegemise tähtajaks 5 (viis) kuud alates kohtuotsuse
jõustumisest. KarS § 69 lg 4 alusel määrata Aleksei Iunihhin üldkasuliku töö tegemise ajaks Politsei-
ja Piirivalveameti Põhja Prefektuuri (tel 6124962) järelevalve alla.

Kohtuotsuse peale võib esitada apellatsioonikaebuse Tallinna Ringkonnakohtule 15 päeva jooksul
alates otsuse kuulutamise päevast, teatades kirjalikult apellatsiooni esitamisest Harju Maakohtule 7
päeva jooksul kuulutamisest.


Karin Olentšenko
kohtunik
/allkirjastatud digitaalselt/




                                                                                                      2
