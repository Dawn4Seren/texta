                                                                   Kriminaalasi nr 1-14-8520




                         KOHTUMÄÄRUS

 Kohus                           Tartu Maakohus

 Määruse tegemise aeg ja koht    12. jaanuar 2016. a Jõgeva kohtumaja

 Kriminaalasja number            1-14-8520

 Kohtukoosseis                   Kohtunik Raina Pärn

 Kohtuistungi sekretär           Jana Kaaver

 Tõlk                            Nadežda Bõstrova

 Prokurör                        Abiprokurör Meelis Juursoo

 Kriminaalasi                    Süüdimõistetu Aleksandr Staršovi tingimisi enne tähtaja
                                 lõppemist       vangistusest   vabastamise  otsustamine
                                 elektroonilise valve kohaldamisega


 Süüdimõistetu                   ALEKSANDR STARŠOV
                                 elukoht (vabanemisel): xxxxxxxxxxxxxxxxxxxxxxxxxxxxxx;
                                 isikukood:     38108300221;      garanteeritud töökoht
                                 (vabanemisel): KÜ Kärberi
 Kaitsja                         Vandeadvokaat Lembit Nirgi

 Kohtuistungi toimumise aeg      06.01.2016. a (kaugkohtuistung)


RESOLUTSIOON

1. Jätta Aleksandr Staršov temale Harju Maakohtu 10.11.2014. a otsusega kriminaalasjas nr
1-14-8520 mõistetud karistuse kandmiselt tingimisi enne tähtaega elektroonilise järelevalve
kohaldamisega vabastamata.

2. Välja mõista Aleksandr Staršovilt riigituludesse riigi õigusabi kulud 120 (ükssada
kakskümmend) eurot 60 senti.

Riigi kasuks välja mõistetud menetluskulud tuleb tasuda 1 (ühe) kuu jooksul kohtumääruse
jõustumisest arvates Maksu- ja Tolliameti arveldusarvele EE351010052031000004 (AS SEB
Pank) või EE502200221014193355 (AS Swedbank) või EE401700017002872300 (Nordea
Bank Finland PLC Eesti filiaal) või EE873300333499990003 (Danske Bank AS Eesti filiaal.
Viitenumber menetluskulude tasumisel on 99914700031298. Selgitusse tuleb märkida „1-14-
8520, menetluskulu, Aleksandr Staršov“.

Tähtajaks menetluskulude tasumata jätmise korral pööratakse kohtumäärus sundtäitmisele
täitemenetluse seadustikus sätestatud korras.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Aleksandr Staršov on süüdi mõistetud Harju Maakohtu 10.11.2014. a otsusega KarS § 199 lg 2 p
8, 9 järgi, mille eest on talle karistuseks mõistetud 2 aastat 6 kuud vangistust, ja KarS § 184 lg 2
p 2 järgi, mille eest on talle karistuseks mõistetud 3 aastat vangistust. KarS § 64 lg 1 alusel mõisteti
Aleksandr Staršovile liitkaristuseks 3 aastat vangistust. KarS § 68 lg 1 alusel arvestati karistusaja
hulka 3 eelvangistuses viibitud päeva. Aleksandr Staršovi ärakandmata karistuseks loeti 2 aastat
11 kuud 27 päeva vangistust.
Kinnipeetava karistusaeg algas 04.06.2014. a ja lõppeb 31.05.2017. a.
Vangla toetab Aleksandr Staršovi vabastamist tingimisi ennetähtaegselt karistuse kandmisest
elektroonilise valve kohaldamisega.
Prokurör on edastanud kohtule kirjaliku seisukoha Aleksandr Staršovi tingimisi ennetähtaegse
vabastamise kohta. prokurör ei toeta Aleksandr Staršovi tingimisi ennetähtaegset vabastamist
karistuse kandmiselt elektroonilise järelevalve kohaldamisega.
Kriminaalhooldusametnik on kontrollinud elukoha sobivust elektroonilise valve kohaldamiseks.
Elukoht     aadressil    xxxxxxxxxxxxxxxxxxxxxxx             kuulub     kinnipeetava     kasuisale
xxxxxxxxxxxxxxxxxxja tema pojale xxxxxxxxxxxxxxxxxxxxx, kes elab Dubais.
xxxxxxxxxxxxxx on andnud nõusoleku kinnipeetava vabanemiseks sellele aadressile. Korteri
seisukord vastab elektroonilise valve nõuetele ja seal leidub sobiv koht seadmete paigaldamiseks.


KOHTUS TUVASTATUD ASJAOLUD
Süüdimõistetu Aleksandr Staršov selgitas kohtus, et ta soovib karistuse kandmiselt tingimisi
ennetähtaegselt vabaneda.


KOHTU SEISUKOHT
1. Kohus, tutvunud kinnipeetava isikliku toimiku ja prokuröri seisukohaga ning kuulanud ära
Aleksandr Staršovi ja tema kaitsja, leiab, et Aleksandr Staršovi tingimisi ennetähtaegne
vabastamine karistuse kandmiselt elektroonilise järelevalve kohaldamisega ei ole põhjendatud.
2. Aleksandr Staršov kannab käesoleval ajal karistust tahtliku esimese ja teise astme kuritegude
toimepanemise eest.

                                                   2
KarS § 76 lg 2 p 1 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt poole
mõistetud karistusajast, kuid mitte vähem kui neli kuud, ning nõustunud KarS § 75 lg 2 p-s 9
sätestatud elektroonilise valve kohaldamisega.
Käesolevaks ajaks on Aleksandr Staršov temale mõistetud karistusajast ära kandnud vähemalt
poole mõistetud karistusajast, mis on olnud rohkem kui 4 kuud vangistust. Samuti on Aleksandr
Staršov andnud nõusoleku elektroonilise valve kohaldamiseks.
Justiitsministri 22.02.2007. a määruse nr 15 „Elektroonilise valve täitmise ja järelevalve kord“
(Kord) § 51 lg 1 järgi on kriminaalhooldusametnik kohustatud kontrollima süüdimõistetu elukoha
sobivust elektroonilise valve seadmete paigaldamiseks.
Kord § 51 lg 2 kohaselt peavad elektroonilise valve seadmete paigaldamiseks peavad olema
täidetud vähemalt järgmised tingimused: 1) süüdimõistetul peab olema seaduslik alus elukoha
kasutamiseks või elukoha omaniku kirjalik nõusolek selleks; 2) elukohas peab olema tagatud
elektrienergiaga varustatus; 3) elukoht peab asuma GSM-i (globaalne mobiilsidesüsteem) levialas;
4) kohas elavad täisealised isikud peavad olema nõus elektroonilise valve seadmete
paigaldamisega ja andma selle kohta allkirja.
Kriminaalhooldusametnik on kontrollinud Aleksandr Staršovi vabanemisjärgset elukohta
xxxxxxxxxxxxxxxxxxxxxxx linnas. Nimetatud aadressil asuv korter kuulub xxxxxxxxxxxxxxxxx
ja xxxxxxxxxxxxxxxxxxxx (1/2 mõttelises osas). xxxxxxxxxxxxxk on andnud nõusoleku
elektroonilise valve seadmete paigaldamiseks, xxxxxxxxxxxxxxxxxx nõusoleku kohta andmed
puuduvad. Elukohas elav xxxxxxxxxxxxxxx on andnud nõusoleku elektroonilise valve seadme
paigaldamiseks. Kriminaalhooldaja arvamusest järelduvalt on korter sobilik elektroonilise valve
seadmete paigaldamiseks.
Eeltoodust tulenevalt on olemas formaalsed alused Aleksandr Staršovi vangistusest
ennetähtaegseks vabastamiseks elektroonilisele järelevalve alla.
3. KarS § 76 lg 4 järgi arvestab kohus katseajaga tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine.
3.1 Aleksandr Staršov on korduvalt kriminaalkorras karistatud. Peamiselt on Aleksandr Staršovit
karistatud varavastaste kuritegude toimepanemise eest. Aleksandr Staršovile on mõistetud
eriliigilisi karistusi, kuid Aleksandr Staršov on korduvalt kandnud karistust ka
kinnipidamisasutuses. Viimati mõisteti Aleksandr Staršovile tingimuslik karistus Harju Maakohtu
14.12.2007. a otsusega, kuid Aleksandr Staršov jätkas katseajal kuritegude toimepanemist. Lisaks
ei ole Aleksandr Staršovile avaldanud piisavat mõju ka reaalselt ärakantud karistused. Aleksandr
Staršov vabanes eelneva karistuse kandmiselt aprillis 2013. a, kuid alates juulist 2013. a jätkas ta
uute samalaadsete kuritegude toimepanemist (vargused). Lisaks käitles Aleksandr Staršov
korduvalt ebaseaduslikult ka narkootilisi aineid. Kohus, hinnates Aleksandr Staršovi varasemat
elukäiku, on arvamusel, et käesoleval ajal puudub alus arvata, et Aleksandr Staršovi suhtes on
senini ärakantud karistus avaldanud piisavat mõju ja vabaduses suudab ta hoiduda uute
samalaadsete kuritegude toimepanemisest ning täita kõiki talle määratavaid kohustusi ja nõudeid.
Kohus peab raskeks ka Aleksandr Staršovi poolt toimepandud kuritegude asjaolusid. Siinkohal on
kohtu arvates märkimisväärne, et Aleksandr Staršov on ebaseaduslikult käidelnud tugevaid
narkootilisi aineid, s.o fentanüüli, ja seda suures koguses, s.o koguses, millest oleks piisanud joobe
tekitamiseks vähemalt 1240-le inimesele. Kuriteo raskust suurendab seegi, et Aleksandr Staršov
on ise narkootiliste ainete pikaajaline tarvitaja. Lisaks on Aleksandr Staršov järjepidevalt pannud
toime varavastaseid kuritegusid rahalise kasu saamise eesmärgil (varastatud esemeid müüs turul).

                                                  3
3.2 Kohus peab positiivseks, et Aleksandr Staršov on vangistuse jooksul osalenud mitmetes
taasühiskonnastamisele suunatud tegevustes: 12 sammu tugigrupp, suitsetamisest loobumise
nõustamine, Anonüümsed Narkomaanid tugigrupp, loengutsükkel. Samuti on positiivne, et
Aleksandr Staršov on osalenud riigikeeleõppes A1 ja A2 tasemel ning osaleb alates 01.10.2015. a
majandusabitöödel. Sellele vaatamata ei saa Aleksandr Staršovi käitumist karistuse kandmise ajal
pidada tervikuna positiivseks, kuna Aleksandr Staršovil on kehtiv distsiplinaarkaristus, mis on
määratud 08.06.2015. a.
3.3 Kohus peab positiivseks, et vabanemise korral on Aleksandr Staršovil kindel elukoht Kärberi
13-48, Tallinna linnas. Samuti on positiivne, et Aleksandr Staršovil on lähedaste toetus –
elukaaslane, kasuisa, lapsed (ema ja vend surnud juulis 2015. a). Kohus peab positiivseks, et
Aleksandr Staršov on motiveeritud vabanemise korral loobuma narkootiliste ainete tarvitamisest,
toetama perekonda, tasuma nõudeid ja asuma tööle. Siiski peab kohus vajalikuks arvestada, et
Aleksandr Staršov on olnud pikaajaline (alates 23-aastaselt) tugevate narkootikumide tarvitaja
(fentanüül, heroiin). Aleksandr Staršovi sõnul ta varem narkootiliste ainete tarvitamisest ei ole
proovinud loobuda. Kohtule esitatud tõendist nähtub, et alates 12.04.2013. a oli Aleksandr Staršov
metadoonravil Wismari haiglas, mis lõpetati alles 12.10.2015. a vanglas. Eelkirjeldatust nähtuvalt
on Aleksandr Staršovil tekkinud soov ja motivatsioon hiljuti. Arvesse tuleb kohtu arvates võtta
sedagi, et metadoonravi lõpetas Aleksandr Staršov mõned kuud tagasi. Seega puudub kohtul
käesoleval ajal igasugune veendumus, et Aleksandr Staršov on suuteline vabaduses hoiduma
narkootiliste ainete tarvitamisest. Siinkohal on oluline seegi, et Aleksandr Staršovi elukaaslane on
olnud narkootiliste ainete tarvitaja ja kandnud karistust vanglas (vabanes mais 2013. a).
4. Kohus on seisukohal, et Aleksandr Staršovi tingimisi ennetähtaegne vabastamine karistuse
kandmiselt ei ole põhjendatud ning kooskõlas õiguskorra kaitsmise huvidega. Kohtu hinnangul ei
võimalda Aleksandr Staršovi tingimisi ennetähtaegset vabastamist karistuse kandmiselt tema
varasem elukäik, kuriteo toimepanemise asjaolud, osaliselt käitumine karistuse kandmise ajal ja
tema isik. Aleksandr Staršovil tuleb jätkata karistuse kandmist.


Kriminaalmenetluse kulud
Aleksandr Staršovi tingimisi enne tähtaja lõppemist vangistusest vabastamise otsustamise taotluse
läbivaatamisel võttis kaitsjana kohtuistungist osa vandeadvokaat Lembit Nirgi Rakvere
Advokaadibüroost. Kaitsja esitas kohtule taotluse riigi õigusabi tasu suuruse ja riigi õigusabi
kulude hüvitamise ulatuse kindlaksmääramiseks, milles taotles riigi õigusabi tasu ja kulude
väljamaksmist kogusummas 120,60 eurot (koos käibemaksuga).
Kohus lahendas kaitsja esitatud taotluse. Kohus leidis, et kaitsja taotlus on täielikult põhjendatud.
Kohus kinnitas pealdisega taotlusel väljamaksmisele kuuluvaks summaks 120,60 eurot.
Seega on käesolevas asjas menetluskuluks vastavalt KrMS § 175 lg 1 p-le 4 määratud kaitsjale
makstud tasu 120,60 eurot, mis tuleb KrMS § 180 lg 1 alusel Aleksandr Staršovilt välja mõista.


/allkirjastatud digitaalselt/
Raina Pärn
Kohtunik




                                                 4
