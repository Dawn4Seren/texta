                         KOHTUOTSUS
                              EESTI VABARIIGI NIMEL

Kohus                           Tartu Maakohus Tartu kohtumaja

Otsuse tegemise aeg ja koht     18. juuli 2016. a Tartus, Kalevi 1


Kriminaalasja number            1-16-6189

Kohtukoosseis                   kohtunik Rutt Teeveer

Kohtuistungi sekretär           Helju Rebane

Tõlk                            Natalia Tselikova

                                DMITRI RUMMEL
Kriminaalasi                    süüdistus KarS § 424 järgi kokkuleppemenetluses, menetletud
                                kiirmenetluses
Prokurör                        Lõuna Ringkonnaprokuratuuri prokuröri abi Alar Häidberg

                                Dmitri Rummel
                                elu- või asukoht ja aadress: XXXX
                                isikukood või sünniaeg: 38301085727
                                kodakondsus: XXXX
Süüdistatav                     haridus: XXXX
                                emakeel: XXXX
                                töökoht või õppeasutus: XXXX
                                karistatus: kriminaalkorras karistatud 4 korda
                                tõkend: ei ole kohaldatud
                                Tõkend: ei ole kohaldatud

                                Kohtuistungile kaitsjat ei soovinud, kohtueelses menetluses kaitsja
Kaitsja
                                riigi poolt määratud korras advokaat Rainer Objartel

RESOLUTSIOON
Süüdi tunnistada DMITRI RUMMEL KarS § 424 järgi ja mõista karistuseks 6 (kuus) kuud
vangistust.
KarS § 68 lg 1 alusel arvata eelvangistuses viibitud aeg, s.o 16.-18.07.2016 (3 päeva) karistusaja
hulka ja mõista ärakandmisele kuuluvaks karistuseks 5 (viis) kuud ja 27 (kakskümmend seitse)
päeva vangistust.
Käesoleva kohtuotsusega mõistetud karistuse kandmise aja algust arvestada alates Dmitri
Rummeli poolt karistuse kandmisele asumisest.
KrMS § 414 lg 1 sätestab, et kui süüdimõistetut ei ole võetud kohtumenetluse ajaks vahi alla, saadab
kohtulahendit täitmisele pöörav maakohus süüdimõistetule täitmisplaani järgi koostatud teatise selle
kohta, mis ajaks ja millisesse vanglasse ta peab karistuse kandmiseks ilmuma. Teatises märgitakse, et
määratud ajaks vanglasse ilmumata jäämise korral kohaldatakse isikule sundtoomist vastavalt
käesoleva paragrahvi lõikele 3 või isik vahistatakse vangla taotlusel KrMS §-s 429 sätestatud korras.

KrMS §-de 175 lg 1 p 4, 9; § 179 lg 1 p 2, 180 lg 1, 2565 lg 2 alusel mõista Dmitri Rummelilt välja
menetluskulu järgmiselt:
      sundraha 322 (kolmsada kakskümmend kaks) eurot 50 senti;
      määratud kaitsjale väljamakstav tasu summas 24 (kakskümmend neli) eurot.
KrMS § 180 lg 3, § 313 lg 1 p-de 7,12 alusel määrata, et Dmitri Rummelil on õigus tasumisele
kuuluv menetluskulu tasuda vabatahtlikult 12 (kaheteistkümne) kuu jooksul alates kohtuotsuse
jõustumisest.

Menetluskulu makseinfo
Menetluskulud 346,50 €
Maksetähtaeg 03.08.2017
Viitenumber 99916700052709
Selgitus Menetluskulud kriminaalasjas nr 1-16-6189
Saaja Maksu- ja Tolliamet
SEB PANK EE351010052031000004 SWEDBANK EE502200221014193355
NORDEA PANK EE401700017002872300 DANSKE BANK EE873300333499990003
Selgitus: Palume makse tegemisel kindlasti märkida summa juurde kuuluv viitenumber.
Menetluskulu on võimalik vabatahtlikult tasuda kohtuotsuses määratud tähtaja jooksul. Kui rahaline
kohustus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult kokkuleppemenetlust
reguleerivate menetlusnormide rikkumise korral või kui kriminaalasjas on kohtulahendi teinud
ebaseaduslik kohtukoosseis. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul, alates
päevast, mil kohtumenetluse poolel on võimalik tutvuda kohtuotsusega.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Tartu Maakohtule 10 päeva jooksul alates
päevast, mil isik sai vaidlustatavast lahendist teada või pidi teada saama.

KOHTUOTSUSE PÕHIOSA
I Kokkuleppe sisu
Kuriteo asjaolud: Dmitri Rummelit süüdistatakse selles, et tema juhtis 16.07.2016 kella 19.52 paiku
Tartumaal, Ülenurme vallas, Tallinn-Tartu-Võru maanteel mootorsõidukit Saab reg nr XXXX, olles
alkoholijoobes.




                                                                                            2
Kuriteo kvalifikatsioon: Sellega pani Dmitri Rummel toime KarS § 424 järgi kvalifitseeritava kuriteo,
s.o. mootorsõiduki juhtimise joobeseisundis.
Kuriteoga tekitatud kahju laad ja suurus: kahju puudub.
Menetluskulud: kokku 346,50 € (sundraha 322,50 € ja kaitsjatasu 24 €).
KrMS § 180 lg 3 alusel määrata, et Dmitri Rummel tasub menetluskulud ühe aasta jooksul pärast
kohtuotsuse jõustumist.
Karistuse liik ja määr:
KarS § 424 järgi ettenähtud kuriteo toimepanemise eest nõuab prokurör kohtus süüdistatavale
karistuseks kuus kuud vangistust.
KarS § 68 lg 1 alusel lugeda kantuks kolm päeva ja ärakandmisele kuuluvaks viis kuud ja 27 päeva
vangistust. Karistuse kandmise algusajaks lugeda süüdimõistetu saabumine kinnipidamiskohta.

II Kohtu seisukoht kokkuleppe osas
Kokkulepe oli süüdistatavale arusaadav ja ta jäi kohtus selle juurde. Prokurör jäi sõlmitud kokkuleppe
juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte seisukohad,
leiab, et süüdistatava, tema kaitsja ja prokuröri vahel on sõlmitud kokkulepped järgides KrMS §-de
239-245 sätteid. Kohus on veendumusel, et süüdistatav on sõlminud kokkuleppe oma tõelise tahte
kohaselt. Kriminaalasjas kogutud tõendid annavad aluse Dmitri Rummel süüdi tunnistada KarS
§ 424 järgi ja mõista talle karistus vastavalt kokkuleppele.

III Kohtu seisukoht menetluskulu osas
KrMS § 180 lg 1 sätestab, et süüdimõistva kohtuotsuse korral hüvitab menetluskulud süüdimõistetu.
Käesolevas kriminaalasjas tuleks süüdimõistetult välja mõista menetluskuluna sundraha, milline
summa on vastavalt KrMS §-le 179 lg 1 p-le 2 II astme kuriteo toimepanemises süüdimõistmise korral
1,5 palga alammäära, s.o. 645 eurot. Samas annab KrMS § 2565 lg 2 kohtule õiguse kiirmenetluses
lahendatud kriminaalasjas vähendada sundraha suurust poole võrra. Eeltoodust tulenevalt peab kohus
põhjendatuks välja mõista vaid pool sundrahast, so 322,50 eurot. KrMS § 175 lg 1 p 4 alusel peab
kohus põhjendatuks välja mõista süüdimõistetult määratud kaitsjale väljamaksmisele kuuluva tasu
summas 24 eurot. KrMS § 180 lg 3 ja § 313 lg 1 p-de 7, 12 alusel peab kohus põhjendatuks juba
kohtuotsuses määrata vastavalt kokkuleppele, et tulenevalt sissetuleku suurusest, on süüdimõistetul
õigus tasumisele kuuluv menetluskulu tasuda 12 kuu jooksul alates kohtuotsuse jõustumisest
igakuuliste maksetena.



/allkirjastatud digitaalselt/

Rutt Teeveer
Kohtunik




                                                                                             3
