                                         KOHTUMÄÄRUS
                                          (Pankrotimäärus)
                                        EESTI VABARIIGI NIMEL

Kohus                             Pärnu Maakohus
Kohtunik                          Sirje Lahesoo
Otsuse tegemise aeg ja koht       22.veebruar 2016 Paide
Tsiviilasja number                2-16-420
Tsiviilasi                        Võlgniku pankrotiavaldus
Võlgnik                           Einar Oja, isikukood xxxxxxxxxx, elukoht xxxxxxx xxxx xxxxx
                                  xxxx xxxxxxxx
Kohtuistungil osalesid            Võlgnik Einar Oja ja ajutine pankrotihaldur Ly Müürsoo
Asja läbivaatamise aeg            17.02.2016 avalikul kohtuistungil Paides

RESOLUTSIOON
1. Rahuldada Einar Oja pankrotiavaldus.
2. Kuulutada välja Einar Oja (isikukood xxxxxxxxxx) pankrot 22.veebruaril 2016 kell 15.00.
3. Nimetada Einar Oja (pankrotis) pankrotihalduriks Ly Müürsoo (aadress xxxxxxxxxxxxxx
xxxxx xxxxxxx, e-post: x, telefon xxxxxxx).
4. Määrata, et Einar Oja (pankrotis) võlausaldajate esimene üldkoosolek toimub 09.03.
2016 kell 10.00 Pärnu Maakohtu Paide kohtumajas saalis A-209.
5. Einar Oja (pankrotis) on kohustatud:
5.1. ilmuma võlgniku vannet andma Pärnu Maakohtu Paide kohtumajja (Tallinna 18 Paide)
09.03.2016 kell 9.50 saali A-209.
5.2. esitama enne võlgniku vande andmist pankrotihaldurile allkirjastatud võlgniku varade ja
võlgade nimekirja.
6. Avaldada väljaandes Ametlikud Teadaanded pankrotiteade, milles märkida:
Võlausaldajad on kohustatud hiljemalt kahe kuu jooksul pankrotiteate väljaandes Ametlikud Teada-
anded ilmumise päevast arvates teatama haldurile kõigist oma enne pankroti väljakuulutamist tek-
kinud nõuetest võlgniku vastu, sõltumata nende tekkimise alusest ja nõude tähtajast. Sama tähtaja
jooksul on kohustatud kõik isikud, kelle valduses on ükskõik mis alusel võlgniku vara, teatama sel-
lest haldurile. Kui nõue esitatakse pärast nimetatud tähtaja möödumist ning võlausaldajate üld-
koosolek nõude esitamise tähtaega ei ennista, siis võetakse nõue vastavalt PankrS § 102 lg 2 kaits-
misele, kuid tunnustamise korral rahuldatakse pärast õigeaegselt esitatud tunnustatud nõuete ra-
huldamist. Pankrotivõlgnikule võlgnetavate kohustuste täitmist võib pärast pankroti väljakuuluta-
mist vastu võtta üksnes pankrotihaldur.
7. Määrata ajutise halduri tasuks 960.00 eurot (sh käibemaks 160 €) ning kulude hüvitiseks
60.00 eurot (sh käibemaks 10 €).
7.1. Hüvitada ajutise halduri tasust 397.00 eurot, millele lisandub 79.40 eurot, kokku 476.40 eurot
riigi vahenditest.
7.2. Ülejäänud ajutise halduri tasu 483,60 eurot (sh käibemaks 80.60 €) ja kulude hüvitis 60.00
eurot (sh käibemaks 10 €), kokku 543,60 eurot, mõista välja võlgnikult.
7.3. Ajutise halduri tasu ja kulud maksta OÜ-le x (äriühing, mille kaudu ajutine haldur tegutseb,
registrikood xxxxxxxxx, konto xxxxxxxxxxxxxxxxxx).
8. Käesolev määrus teha teatavaks haldurile, võlgnikule ja Riigi Tugiteenuste Keskusele.
9. Pankrotimäärus kuulub täitmisele viivitamatult.

EDASIKAEBAMISE KORD
Määruse peale võivad võlgnik ja pankrotiavalduse esitanud võlausaldaja esitada määruskaebuse
Tallinna Ringkonnakohtule 15 päeva jooksul pankrotiteate avaldamisest. Haldur ei või võlgniku
nimel määruskaebust esitada ega võlgnikku määruskaebuse läbivaatamisel esindada.

ASJAOLUD
Einar Oja esitas kohtule avalduse võlgniku pankroti väljakuulutamiseks. Avalduse kohaselt on E.Oja’l
kohustusi kokku üle 39 288.15 euro. Võlanõuded on kohtutäiturite menetluses. Võlad on tekkinud seoses
erinevate laenude võtmisega, mida ta ei ole suutnud tagasi maksta. E.Oja on töövõimetuspensionär, kelle
igakuiseks sissetulekuks on pension 255.84 eurot ja toetus 46.28 eurot. Oma tervisest tingituna ei ole ta
                                                                                  Tsiviilasi nr 2-16-420
suuteline vastu võtma igat tööd. Võlgniku sissetulekud ei võimalda võlakohustuste katmist ka pikema
ajaperioodi vältel.
05.02.2016 kohtumäärusega nimetas kohus Einar Oja ajutiseks pankrotihalduriks Ly Müürsoo.
Aruandest nähtub, et ajutisele haldurile teadaolevat vara võlgnikul ei ole. Võlgnik omab küll arvel-
duskontosid Swedbank AS-s ja AS-s SEB Pank, kummaski ühte kontot, kuid Swedbank AS-s oleva
arvelduskonto jääk kontrollimise hetkel oli negatiivne (- 4 eurot) ja konto jääk AS-s SEB Pank 8,34
eurot. Ajutine haldur andis võlgnikule nõusoleku sularahas väljamaksete tegemiseks AS-i SEB Pank
kontolt Vabariigi Valitsuse kehtestatud alampalga ulatuses kuus. Seega nimetatud konto jääk ei
kuulu pankrotivara koosseisu. 2015 on võlgnik saanud maksustatava tuluna üksnes pensioni
Sotsiaalkindlustuseametist, mille suurus alates juunist 2015 on 255,84 eurot kuus. Einar Oja
ettemaksukonto saldo seisuga 12.02.2016 on 0,09 eurot, kuid nimetatud rahasumma ei kuulu
samuti pankrotivara hulka, kuna Maksu-ja Tolliamet teeb ettemaksukontolt tagasikandeid alates 5
eurost. Einar Oja on töötuna arvele võetud alates 05.11.2015 ja on arvel käesoleva ajani.
Töötutoetust või töötuskindlustushüvitisi talle määratud ega makstud ei ole. Makstud on üksnes
2015/2016 tööturuteenusel osalemise päevade eest sõidutoetust kokku 14,20 eurot. Vastavalt
täitemenetluse seadustiku § 131 lg 1 p-le 5 ei saa nimetatud toetusele sissenõuet pöörata. Maan-
teeameti andmetel on Einar Oja nimele registreeritud haagis xx, reg.märk xxxxx, ehitusaasta xxxx.
haagis asub nn vanas andmebaasis ning seda pole alates 2002 korralisele tehnoülevaatusele
esitatud. Haagisele on seatud kohtutäiturite poolt kaks käsutamise keelumärget, esimene neist
24.03.2009. Viimase viie aasta jooksul sõidukeid võõrandatud ei ole, samuti pole E.Oja märgitud
sõidukite kehtivatele registreerimistunnistustele vastutavaks kasutajaks.
Ajutisele haldurile teadaolevalt on Einar Oja’l kohustusi kokku 34 297,50 eurot.
Võlgniku suhtes oli enne pankrotiavalduse menetlusse võtmist 15 täitemenetlust. Tulenevalt Pärnu
Maakohtu 05.02.2016 määrusest taotles ajutine haldur täitemenetluste peatamist.
Seega võlgnikul teadaolevat vara ei ole, samas on tal kohustusi kokku 34 297,50 eurot. Seetõttu
leiab ajutine haldur, et E.Oja on maksejõuetu, ei suuda rahuldada võlausaldajate nõudeid ning
selline suutmatus ei ole võlgniku majanduslikust olukorrast tulenevalt ajutine. Vara pankroti-
menetluse kulude katmiseks puudub. Samuti puuduvad ajutisele haldurile teadaolevad võimalused
vara tagasivõitmiseks ja –nõudmiseks. Maksejõuetuse põhjuseks on töö kaotusest tekkinud
suutmatus tasuda võetud kohustusi ning vastutustundetu käitumine kohustuste võtmisel, seega
muu asjaolu pankrotiseaduse mõttes. Kuna võlgnik on esitanud koos pankrotiavaldusega ka kohus-
tustest vabastamise avalduse ning kinnitanud, et talle pole teada asjaolusid, mis võiksid välistada
kohustustest vabastamise, peab kohus E.Oja pankroti välja kuulutama. Ajutine haldur oli nõus
jätkama E.Oja pankrotihaldurina.
Ajutine haldur taotles tasu saamist 800 eurot 10 töötunni eest tunnitasuga 80 eurot ning kulutuste
hüvitamist summas 50 eurot, kokku 850 eurot, millele lisandub 170 eurot käibemaksu, kokku koos
käibemaksuga 1020 eurot. Sellest 397 eurot + käibemaks hüvitamist taotles ajutine haldur menet-
lusabina riigi vahenditest ning ülejäänud summas võlgnikult. Võlgnik kinnitas istungil, et tal pole
vastuväiteid ajutise halduri tasule ja kuludele ega ka nende jaotuse osas.

KOHTU SEISUKOHT
1. Pankrotiseaduse (PankrS) § 1 lg 2 kohaselt on võlgnik maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt ajutine.
Kohus, hinnates võlgniku avalduse asjaolusid, kogutud andmeid ja arvamust kogumis võlgniku sei-
sukohtadega leiab, et E.Oja oma varalise seisundi tõttu ei suuda täita kohustusi võlausaldajatele
ning tema selline suutmatus ei ole asjaolusid arvestades ajutine. Seega on Einar Oja maksejõuetu
ja seda püsivalt. Eeltoodust tulenevalt ja arvestades, et võlgnik on esitanud ka kohustustest vabas-
tamise avalduse, tuleb välja kuulutada tema pankrot. Arvestades võlgniku seisukohta ja Ly Müürsoo
nõusolekut, peab kohus mõistlikuks et ajutine haldur jätkab E.Oja pankrotihaldurina. Kohus
kohustab võlgnikku andma PankrS § 86 sätestatud vanne ning enne selle andmist esitama
pankrotihaldurile tema poolt allkirjastatud võlgniku vara ja võlgade nimekiri.
2. Arvestades ajutise halduri töö mahtu ja kvaliteeti, kulutuste vajalikkust ning PankrS § 23 lg 3
alusel leiab kohus, et põhjendatud on kinnitada ajutise halduri tasu koos käibemaksuga 960 eurot
ja hüvitada kulutused koos käibemaksuga 60 eurot, kokku 1020 eurot (sellest käibemaks 170 €).
Põhjendatud tasust 397 eurot + käibemaks 79.40 eurot, kokku 476.40 eurot, kanda menetlusabina
riigi arvelt ja ülejäänud osa tasust koos käibemaksuga summas 483,60 (403+80.60) eurot + kulu
hüvitis 60 (50+10) eurot, kokku 543,60 eurot, mõista välja võlgnikult.
Ajutise halduri taotlusel mõista ajutise halduri tasu ja kulude hüvitis välja OÜ-le x, mille kaudu
ajutine haldur tegutseb.

/allkirjastatud digitaalselt/
Sirje Lahesoo
Kohtunik

                                               2 (2)
