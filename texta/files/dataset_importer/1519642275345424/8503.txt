                                                                               1-16-5677




                              KOHTUOTSUS
                                  EESTI VABARIIGI NIMEL

Kohus                         Viru Maakohus

Otsuse tegemise aeg ja koht   26. august 2016, Narva kohtumaja

Kriminaalasja number          1-16-5677 (15233000705)

Kohtunik                      Astrid Asi

Kohtuistungi sekretär         Jelena Muttonen

Tõlk                          Irina Ogurova

Kriminaalasi                  Andrei Kozlovi süüdistuses KarS § 121 lg 2 p-de 2, 3 ja §
                              423¹ järgi kokkuleppemenetluse korras
Prokurör                      Abiprokurör Veronika Laur

Süüdistatav                   Andrei Kozlov
                              Elukoht: xxx; isikukood: 38105312251; määratlemata
                              kodakondsus; põhiharidus; emakeel: vene keel; xxx
                              Kriminaalkorras karistatud kuuel korral, neist viimane:
                                 - Viru Maakohtu Narva kohtumaja 08.04.2015 otsusega
                                    kriminaalasjas nr 1-15-1601 KarS § 213 lg 1 ja § 199 lg
                                    2 p-de 4 ja 7 järgi ja KarS § 64 lg 1 alusel vangistusega 6
                                    kuud. Karistus on KrMS § 238 lg 2 alusel vähendatud
                                    ühe kolmandiku võrra ning KarS § 68 lg 1 alusel
                                    karistusaja hulka on arvatud eelvangistuses viibitud aeg,
                                    lõplikuks karistuseks mõisteti 3 kuud ja 27 päeva.
                                    Karistus on liidetud varasemate kohtuotsustega
                                    mõistetud karistusega KarS § 65 lg 1 alusel ning
                                    lõplikuks liitkaristuseks mõisteti 1 aasta ja 21 päev
                                    vangistust, mis on KarS § 69 lg 1 alusel asendatud 381
                                    tunniga üldkasulikku tööd. Karistus on täitmisele
                                    pööratud 17.11.2015 määrusega ja ära kantud.

                              Tõkend – kahtlustatavana kinnipidamine 30.09.-02.10.2015;
                              elukohast lahkumise keeld kuni 02.10.2016
Kohtuistungi toimumise aeg    26.08.2016

RESOLUTSIOON


                                                                                             1
                                                                               1-16-5677
Tunnistada Andrei Kozlov süüdi KarS § 121 lg 2 p-de 2 ja 3 järgi ning mõista talle
karistuseks 2 (kaks) aastat vangistust.

Tunnistada Andrei Kozlov süüdi KarS § 423¹ järgi ning mõista talle karistuseks 6 (kuus)
kuud vangistust.

Lugeda KarS § 64 lg 1 alusel kergem karistus kaetuks raskeima karistusega ja mõista
Andrei Kozlovile liitkaristuseks 2 (kaks) aastat vangistust.

Arvata KarS § 68 lg 1 alusel karistusaja hulka kohtueelse uurimise käigus kahtlustatavana
kinnipidamine 30.09.-02.10.2015, s.o kolm päeva ning mõista karistuseks 1 (üks) aasta 11
(üksteist) kuud ja 27 (kakskümmend seitse) päeva vangistust.

KarS § 74 lg 1, 3 alusel jätta Andrei Kozlovile mõistetud vangistus täielikult täitmisele
pööramata tingimusel, et Andrei Kozlov ei pane 2 (kahe) aasta ja 6 (kuue) kuu pikkuse
katseaja jooksul toime uut kuritegu ja täidab talle katseajaks pandud KarS § 75 lg 1 p-des
1-6 sätestatud kontrollnõudeid. Andrei Kozlov on kohustatud:
    1. elama aadressil xxx
    2. ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3. alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4. saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5. saama kriminaalhooldusametnikult eelneva loa elu-, töö- või õppimiskoha
       vahetamiseks;
    6. saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

Katseaja algus – 26.08.2016.

Mõista Andrei Kozlovilt riigituludesse välja menetluskulud: sundraha 645 (kuussada
nelikümmend viis) eurot ja kaitsja Jekaterina Jevšina poolt kriminaalasja eeluurimisel
osutatud õigusabi eest 120 (ükssada kakskümmend) eurot.

Määrata, et Andrei Kozlovil on õigus tasuda väljamõistetud menetluskulud (summas 765
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.


Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700054312, ning
selgitus „Andrei Kozlov, 1-16-5677, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.




Edasikaebamise kord


                                                                                            2
                                                                                 1-16-5677
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Andrei Kozlov on antud kohtu alla süüdistatuna KarS § 121 lg 2 p 2,3 järgi selles, et ta olles isik,
keda 16.04.2013.a Viru maakohtu Narva kohtumaja otsusega tunnistatud süüdi KarS § 121
ettenähtud kuriteo toimepanemises, taas 25.05.2015a. kella 00.30 paiku viibides alkoholijoobes
aadressil xxx asuvas korteris, tüli käigus elukaaslase Xxxga andis talle mitu kõrvakiilu, millega
tekitas füüsilist valu.
Samuti 30.09.2015.a kella 19.30 paiku, viibides alkoholijoobes xxx asuvas korteris, elukaaslase xxx
provotseeritud tüli käigus kehalise kohtlemise eesmärgil lõi kannatanut rusikaga näkku, mille
tagajärjel kannatanu kukkus peaga vastu rõdu lävepakku ja kaotas teadvuse. Löömise tagajärjel on
xxx tekitatud füüsiline valu ja järgmised kehavigastused: peapõrutus, näopõrutus, haav otsmiku
piirkonnas, rebimishaav ülahuulel.

KarS § 4231 järgi süüdistatakse Andrei Kozlovi ka selles, et ta omamata vastava kategooria
mootorsõiduki juhtimise õigust, olles isik, kes 07.05.2015.a kella 01.23 paiku ja kella 04.50 paiku
juhtis mootorsõidukit omamata vastava kategooria mootorsõiduki juhtimise õigust ja on selle eest
võetud vastutusele väärteokorras LS § 201 lg 1 alusel, taas 29.05.2015.a kella 02.00 paiku juhtis
mootorsõidukit Audi 80 reg.nr. xxx, sõites sellega Sillamäel Viru puiesteel.

Kooskõlas Andrei Kozlovi, tema kaitsja Jekaterina Jevšina ja Viru Ringkonnaprokuratuuri
abiprokurör Sofja Hristoforova vahel 22.06.2016 sõlmitud kokkuleppega nõuab prokurör kohtus
Andrei Kozlovile karistuseks KarS §-s 423¹ ettenähtud kuriteo toimepanemise eest 6 kuud vangistust
ja KarS § 121 lg 2 p-des 2, 3 ettenähtud kuriteo toimepanemise eest 2 aastat vangistust. KarS § 64 lg
1 alusel palub prokurör lugeda kergem karistus kaetuks raskeimaga ja mõista liitkaristuseks 2 aastat
vangistust, KarS § 68 lg 1 alusel arvestada karistusaja hulka kahtlustatavana kinnipidamine 30.09.-
02.10.2015, s.o kolm päeva ja mõista lõplikuks liikaristuseks 1 aasta 11 kuud ja 27 päeva vangistust.
Samuti palub prokurör kohaldada KarS § 74 lg 1 ja 3 ning jätta mõistetud vangistus täielikult
täitmisele pööramata, kui Andrei Kozlov ei pane 2-aastase ja 6-kuulise katseaja jooksul toime uut
kuritegu ning täidab talle katseajaks pandud KarS § 75 lg-s 1 sätestatud kontrollnõudeid, Andrei
Kozlov on kohustatud: elama kohtu määratud alalises elukohas; ilmuma kriminaalhooldaja määratud
ajavahemike järel kriminaalhooldusosakonda registreerimisele; alluma kriminaalhooldaja kontrollile
oma elukohas ning esitama talle andmeid oma kohustuste täitmise ja elatusvahendite kohta; saama
kriminaalhooldusametnikult eelneva loa elukohast lahkumiseks Eesti territooriumi piires kauemaks
kui viieteistkümneks päevaks; saama kriminaalhooldusametnikult eelneva loa elu-, töö- või
õppimiskoha vahetamiseks; saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks. KarS § 65 lg 2 alusel ei kuulu Viru
Maakohtu 08.04.2015 otsusega mõistetud karistus liitmisele, kuna antud karistus on täielikult ära
kantud.

Andrei Kozlovilt kuuluvad väljamõistmisele kriminaalmenetluse kulud: sundraha summas 645 eurot
ja kaitsjatasu summas 120 eurot.




                                                                                               3
                                                                              1-16-5677
Kohtuistungil avaldas süüdistatav, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks, kokkuleppe sõlmimisel avaldas oma
tõelist tahet.

Prokurör toetas sõlmitud kokkulepet. Kaitsja istungil ei osalenud.

Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte seisukohad,
on kohus seisukohal, et süüdistatav on kokkuleppest aru saanud ja kokkuleppe sõlmimine vastab
tema tõelisele tahtele. Kriminaalasja menetlemisel on järgitud kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Andrei Kozlovi KarS §
121 lg 2 p 2, 3 ja § 423¹ järgi vastavalt sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
kriminaalmenetluse kulude suurust annab kohus süüdistatavale õiguse tasuda väljamõistetud
menetluskulud ositi ühe aasta jooksul alates kohtuotsuse jõustumisele järgnevast kuust.

Kohus teeb kohtuotsuse tuginedes eeltoodule ning juhindudes KrMS § 248-249.

(allkirjastatud digitaalselt)

Astrid Asi
kohtunik




                                                                                           4
