                                                KOHTUMÄÄRUS
                                Menetluse lõpetamine kompromissi kinnitamisega
Kohus                                  Pärnu Maakohus
Kohtunik                               Sirje Lahesoo
Määruse tegemise aeg ja koht           03.november 2016 Paide
Tsiviilasja number                     2-16-11812
Tsiviilasi                             AÜhagi AÜ vastu elatise nõudes
Hagihind                               1935 EUR
Menetlusosalised                       Hageja: AÜ, isikukood xxxxxxxx, elukoht xxxxxxx xx xxxx, seaduslik
ja nende esindajad                     esindaja (vanem) EP
                                       Kostja: AÜ, isikukood xxxxxxxxx, elukoht xxxxxxxxx xx xxxxxx xxxxx
                                       xxxxxxxx

RESOLUTSIOON
1. Kinnitada AÜ (seaduslik esindaja EP) ja AÜ kompromiss, mille kohaselt:
1.1. AÜ maksab oma alaealisele lapsele AÜ ülalpidamiseks iga kuu elatist summas, mis on pool Vabariigi
Valitsuse kehtestatud kuupalga alammäära kuus (kompromissi sõlmimise ajal 215 eurot kuus) alates
01.jaanuar 2016 kuni AÜ täisealiseks saamiseni xx.xxxxxxxxxxl xxxx.
1.2. AÜ maksab punktis 1.1. nimetatud elatise iga kuu 25. (kahekümne viiendaks) kuupäevaks EP
arvelduskontole xxxxxxxxxxxxxxx, märkides selgituseks „Elatis“.
1.3. Poolte menetluskulud jäävad poolte enda kanda.
1.4. AÜ (seadusliku esindaja EP esindusel) ja AÜ kinnitavad, et nad on teadlikud menetluse lõpetamise
tagajärgedest TsMS § 432 järgi, st et kui menetlus on lõpetatud, ei saa hageja uuesti pöörduda kohtusse
hagiga sama kostja vastu vaidluses samal alusel sama hagieseme üle. Menetluse lõpetamisel kompromissiga
on samad materiaalõiguslikud ja protsessuaalsed tagajärjed nagu menetluse lõpetamisel kohtuotsusega, kui
seadusest ei tulene teisiti.
1.5. AÜ kinnitab et on teadlik, et kompromissi rikkumise korral on AÜ õigus seadusliku esindaja kaudu
pöörduda täitemenetluse seadustiku kohaselt kohtutäituri poole võlgu oleva elatise sundkorras
sissenõudmiseks.
1.6. AÜ (seadusliku esindaja EP esindusel) ja AÜ on kokku leppinud, et nad välistavad kompromissi
kinnitavale kohtumäärusele määruskaebuse esitamise õiguse.
1.7. AÜ (seadusliku esindaja EP esindusel) ja AÜ paluvad kohtul kompromiss kinnitada ja tsiviilasja 2-16-
11812 menetlus kohtuistungit pidamata lõpetada.
2. Lõpetada tsiviilasja nr 2-16-11812 menetlus.
3. Menetluskulud jäävad vastavalt poolte kokkuleppele poolte endi kanda.

EDASIKAEBAMISE KORD
Vastavalt poolte kokkuleppele ei saa käesolevale määrusele määruskaebust esitada.

MENETLUSE KÄIK
Pärnu Maakohtu Paide kohtumaja menetluses on AÜ hagi AÜ vastu elatise nõudes.
Pooled on kohtule esitanud kompromisslepingu, mis muu hulgas sisaldab ka menetluskulude jaotuse ning
määruskaebeõiguse välistamise kokkuleppeid, samuti taotlust kompromissi kinnitamiseks ja tsiviilasja
menetluse lõpetamiseks kohtuistungit pidamata. Kompromissis kinnitavad pooled, et on teadlikud
menetluse lõpetamise tagajärgedest.

KOHTU SEISUKOHT
1. Vaidluse lõpetamine kompromissiga on poolte seadusest tulenev õigus (TsMS § 206 lg 2, § 430 lg
1). Poolte sõlmitud kompromiss ei ole vastuolus heade kommete ja seadusega ega riku avalikku huvi.
Poolte sõlmitud kompromissi on võimalik täita. Kohus kinnitab poolte kompromissi kohtuistungit
pidamata ning lõpetab tsiviilasja menetluse (TsMS § 430 lg 1).
2. Vastavalt kompromissis kokkulepitule jäävad menetluskulud poolte endi kanda.


/allkirjastatud digitaalselt/
Sirje Lahesoo
Kohtunik
