                        KOHTUMÄÄRUS

Kohus                                 Harju Maakohus Kentmanni kohtumaja
Kohtukoosseis                         Kohtunik Karin Sonntak
Määruse tegemise aeg ja koht          26. aprill 2016. a kell 14.00 Kentmanni 13 Tallinnas
Tsiviilasja number                    2-16-2291
Tsiviilasi                            XXXavaldus pankroti väljakuulutamiseks
Asja läbivaatamise kuupäev            11. aprill 2016. a
Menetlusosalised                      Võlgnik: XXX(isikukood XXX, XXX; e-post XXX);
                                      Ajutine pankrotihaldur: Svetlana Pilden (IK 47809102261
                                      asukoht Business Law Firm OÜ Liivalaia 21-17 10118
                                      Tallinn e-post svetlana.pilden@haldur.just.ee).

Resolutsioon
1. Rahuldada XXXavaldus pankroti väljakuulutamiseks.

2. Kuulutada välja XXX(isikukood XXX) pankrot 26. aprillil 2016. a kell 14.00.

3. Nimetada XXXpankrotihalduriks Svetlana Pilden (IK 47809102261 asukoht Business
Law Firm OÜ Liivalaia 21-17 10118, Tallinn; tel 6 876 195; e-post
svetlana.pilden@haldur.just.ee).

4. Määrata võlausaldajate esimese üldkoosoleku ajaks 16. mai 2016. a algusega kell 12.30
Tallinnas Kentmanni 13 asuvas Harju Maakohtu saalis nr 218.

5. Pankrotimäärus kuulub viivitamatult täitmisele.

6. Võlausaldajad on kohustatud hiljemalt kahe kuu jooksul pankrotiteate väljaandes
Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nende tekkimise
alusest ja nõude tähtajast. Kui nõue esitatakse pärast nimetatud tähtaja möödumist ning
võlausaldajate üldkoosolek nõude esitamise tähtaega ei ennista, siis võetakse nõue vastavalt
PankrS § 102 lg 2 kaitsmisele, kuid tunnustamise korral rahuldatakse pärast õigeaegselt esitatud
tunnustatud nõuete rahuldamist. Pankrotivõlgnikule võlgnetavate kohustuste täitmist võib pärast
pankroti väljakuulutamist vastu võtta üksnes pankrotihaldur. Sama tähtaja jooksul on kohustatud
kõik isikud, kelle valduses on ükskõik mis alusel võlgniku vara, teatama sellest haldurile.

7. Kohustada XXXkohtus vandega kinnitama vara ja võlgade nimekirja õigsust enne
esimest võlausaldajate üldkoosolekut 16. mail 2016. a kell 12.20. Kui XXXvannet andma ei
ilmu, siis on kohtul õigus määrata trahv, kohaldada sundtoomist või aresti kuni 3 kuud.

8.   Määrata     Svetlana    Pildenile   ajutise    pankrotihalduri    tasu   680    (kuussada
kaheksakümmend) eurot (lisandub käibemaks 136 eurot) ja tehtud vajalike kulutuste
katteks 48 (nelikümmend kaheksa) eurot (lisandub käibemaks 9.60 eurot) pankrotivara
arvelt. Väljamakse teostada Business Law Firm OÜ-le (a/a 10220061434016 SEB Pank).

9. Teha märkus kinnistusraamatusse võlgnikule kuuluvate kinnistute, asukohaga XXX
Tallinnas (registriosa XXX) ja XXX (registriosa XXX), juurde.

10. Määrus teha teatavaks PankrS § 33 lg 1 alusel väljaandes Ametlikud Teadaanded ja
saata Tartu Maakohtu registriosakonda ja kinnistusosakonda.

Edasikaebamise kord
Määrusele võib esitada määruskaebuse võlgnik või pankrotiavalduse esitanud võlausaldaja
Tallinna Ringkonnakohtule Harju Maakohtu kaudu 15 päeva jooksul alates määruse
kättetoimetamisest, kuid mitte hiljem kui viie kuu möödumisel määruse tegemisest.

Asjaolud ja pankrotiavaldus
Harju Maakohtule on esitatud XXXavaldus pankroti väljakuulutamiseks. Avalduse kohaselt
ületavad võlgniku kohustused võlgniku vara. Võlgnik on püsivalt maksejõuetu.

8.03.2016. a nimetas kohus XXXajutiseks halduriks Svetlana Pildeni.

Kohtumääruse põhjendused
Kohus leiab, et pankrotiavaldus kuulub rahuldamisele ja välja tuleb kuulutada XXXpankrot.
Pankrotihalduriks nimetab kohus Svetlana Pildeni.

PankrS § 1 lg 2 kohaselt võlgnik on maksejõuetu, kui ta ei suuda rahuldada võlausaldaja
nõudeid ja see suutmatus ei ole võlgniku majanduslikust olukorrast tulenevalt ajutine. Kohus
leiab, et kogutud ja kohtuistungil uuritud tõenditega on kindlaks tehtud, et võlgniku
maksejõuetus ei ole ajutine ja põhjendatud on välja kuulutada võlgniku pankrot. PankrS § 31 lg 1
kohus kuulutab pankroti välja, kui võlgnik on maksejõuetu.

Ajutine haldur on tuvastanud, et võlgniku vara väärtus on ca 216 465 eurot, teadaolevate
kohustuste maht on 483 625,21 eurot. Võlgniku igakuine sissetulek on töötasu 1 740 (bruto)
eurot ning lapsetoetused 130 eurot, millest TMS § 132 sätestatud mittearestitav summa on 700
eurot kuus. Eeltoodust tulenevalt loeb kohus tõendatuks, et võlgnik ei suuda rahuldada
võlausaldajate nõudeid ja see suutmatus ei ole võlgniku majanduslikust olukorrast tulenevalt
ajutine, mistõttu tuleb pidada võlgnikku maksejõuetuks. Võlgniku selgituste kohaselt on tema
maksejõuetuse põhjuseks asjaolu, et endine abikaasa nõuab koheselt 71 054,86 euro tasumist,
milleks võlgnikul rahalised vahendid puuduvad. Võlgniku maksejõuetuse põhjus on seega muu
asjaolu PankrS § 22 lg 5 tähenduses.

Pankrotivara moodustamise aluseks saavad PankrS § 109 kohaselt olla tagasivõitmise hagid.
Selgeid tagasivõitmise võimalusi haldur ajutise menetluse käigus ei tuvastanud.

Võlgnik on esitanud kohtule kohustustest vabastamise menetluse algatamise taotluse. Kohus ei
ole käesolevaks hetkeks tuvastanud võlgniku kohustustest vabastamise menetluse algatamata
jätmise aluseid. Eeltoodust tulenevat kohus kuulutab välja võlgniku pankroti.

Ajutine pankrotihaldur Svetlana Pilden on esitanud tasunõude 8,5 töötunni eest kokku summas
680 eurot. PankrS § 23 lg 1 kohaselt ajutisel halduril on õigus saada oma ülesannete täitmise eest
tasu, mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete mahtu,
keerukust ja ajutise halduri kutseoskusi. PankrS § 23 lg 3 kohaselt on ajutise pankrotihalduri

                                                                                                2
tunnitasu ülemmäär on 96 eurot. Kohus leiab, et arvestades ajutise halduri töö mahtu, keerukust
ja kutseoskust on põhjendatud määrata ajutise pankrotihalduri tasuks 680 eurot ja tehtud
kulutuste eest 48 eurot. Ajutise halduri tasu ja kulutused kuuluvad PankrS § 150 alusel
väljamõistmisele pankrotivara arvelt. PankrS § 23 lg 6 järgi kohus võib ajutise halduri tasu ja
hüvitatavate kulutuste tasumise määrata büroole, mille kaudu ajutine haldur tegutseb.


/allkirjastatud digitaalselt/
Karin Sonntak
Kohtunik




                                                                                             3
