                                                                   Kriminaalasi nr. 1-16-1398




                             KOHTUOTSUS
                                   EESTI VABARIIGI NIMEL




Kohus                              Harju Maakohus

Otsuse tegemise aeg ja koht        07.03.2016.a. Tallinnas (Liivalaia kohtumaja)

Kohtunik                           Merle Parts

Sekretär                           Liis Landsmann

Tõlk                                Eevi Pant

Prokurör                            Marek Soomaa

Kaitsja                             süüdistatav on kaitsjast loobunud

Menetluse liik                       kokkuleppemenetlus

Süüdistatav:
BORIS KUVALDIN, ik: 37202100257; elukoht: XXX, viibib vahi all XXX Vanglas (XXX);
kodakondsus: määratlemata; emakeel: vene keel; haridus: keskharidus; töökoht või õppeasutus: ei
tööta, ei õpi; kriminaalkorras karistatud 3-l korral, viimati:
22.05.2014.a. Harju Maakohtu otsusega KarS § 199 lg 2 p 9 alusel vangistusega 10 kuud, KrMS
§ 238 lg 2 alusel vangistusega 6 kuud 20 päeva; karistus täidetud 08.12.2014.a.
Väärteokorras karistatud korduvalt.
Tõkend: vahistamine alates 10.11.2015.a.; kahtlustatavana kinnipidamine 09.11.2015.a.

süüdistuses KarS § 184 lg 1 järgi;


RESOLUTSIOON

Süüdi tunnistada Boris Kuvaldin KarS § 184 lg 1 järgi ja karistada teda vangistusega 1 (üks) aasta
6 (kuus) kuud.

KarS § 68 lg 1 alusel arvata eelvangistuses viibitud aeg alates 09.11.2015.a. karistusaja hulka ning
karistusaja algust arvestada Boris Kuvaldin’i kinnipidamisest, s.o alates 09.11.2015.a.

Süüdistatava Boris Kuvaldin’ suhtes kohaldatud tõkend – vahistamine – jätta muutmata
kohtuotsuse jõustumiseni, seejärel tühistada.

KrMS § 175, § 179, 180 alusel välja mõista Boris Kuvaldin’ilt riigituludesse:
   -    sundraha 2,5 palga alammääras – 1075 eurot;
   -    narkootilise aine ekspertiisi nr 15E-AN1340 kulud summas 252 eurot;
   -    kaitsjatasu summas 144 eurot;
   -    DNA-ekspertiisi nr 15E-GE1589 kulud summas 456 eurot;
   -    DNA-ekspertiisi nr 16E-GE0049 kulud summas 228 eurot.

KrMS § 180 lg 3 alusel jätta DNA-ekspertiiside nr 15E-GE1589 ja nr 16E-GE0049, kulud
ülejäänud osades, s.o vastavalt 912 ja 57 euro ulatuses, riigi kanda.
Narkootilise aine ekspertiisi nr 15E-AN1340 kuludest üle jääva 84 euro osas tehakse kulude
otsustus väärteomenetluses seoses XXX.

Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest arvates Maksu- ja Tolliameti kontole nr EE351010052031000004 SEB Pank, kontole
nr EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700016978 ning selgitusse kriminaalasja kohtunumber 1-16-1398, Boris Kuvaldin ja tekst
„kriminaalmenetluse kulud“ või “sundraha”. Menetluskulude tasumist tõendav kviitung esitada
Harju Maakohtu Liivalaia kohtumaja kriminaalkantseleile. Kui rahalised nõuded pole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Asitõendid ja salvestised:

- narkootiline aine (hoiul EKEI keemiaosakonnas) – konfiskeerida KarS § 83 lg 1, 4 alusel ja jätta
NPALS § 7 lg 3 alusel ekspertiisiasutusele aine säilitamiseks, õppeotstarbel kasutamiseks või
hävitamiseks;
- 19 fooliumvoldikut (kriminaalasja materjalide juures) – konfiskeerida KarS § 83 lg 1 alusel ning
hävitada kohtuotsuse jõustumisel.


EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
07.03.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(07.03.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Boris Kuvaldin’it süüdistatakse selles, et tema omandas ebaseaduslikult 08.11.2015 Tallinnast
Lasnamäelt turult eeluurimisel tuvastamata isikult edasiandmise eesmärgil suures koguses
narkootilist ainet fentanüüli sisaldavat pulbrit, kogumassiga 0,371 grammi, millest puhast
fentanüüli vähemalt 0,015 grammi.


                                                                                                   2
Eelnevalt ebaseaduslikult omandatud narkootilisest ainest fentanüülist osa hoidis ta
ebaseaduslikult kuni 09.11.2015.a enda elukohas aadressil XXX, kus see läbiotsimise käigus leiti
ja ära võeti.

09.11.2015.a algusega kell 16.00 Boris Kuvaldini elukohas XXX teostatud läbiotsimise käigus
leiti ja võeti ära politseiametnike poolt raamaturiiuli kipsist kuju alt 1 fooliumvoldik, milles 0,021
grammi narkootilist ainet fentanüüli sisaldavat pulbrit, mille puhta aine sisaldust ei ole aine
vähesuse tõttu võimalik kindlaks teha. Lisaks leiti ja võeti ära voodi kõrvalt kapi pealt 1
fooliumvoldik, milles 0,020 grammi narkootilist ainet fentanüüli sisaldavat pulbrit, mille puhta
aine sisaldust ei ole aine vähesuse tõttu võimalik kindlaks teha. Samuti leiti raamaturiiulilt kahe
sõnaraamatu vahelt kokku 17 fooliumvoldikut, milledes kokku 0,33 grammi 4,4%list fentanüüli
sisaldavat pulbrit, milles puhast fentanüüli 0,015 grammi.

Osa ebaseaduslikult omandatud fentanüülist andis ta aga enne 09.11.2015.a kella 15.30 Maardus
Kallasmaa 20 maja trepikojas toimunud kinnipidamist Maardus asuvates eeluurimisel täpselt
tuvastamata kohtades ebaseaduslikult edasi eeluurimisel seni tuvastamata isikutele.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Fentanüül kuulub narkootiliste ja psühhotroopsete ainete ning nende lähteainete seaduse § 31
lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil käitlemise
ning sellealase arvestuse ja aruandluse tingimused ja kord ning narkootiliste ja psühhotroopsete
ainete nimekirjad“ lisa 1 narkootiliste ja psühhotroopsete ainete II nimekirja.

Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Fentanüüli puhul piisab kümnele inimesele joobe tekitamiseks keskmiselt 1,3
milligrammist narkootilisest ainest. Seega piisaks süüdistatava käideldud 15 milligrammist
fentanüülist narkojoobe tekitamiseks kokku umbes 115 inimesele.

Seega, süüdistuse kohaselt, suures koguses narkootilise aine (fentanüül) ebaseadusliku
käitlemisega (omandamise, valdamisega ja edasiandmisega) pani Boris Kuvaldin toime
KarS § 184 lg 1 järgi kvalifitseeritava kuriteo.


Kuriteoga tekitatud kahju laad ja suurus: kahju ei ole tekitatud, tsiviilhagi ei ole esitatud.

Boris Kuvaldin’i, tema kaitsja ja prokuröri vahel sõlmitud kokkuleppe kohaselt on Boris
Kuvaldin’ karistuseks KarS § 184 lg 1 järgi kvalifitseeritava kuriteo toimepanemise eest 1 aasta 6
kuud vangistust. KarS § 68 lg 1 alusel tuleb lugeda eelvangistuses viibitud aeg karistusaja hulka
ning karistusaja algust hakata lugema alates Boris Kuvaldin’i kahtlustatavana kinnipidamisest, s.o
alates 09.11.2015.a.
Kokkuleppe kohaselt tuleb Boris Kuvaldin’ilt välja mõista narkootilise aine ekspertiisi kulu 252
euro ulatuses (kogukulu 336 eurot); DNA-ekspertiisi nr 15E-GE1589 kulu 456 euro ulatuses
(kogukulu 1368 eurot), ülejäänud osas jätta kulu riigi kanda; DNA-ekspertiisi nr 16E-GE0049 kulu
228 euro ulatuses (kogukulu 285 eurot), ülejäänud osas jätta kulu riigi kanda; kaitsjatasu summas
144 eurot ning sundraha summas 1075 eurot. Narkootilise aine ekspertiisi kulu ülejäänud (s.o 84
euro) osas tuleb hüvitamise otsus vastu võtta väärteomenetluses seoses XXX. Samuti tuleb
                                                                                                    3
kokkuleppes tehtud ettepaneku kohaselt jätta KrMS § 180 lg 3 alusel menetluskulud ositi
tasumisele 12 kuu jooksul igakuiste maksetena.


Kokkuleppest nähtuvalt nõustusid süüdistatav ja tema kaitsja KrMS § 245 lg-s 1 sätestatud
tingimustes. Süüdistatav on kinnitanud, et ta on kokkuleppe tingimustega nõus ja talle on
selgitatud ka menetluskulude ja sundraha tasumise kohustust.


Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Boris Kuvaldin’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Boris Kuvaldin tuleb süüdi tunnistada KarS § 184 lg 1 järgi ning mõista talle
karistus vastavalt kokkuleppele.

Samuti kuuluvad Boris Kuvaldin’ilt väljamõistmisele kriminaalmenetluse kulud ning
süüdimõistva kohtuotsusega kaasnev sundraha, kuivõrd tulenevalt KrMS § 180 lg-st 1,
süüdimõistva kohtuotsuse korral hüvitab menetluskulud süüdimõistetu. Kriminaaltoimiku
andmetel on kriminaalasjas menetluskuludeks määratud kaitsja tasu summas 144 eurot,
narkootilise aine ekspertiisi kulud summas 336 eurot, DNA-ekspertiisi nr 15E-GE1589 kogukulu
1368 eurot; DNA-ekspertiisi nr 16E-GE0049 kogukulu 285 eurot. Kohus peab põhjendatuks
lähtuda kokkuleppes tehtud menetluskulude jaotuse ettepanekust. Lähtuvalt kohtupraktikas
väljendatud seisukohast, peab kohus võimalikuks vähendada DNA-ekspertiisi eest
väljamõistetavat summat, sõltuvalt ekspertiisiobjektide, mitte reaktsioonide arvust (RKKKo 3-1-
1-120-12, p 6.2). Seega kuulub DNA-ekspertiiside eest hüvitamisele vastavalt 456 ja 228 eurot,
ülejäänud osas tuleb ekspertiisiasutusele tekkinud kulud jätta riigi kanda. Samuti kuivõrd
käesolevas kriminaalasjaga seondub XXX väärteoasi, on põhjendatud kriminaalmenetluse kulude
hulgas olevast narkootilise aine ekspertiisi kogukulust jätta Boris Kuvaldin’i kanda 252 eurot,
ülejäänud 84 eurot aga jätta lahendamiseks nimetatud väärteomenetluses.
Süüdimõistva kohtuotsusega kaasnev sundraha I astme kuriteo puhul on KrMS § 179 lg 1 p 1
kohaselt 2,5 palga alammäära, s.o alates 01.01.2016.a. on selle suuruseks 1075 eurot. Kohtu
hinnangul ei esine süüdistatava puhul erandlikke asjaolusid, mille puhul oleks põhjendatud
menetluskulude osaline riigi kanda jätmine. Tulenevalt kokkuleppes esitatud ettepanekust ja
kohtuistungil esitatud taotlusest peab kohus võimalikuks ajatada väljamõistetavate
menetluskulude hüvitamine ning kohus määrab kulude hüvitamise tähtajaks 12 kuud kohtuotsuse
jõustumisest.

Kriminaalasjas asitõendiks olev narkootiline aine, s.o fentanüüli sisaldav pulber (asub EKEI-s)
tuleb KarS § 83 lg 1, 4 alusel konfiskeerida ja jätta NPALS § 7 lg 3 alusel ekspertiisiasutusele aine
säilitamiseks, õppeotstarbel kasutamiseks või hävitamiseks. Asitõenditeks olevad 19
fooliumvoldikut (asuvad kriminaalasja materjalide juures) tuleb KarS § 83 lg 1 alusel
konfiskeerida ning KrMS § 126 lg 3 p 4 alusel hävitada, kui väärtusetud esemed.

Kohus juhindub KrMS § 126; § 175, § 179, § 180 lg 1; § 248 lg 1 p 5, § 311-313, § 318.


Merle Parts
Kohtunik


                                                                                                   4
