                          KOHTUOTSUS
                               EESTI VABARIIGI NIMEL


Kohus                            Viru Maakohus

Otsuse tegemise aeg ja koht      22.08.2016, Rakvere kohtumaja, kirjalik menetlus

Kriminaalasja number             1-16-6187

Kohtunik                         Tiit Kullerkupp

Kriminaalasi                     Janek Hell süüdistatuna KarS § 201 lg 2 p 1 järgi

Süüdistatav                      Janek Hell, ik 39305285216, elukoht xxxx; EV kodanik,
                                 põhiharidus, emakeel eesti keel, töökoht xxxx, xxxx;
                                 varem kriminaalkorras karistatud 1-l korral, s.o Viru
                                 Maakohtu 03.06.2013 otsusega KarS § 199 lg 2 p 4, 7, 8 ja
                                 § 266 lg 2 p 1, 3 alusel mõisteti karistuseks 1 aasta 5 kuud
                                 27 päeva vangistust tingimisi 2 aasta 2-kuulise katseajaga;
                                 väärteokorras karistatud 3-l korral

Tõkend                           elukohast lahkumise keeld alates 10.06.2016

Kaitsja                          vandeadvokaat Rainer Objartel

RESOLUTSIOON:

Juhindudes Kriminaalmenetluse seadustiku (KrMS) § 251 lg-st 1, § 253 p-st 1, § 254,
kohtunik

                                          otsustas:

Süüdi tunnistada JANEK HELL KarS § 201 lg 2 p 1 järgi ja karistada teda rahalise
karistusega 50 (viiekümne) päevamäära ulatuses, arvestades päevamäära suuruseks 11.40
(üksteist eurot 40 senti) eurot, s.o summas 570.00 (viissada seitsekümmend) eurot.

KarS § 66 lg 1 ja 3 alusel mõista rahalise karistuse tasumine ositi 10 (kümne) kuu jooksul
alates kohtuotsuse jõustumisele järgenvast kuust igakuiselt vähemalt 57.00 (viiskümmend
seitse) eurot.

Rahaline karistus tuleb tasuda Maksu- ja Tolliameti arveldusarvele nr
EE351010052031000004 (SEB PANK), nr EE502200221014193355 (SWEDBANK), nr
EE401700017002872300 (NORDEA PANK), nr EE873300333499990003 (DANSKE


                                                                                                1
BANK) viitenumbriga 99916400006233 ning selgitusega: „Janek Hell, 1-16-6187, rahalise
karistuse osakmakse“. Kui rahalise karistuse osamakse pole tähtaegselt tasutud,
suunatakse nõue täies ulatuses täitemenetluse läbiviimiseks kohtutäiturile täitemenetluse
seadustikus sätestatud korras.

Tõkend elukohast lahkumise keeld Janek Helli suhtes tühistada kohtuotsuse jõustumisel.

KrMS § 175 lg 1 p 9, 179 lg 1 p 2 alusel välja mõista Janek Hellilt menetluskuluna
sundraha summas 645 (kuussada nelikümmend viis) eurot riigituludesse.

KrMS § 175 lg 1 p 1 alusel välja mõista Janek Hellilt menetluskuluna kaitsjatasu summas
48.00 (nelikümmend kaheksa) eurot riigituludesse.

KrMS § 180 lg 3 ja KarS § 66 lg 3 alusel võimaldada Janek Hellil tasuda menetluskulud
kokku summas 693.00 eurot ositi 10 kuu jooksul alates kohtuotsuse jõustumisele
järgnevast kuust igakuiselt vähemalt 69.30 eurot.
Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,        Swedbank      EE502200221014193355,        Nordea  Pank
EE401700017002872300 või Danske Bank EE873300333499990003, viitenumbriga
99916700058127 ning selgitusega: „Janek Hell, 1-16-6187, menetluskulude osamakse.“
Kui menetluskulude osamakse ei ole tähtajaks tasutud, pööratakse otsus tasumata osas
täitmisele kohtutäituri kaudu täitemenetluse seadustikus sätestatud korras.

Edasikaebamise kord:

Süüdistataval ja kaitsjal on õigus käskmenetluses tehtud kohtuotsuse kättesaamisest
alates viieteistkümne päeva jooksul taotleda, et kohus arutaks kriminaalasja üldkorras.
Kui süüdistatav ega kaitsja ei taotle, et kohus arutaks kriminaalasja üldkorras,
käskmenetluses tehtud kohtuotsus jõustub.

I Kuriteo asjaolud:

07.11.2015 viibisid S V korteris M M ja Janek Hell, kus tarvitati alkoholi. M M pani külmiku
peale laadima oma mobiiltelefoni Samsung Galaxy S5 Neo. Öösel lahkudes avastati, et telefoni
enam külmiku peal ei ole. Telefoni otsingud tulemisi ei andnud ja seejärel viis neid kaine
autojuht kodudesse laiali. Janek Helli ütluste kohaselt leidis ta M M telefoni mõned nädalad
hiljem auto istme alt ja jättis telefoni omale.

II Süüdistuste sisu:

Janek Helli süüdistatakse selles, et tema isikuna, kes on varem toime pannud varguse, leides
2015 novembrikuus xxxx oma sõiduautost kõrvalistuja istme alt mobiiltelefoni Samsung
Galaxy S5 (IMEI kood xxxx) väärtusega 400 eurot ja teades, et see mobiiltelefon kuulub M M,
pani sellesse oma kõnekaardi abonendinumbriga xxxx ja jättis telefoni enda kasutusse kuni ta
16.02.2016 telefoni politseile üle andis.

Seega Janek Hell, varem varguse toimepannud isikuna, pöörates ebaseaduslikult enda kasuks
tema valduses oleva võõra vallasasja, pani toime KarS § 201 lg 2 p 1 järgi kvalifitseeritava
kuriteo.



                                                                                          2
III Prokuröri ettepanek:

Prokurör teeb ettepaneku tunnistada Janek Hell süüdi KarS § 201 lg 2 p 1 järgi ja karistada teda
KarS § 44 alusel rahalise karistusega 50 päevamäära ulatuses, arvestades keskmise
päevasissetuleku suuruseks 11.40 eurot, s.o 570.00 eurot. KarS § 66 lg 1 ja 3 alusel võimaldada
rahalise karistuse tasumine ositi 10 kuu jooksul alates kohtuotsuse jõustumisele järgnevast
kuust igakuiselt vähemalt 57.00 eurot.

IV Kohtu põhjendused:

KrMS § 251 lg 1 sätestab, et kui teise astme kuriteos, mille eest prokurör peab võimalikuks
kohaldada põhikaristusena rahalist karistust, on tõendamiseseme asjaolud selged, võib kohus
prokuratuuri taotlusel lahendada kriminaalasja käskmenetluses.

KrMS § 253 p 1 kohaselt kriminaalasja kohtusse saabumisel, kuid mitte enne viieteistkümne
päeva möödumist süüdistusakti süüdistatavale ja kaitsjale edastamisest, teeb kohtunik pärast
kriminaalasja kohtualluvuse kontrollimist kohtuotsuse käskmenetluses käesoleva seadustiku
§ 254 järgi.

KrMS § 254 lg 1 sätestab, et kui kohtunik nõustub järeldustega, mis on esitatud süüdistusaktis
süüdistuse tõendatuse ning karistuse määra kohta, koostab ta kohtuotsuse.

Kriminaalasi ning süüdistusakt Janek Helli süüdistuses saabusid kohtusse 18.07.2016.
Süüdistusakti koopia on süüdistatavale ja tema kaitsjale edastatud samuti 18.07.2016.
Süüdistatav ega tema kaitsja kohtule tulenevalt KrMS §-st 252 lõikest 3 omapoolseid kirjalikke
seisukohti kriminaalasja lahendamise kohta esitanud ei ole.

Kohtunik nõustub järeldustega, mis on esitatud süüdistusaktis süüdistuse tõendatuse ning
karistuse määra kohta. Tegemist on teise astme kuriteoga. Tõendamiseseme asjaolud on selged
ning vastavalt prokuröri taotlusele on põhjendatud asja lahendamine käskmenetluses KrMS
§ 251 alusel. Kohus Janek Helli käitumises õigusvastasust ega süüd välistavaid asjaolusid ei
tuvastanud ja asub seisukohale, et süüdistatav pani toime talle inkrimineeritavad kuriteod.

KarS § 201 lg 2 p 1 näeb karistusena ette rahalise karistuse või kuni viieaastase vangistuse.

KarS § 44 lg 1 kohaselt võib kohus kuriteo eest mõista rahalise karistuse kolmkümmend kuni
viissada päevamäära. KarS § 44 lg 2 kohaselt rahalise karistuse päevamäära suuruse arvutab
kohus süüdlase keskmise päevasissetuleku alusel. Kohus võib päevamäära suurust vähendada
erandlike asjaolude tõttu või suurendada süüdlase elatustasemest lähtudes. Arvestatud
päevamäära suurus ei või olla väiksem kui miinimumpäevamäär. Miinimumpäevamäära suurus
on 10 eurot. Prokuratuuri teatisest nähtub, et Janek Helli päevamäära suurus on 11.40 eurot.

KarS § 56 lg 1 kohaselt on karistamise aluseks isiku süü. Karistuse mõistmisel arvestab kohus
kergendavaid ja raskendavaid asjaolusid, samuti võimalust mõjutada süüdlast edaspidi hoiduma
süütegude toimepanemisest ja õiguskorra kaitsmise huvisid. Süüdistatava Janek Helli puhul
karistust kergendavad ja raskendavad asjaolud puuduvad.
Kohus leiab, et karistuse eesmärgid on Janek Helli puhul saavutatavad rahalise karistuse
mõistmisega.




                                                                                                3
V Kohtu seisukoht menetluskulude osas

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva kohtuotsusega
kaasnev sundraha, mis teise astme kuriteo puhul on 1,5 palga alammäära, s.t 645.00 eurot ning
KrMS § 175 lg 1 p 4 alusel kaitsjatasu summas 48.00 eurot. KarS § 66 lg 1 ja 3 alusel mõista
menetluskulude kokku summas 693.00 eurot tasumine ositi 10 kuu jooksul alates kohtuotsuse
jõustumisele järgnevast kuust igakuiselt vähemalt 69.30 eurot.


Kohtunik                           /digitaalselt allkirjastatud/            Tiit Kullerkupp




                                                                                          4
