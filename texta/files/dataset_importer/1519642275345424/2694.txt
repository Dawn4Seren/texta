                                                                                 1-16-7895




                              KOHTUOTSUS
                               EESTI VABARIIGI NIMEL

Kohus                          Pärnu Maakohus

Otsuse tegemise aeg ja koht    16. november 2016.a, Paide


Kriminaalasja number           1-16-7895 (16251000056)

Kohtunik                       Teet Olvik

Kohtuistungi sekretär          Sekretär Anneli Kaljula

                               Jaanus Pikkoja süüdistuses KarS § 201 lg 1, § 4231, 184 lg 2 p 1,
Kriminaalasi                   2, § 345 lg 1, § 349 ja § 1572 järgi, Janar Karus süüdistuses KarS
                               § 184 lg 2 p 1 järgi ning Harri Soini süüdistuses KarS § 349 järgi
                               lühimenetluses.
Prokurör                       Ringkonnaprokurör Merike Lugna

Kaitsjad                       Advokaadid Ants Nõmmik, Natalia Suvorova ja Matti Reinsalu.

                               Jaanus Pikkoja, isikukood: 38809175214; Eesti Vabariigi
                               kodanik; elukoht: xxxxxxx xxx, xxxxx, asukoht: xxxxxxx
                               xxxxxx; haridus: xxxxxxxxxxx; emakeel: eesti keel; xxxxxxx;
                               xxxxxx.
                               Kriminaalkorras karistatud Viru Maakohtu 17.08.2015.a otsusega
                               KarS § 136 lg 1 järgi 3-aastase tingimisi vangistusega 3-aastase
                               katseajaga.
                               Tõkend vahistamine ja viibib eelvangistuses alates 02.04.2016.a.

                               Janar Karus, isikukood: 38203014917; Eesti Vabariigi kodanik;
                               elukoht: xxx xxxxx, xxxxx; haridus: xxxxxxxxx; emakeel: eesti
Süüdistatavad
                               keel; xxxxxxxxxx; töökoht: xx xxxxxxx - xxxxxxxx.
                               Kriminaalkorras karistatud korduvalt, viimati Pärnu Maakohtu
                               01.12.2015.a otsusega KarS § 199 lg 2 p 7, 8, 9 järgi 1 aasta ja 2
                               kuulise tingimisi vangistusega 18-kuulise katseajaga.
                               Tõkend elukohast lahkumise keeld.

                               Harri Soini, isikukood: 35812024924; Eesti Vabariigi kodanik;
                               elukoht: xxxxx xxx, xxxxx xxxx, xxxxx xxxx, xxxxxxxxx;
                               haridus: xxxxxxxxxxx; emakeel: eesti keel; xxxxxxxxxx; töökoht:
                               xxxxxxxxxxxxx xxxxxxxx.
                               Kriminaalkorras karistamata.
                               Tõkendit ei ole kohaldatud.

                                                                                          1
                                                                                         1-16-7895




                                     Juhindudes KrMS §-d 233-238, § 310, § 311, § 313 ja § 315,
RESOLUTSIOON
                                     kohus otsustas:

Süüdi tunnistada Jaanus Pikkoja KarS § 201 lg 1 järgi ning karistuseks mõista (6) kuus kuud
vangistust.
Süüdi tunnistada Jaanus Pikkoja KarS § 4231 järgi ning karistuseks mõista (3) kolm kuud vangistust.
Süüdi tunnistada Jaanus Pikkoja KarS § 345 lg 1 järgi ning karistuseks mõista (6) kuus kuud
vangistust.
Süüdi tunnistada Jaanus Pikkoja KarS § 1572 järgi ning karistuseks mõista (9) üheksa kuud vangistust.
Süüdi tunnistada Jaanus Pikkoja KarS § 349 järgi ning karistuseks mõista rahaline karistus (120)
ükssada kakskümmend päevamäära, s.o (1200) üks tuhat kakssada eurot.
Süüdi tunnistada Jaanus Pikkoja KarS § 184 lg 2 p 1, 2 järgi ning karistuseks mõista (4) neli aastat
vangistust.
KarS § 64 lg 1 alusel suurendada raskeimat vangistuslikku karistust ning liitkaristuseks mõista (4 a 6
k) neli aastat ja kuus kuud vangistust.
KarS § 64 lg 5 alusel rahaline karistus viia täide iseseisvalt.
KrMS § 238 lg 2 alusel vähendada vangistust ühe kolmandiku võrra ning vabadusekaotuslikuks
karistuseks mõista (3) kolm aastat vangistust.
KrMS § 238 lg 2 alusel vähendada rahalist karistust ühe kolmandiku võrra ning karistuseks mõista
rahaline karistus (80) kaheksakümmend päevamäära, s.o (800) kaheksasada eurot.
KarS § 65 lg 2 alusel suurendada käesolevas kriminaalasjas mõistetud vangistust Viru Maakohtu
17.08.2015.a otsusega nr 1-15-6608 mõistetud kandmata karistuse, s.o (2) kaks aastat (11) üksteist
kuud ja (28) kahekümne kaheksa päeva vangistuse, võrra. Seega lõplikuks vabadusekaotuslikuks
liitkaristuseks mõista (5 a) viis aastat (11) üksteist kuud ja (28) kakskümmend kaheksa päeva
vangistust.
KarS § 68 lg 1 alusel arvata eelvangistuses viibitud aeg alates 02.04.2016.a karistusaja hulka ja seeläbi
arvata Jaanus Pikkoja karistuse kandmise algust alates 02.04.2016.a.
Tõkend vahistamine tühistada kohtuotsuse jõustumisel või mõistetud karistuse ärakandmisel.

Süüdi tunnistada Janar Karus KarS § 184 lg 2 p 1 - § 22 lg 3 järgi ning karistuseks mõista (3) kolm
aastat vangistust.
KrMS § 238 lg 2 alusel vähendada karistust ühe kolmandiku võrra ning karistuseks mõista (2) kaks
aastat vangistust.
KarS § 68 lg 1 alusel arvata eelvangistuses viibitud aeg 02.04.2016.a, s.o (1) üks päev. karistusaja
hulka ja seega kandmisele kuuluvaks karistuseks lugeda (1) üks aasta (11) üksteist kuud ja (29)
kakskümmend üheksa päeva vangistust.
KarS § 65 lg 2 alusel suurendada käesolevas kriminaalasjas mõistetud karistust Pärnu Maakohtu
01.12.2015.a otsusega nr 1-15-7193 mõistetud kandmata karistuse, s.o (1) ühe aasta (1) ühe kuu ja
(28) kahekümne kaheksa päeva vangistuse, võrra. Liitkaristuseks mõista (3) kolm aastat (1) üks kuu ja
(27) kakskümmend seitse päeva vangistust.
KarS § 74 lg 1 ja 3 alusel jätta mõistetud vangistus tingimisi täitmisele pööramata juhul, kui Janar
Karus ei pane (3) kolme aastase katseaja jooksul toime uut kuritegu ning täidab KarS § 75 lg-s 1
sätestatud kontrollnõudeid:
1) elama kohtu määratud alalises elukohas, milleks on ankeetandmetes märgitud elukoht;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires

                                                                                                  2
                                                                                         1-16-7895
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.
KarS § 74 lg 5, KarS § 75 lg 2 p 9 ja KarS § 751 lg 3 alusel kohustada Janar Karust käitumiskontrolli
ajal alluma elektroonilisele valvele tähtajaga (8) kaheksa kuud. KarS § 751 lg 4 kohaselt hakkab
elektroonilise valve tähtaeg kulgema päevast, kui elektroonilise valve seade kinnitatakse süüdlase
keha külge. Elektroonilise valve seade kinnitada Janar Karuse keha külge kohtuotsuse jõustumisel.
KarS § 78 p 1 alusel katseaja algust arvata alates kohtuotsuse kuulutamisest, s.o 16.11.2016.a, välja
arvatud KarS § 75 sätestatud käitumiskontrolli nõuete osas, mille kohaldamist alustatakse pärast
kohtulahendi jõustumist.
Tõkend elukohast lahkumise keeld tühistada kohtuotsuse jõustumisel.

Süüdi tunnistada Harri Soini KarS § 349 järgi ning karistuseks mõista rahaline karistus (60)
kuuskümmend päevamäära, s.o (600) kuussada eurot.
KrMS § 238 lg 2 alusel vähendada karistust ühe kolmandiku võrra ning karistuseks mõista rahaline
karistus (40) nelikümmend päevamäära, s.o (400) nelisada eurot.
KarS § 73 lg 1 ja 3 alusel jätta mõistetud karistus tingimisi täitmisele pööramata juhul, kui Harri Soini
ei pane (1) ühe aastase katseaja jooksul toime uut tahtlikku kuritegu.
KarS § 78 p 1 alusel katseaja algust arvata alates kohtuotsuse kuulutamisest, s.o 16.11.2016.a.

Asitõendid
- digitaalne kaal Digital Scale (pakend 3) – KarS § 83 lg 1 alusel konfiskeerida ning KrMS § 126 lg 3
p 4 alusel hävitada;
- digitaalne kaal (pakend 9) – KarS § 83 lg 1 alusel konfiskeerida ning KrMS § 126 lg 3 p 4 alusel
hävitada;
- narkootilised ained - KarS § 191 ja § 83 alusel konfiskeerida ning NPALS § 7 lg 3 alusel jätta EKEI-
le;
- ekspertiisi aktiga tagastatud tabletid ja narkootilise aine pakendid – KarS § 83 alusel konfiskeerida
ning KrMS § 126 lg 3 p 4 alusel hävitada;
- minigrip kott roosakat värvi vedelikuga (pakend 6) – KarS § 83 lg 1 alusel konfiskeerida ning KrMS
§ 126 lg 3 p 4 alusel hävitada;
- sülearvuti Lenova koos laadijaga (pakend nr 11) – KrMS § 126 lg 3 p 2 alusel tagastada A Be;
- ümbrikusse pakendatud märkmepaber – KrMS § 126 lg 3 p 1 alusel jätta kriminaalasja juurde;
- CD- ja DVD-plaadid – KrMS § 126 lg 3 p 1 alusel jätta kriminaalasja juurde.

Tsiviilhagid
S OÜ (registrikood: x) esitatud tsiviilhagi 391.76 eurot jätta rahuldamata.
Rahuldada E AS (registrikood: x) tsiviilhagi ning välja mõista Jaanus Pikkojalt KrMS § 310 lg 1, VÕS
§ 113, § 127, § 128, § 1045, § 1050 ja § 1043 alusel E AS kasuks (406.50) nelisada kuus eurot ja 50
senti, mis kanda E AS arveldusarvele nr xxxxxxxxxxxxxxxxxxxx.

Menetluskulud
Välja mõista KrMS § 180 lg 1 alusel süüdimõistetult Jaanus Pikkojalt menetluskulud riigi tuludesse –
KrMS § 175 lg 1 p 3 alusel riiklikul ekspertiisiasutusel tekkinud kulu (aktid nr 16E-GE0439 ja nr 16E-
AN0351) (907.50) üheksasada seitse eurot ja 50 senti, KrMS § 175 lg 1 p 4 alusel riigi õigusabi korras
määratud kaitsja tasu (1152) üks tuhat ükssada viiskümmend kaks eurot ning KrMS § 175 lg 1 p 9 ja §
179 lg 1 p 1 alusel sundraha (1075) üks tuhat seitsekümmend viis eurot, kokku (3134.50) kolm tuhat
ükssada kolmkümmend neli eurot ja 50 senti.

Välja mõista KrMS § 180 lg 1 alusel süüdimõistetult Janar Karuselt menetluskulud riigi tuludesse –
KrMS § 175 lg 1 p 3 alusel riiklikul ekspertiisiasutusel tekkinud kulu (aktid nr 16E-GE0439 ja nr 16E-

                                                                                                  3
                                                                                      1-16-7895
AN0351) (907.50) üheksasada seitse eurot ja 50 senti ning KrMS § 175 lg 1 p 9 ja § 179 lg 1 p 1
alusel sundraha (1075) üks tuhat seitsekümmend viis eurot, kokku (1982.50) üks tuhat üheksasada
kaheksakümmend kaks eurot ja 50 senti.

Välja mõista KrMS § 180 lg 1 alusel süüdimõistetult Harri Soinilt menetluskulud riigi tuludesse –
KrMS § 175 lg 1 p 4 alusel riigi õigusabi korras määratud kaitsja tasu ja kulud (337.92) kolmsada
kolmkümmend seitse eurot ja 92 senti ning KrMS § 175 lg 1 p 9 ja § 179 lg 1 p 2 alusel sundraha
(645) kuussada nelikümmend viis eurot, kokku (982.92) üheksasada kaheksakümmend kaks eurot ja
92 senti.

Riigi kasuks välja mõistetud menetluskulud ja rahaline karistus tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is või
a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida maksekorraldusele
viitenumber. Jaanus Pikkojal kasutada menetluskulude tasumisel viitenumbrit 99916700082368 ning
rahalise karistuse tasumisel viitenumbrit 99916400008558. Janar Karusel kasutada menetluskulude
tasumisel viitenumbrit 99916700082384. Harri Sonil kasutada menetluskulude tasumisel viitenumbrit
99916700082397.

Janar Karusel ja Harri Soinil tasuda välja mõistetud menetluskulud (12) kaheteist kuu jooksul alates
kohtuotsuse jõustumisest. Jaanus Pikkojal tasuda välja mõistetud menetluskulud ja rahaline karistus
(1) ühe kuu jooksul alates kohtuotsuse jõustumisest.
Kohustada Janar Karust tasuma menetluskulu 1982.50 eurot ositi (12) kaheteist kuu jooksul (12)
kaheteistkümnes osas alates kohtuotsuse jõustumisest mitte vähem kui (166) ükssada kuuskümmend
kuus eurot kuus ja viimasel kuul (156.50) ükssada viiskümmend kuus eurot ja 50 senti.
Kohustada Harri Soini tasuma menetluskulu 982.92 eurot ositi (12) kaheteist kuu jooksul (12)
kaheteistkümnes osas alates kohtuotsuse jõustumisest mitte vähem kui (82) kaheksakümmend kaks
eurot kuus ning viimasel kuul (80.92) kaheksakümmend eurot ja 92 senti. Kui rahalised nõuded pole
täies ulatuses tähtajaks täidetud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.
Kui rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
KrMS § 318 lg 3 p 2 kohaselt ei ole prokuratuuril apellatsiooni esitamise õigust lühimenetluses tehtud
süüdimõistva kohtuotsuse peale.
KrMS § 319 lg 1 sätestab, et apellatsiooniõiguse kasutamise soovist tuleb otsuse teinud kohtule
teatada kirjalikult seitsme päeva jooksul alates kohtuotsuse resolutiivosa kuulutamisest.
KrMS § 319 lg 2 kohaselt esitatakse apellatsioon kirjalikult vormistatuna Tallinna Ringkonnakohtule
15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest eraldi
määruskaebe korras 15 päeva jooksul alates päevast, mil isik sai vaidlustatavast kohtumäärusest teada
või pidi teada saama. Määruskaebus tuleb esitada Pärnu Maakohtule.

Asjaolud
Jaanus Pikkoja süüdistatakse selles, et ta pööras ebaseaduslikult enda kasuks S OÜ-le kuuluva
sõiduauto xxxxx xxx reg nr xxxxxx, VIN kood x, maksumusega 1200 eurot. Nimelt J. Pikkoja sõlmis
ja võttis liisingusse 03.07.2015 xxxxxxxxxx xxxxxxxxxxxx x liisingulepingu nr x1 alusel
eelpoolnimetatud sõidukile, kohustudes sõiduki eest tasuma igakuiseid osamakseid lõpptähtajaga
25.09.2015. J. Pikkoja lepingust tulenevaid kohustusi ei täitnud ehk sõiduki eest liisingut S OÜle ei
maksnud, vaid omavoliliselt müüs nimetatud sõiduki 2015 aasta sügisel tuvastamata kuupäeval xxxx
linnas edasi RP, saades auto eest varalist kasu 1000 eurot.

                                                                                               4
                                                                                      1-16-7895
Valduses oleva võõra vallasasja enda kasuks pööramisega pani Jaanus Pikkoja toime KarS §
201 lg 1 järgi kvalifitseeritava kuriteo.

Jaanus Pikkoja süüdistatakse selle, et olles eelnevalt 05.11.2015 (karistatud 09.11.2015 otsusega
väärteoasjas 251015002830) ja 29.01.2016 (karistatud 29.01.2016 otsusega väärteoasjas
251016000212) juhtinud mootorsõidukit juhtimisõiguseta, juhtis 17.03.2016 kella 07.50 ajal
xxxxxxxx xxxxx xxxxxxx xxxxxxxx tänaval maja x juures mootorsõidukit xxxx xxxx reg nr xxxxxx,
omamata vastava kategooria juhtimisõigust.
Mootorsõiduki juhtimisega juhtimisõiguseta isikuna süstemaatiliselt pani Jaanus Pikkoja toime
KarS § 423’1 järgi kvalifitseeritava kuriteo.

Jaanus Pikkoja süüdistatakse selles, et varem narkootikumidega seotud kuriteo toimepannud isikuna,
isikute grupis koos Janar Karus’e ja AL omandasid eelneva kokkuleppe alusel 01.04.2016 täpselt
kindlaks tegemata kellaajal xxxxxxxxx linnas seni täpselt tuvastamata kohas 92,51 g narkootilist ainet
amfetamiin ja 76 ecstasy tabletti, mille toimetasid sõiduautoga xxxx xxxx registreerimisnumbriga
xxxxxx xxxxxxxx xxxx maakonda, kus nad Tallinn-Tartu-Luhamaa mnt 87 km politsei poolt kinni
peeti ning hilisemal sõiduauto xxxx xxxx registreerimisnumbriga xxxxxx läbiotsimisel leiti
politseitöötajate poolt autost narkootiline aine ecstasy ja amfetamiin.
Narkootilised ained amfetamiin ja ecstasy (metüleendioksümetamfetamiin (MDMA)) kuuluvad
vastavalt Narkootiliste ja psühhotroopsete ainete ning nende lähteainete seaduse (NPALS) § 31 lg 1 ja
sotsiaalministri 18.05.2005 määruse nr 73 lisa 1 alusel narkootiliste ja psühhotroopsete ainete I
nimekirja.
NPALS § 3 lg 1 järgi on narkootiliste ainete käitlemine keelatud, välja arvatud meditsiinilisel või
teaduslikul eesmärgil, narkootiliste ja psühhotroopsete ainetega seotud kuritegude ennetamiseks,
avastamiseks ning tõkestamiseks või käesolevas seaduses ettenähtud õppeotstarbel kasutamise
eesmärgil.
NPALS § 31 lg 3 kohaselt loetakse suureks koguseks narkootilise aine kogust, millest piisab
narkojoobe tekitamiseks vähemalt kümnele inimesele.
Narkootilise aine suures koguses omandamisega isikute grupis ja isikuna, kes on varem toime
pannud narkootikumidega seotud süüteo, pani Jaanus Pikkoja toime KarS § 184 lg 2 p 1,2 järgi
kvalifitseeritava kuriteo.

Jaanus Pikkoja süüdistatakse selles, et ta kasutas B AS-ist laenu saamise eesmärgil kindlaks
tegemata isiku poolt võltsinud dokumenti, Harri Soini nimele vormistatud x x OY palgalehti,
ajavahemikus 01.10.2015 – 23.10.2015, 02.11.2015 – 21.11.2015, 02.12.2015 – 18.12.2015, esitas
võltsitud dokumendid 14.01.2016 kell 15:37:41 xxxxxx IP-aadressilt x, misjärel sai Harri Soini nimel
x portaali kaudu 14.01.2016 laenulepingu alusel laenu summas 8000 eurot. Samuti kasutas J. Pikkoja
O OÜ-st laenu saamise eesmärgil kindlaks tegemata isiku poolt võltsinud dokumenti, Harri Soini
nimele vormistatud Swedbank konto väljavõtet, millel märgitud sissetulekud x OY-st ajavahemikul
08.10.2015 kuni 18.03.2016, esitas võltsitud dokumendi 29.03.2016 ajavahemikul 13:37 – 16:49
xxxxxxxx IP-aadressilt x, misjärel sai Harri Soini nimel x portaali kaudu 29.03.2016 laenulepingu
alusel laenu summas 2500 eurot, millest panka kanti 2374,50 eurot. Samuti kasutas J. Pikkoja c AS-ist
laenu saamise eesmärgil kindlaks tegemata isiku poolt võltsinud dokumenti, Harri Soini nimele
vormistatud Swedbank konto väljavõtet, millel märgitud sissetulekud c OY-st ajavahemikul
08.10.2015 kuni 18.03.2016, esitas võltsitud dokumendi 28.03.2016 kella 11:43 ajal, kuid laenutaotlus
lükati teenindaja poolt tagasi. J. Pikkoja kasutas S OÜ-st laenu saamise eesmärgil kindlaks tegemata
isiku poolt võltsinud dokumenti, Harri Soini nimele vormistatud Swedbank konto väljavõtet, millel
märgitud sissetulekud x OY-st ajavahemikul 08.10.2015 kuni 18.03.2016, esitas võltsitud dokumendi
28.03.2016 kell 12:30 ajal IP-aadressilt x, kuid laenutaotlus tühistati.
Teadvalt võltsitud dokumendi kasutamisega eesmärgiga omandada õigus laenu saada pani
Jaanus Pikkoja toime KarS § 345 lg 1 järgi kvalifitseeritavad kuriteod.


                                                                                               5
                                                                                        1-16-7895
Jaanus Pikkoja süüdistatakse selles, et 14.01.2016 xxxxx xxxxxxxx xxxxxxx xxx korteris kasutas
Harri Soini nimele välja antud tähtsat isikliku dokumenti, s.o Eesti Vabariigi kodaniku isikutunnistust
numbriga x, registreeris laenu saamise eesmärgil Harri Soini teadmisel ja tema isikuandmeid
kasutades 14.01.2016 B AS kliendiks ning sõlmis laenulepingu nr 2551191 8000 eurole.
Ajavahemikul 14.01.2016 kuni 18.01.2016 viis Jaanus Pikkoja Harri Soini Swedbank pangaautomaadi
juurde xxxxe linnas, kus Harri Soini sisestas oma pangakaardi ja PIN koodi ning seejärel võttis Jaanus
Pikkoja Harri Soini kontolt välja sularaha kogusummas 7860 eurot ning 18.01.2016 on tehtud
ülekanne 140 euro ulatuses HL. Samuti kasutas J. Pikkoja xxxx linnas xxxxxx xxx korteris Harri Soini
nimele välja antud tähtsat isikliku dokumenti, s.o Eesti Vabariigi kodaniku isikutunnistust numbriga x,
esitas laenu saamise eesmärgil Harri Soini teadmata I OÜ-le krediidikonto avamise taotluse
25.03.2016 IP aadressilt x. 26.03.2016 tagastas Harri Soinile isikutunnistuse, misjärel käis Harri Soini
ennast xxxx postkontoris (xxxxxxxxx x xxxx) tuvastamas. 28.03.2016 esitas Jaanus Pikkoja Harri
Soini nimel krediidikonto avamise taotluse lepingu numbriga 2670202 limiidiga 1000 eurot ja
väljamaksega 1000 eurot IP aadressilt x, mis kanti pangakontole 28.03.2016.
29.03.2016 viis Jaanus Pikkoja Harri Soini Swedbank pangaautomaadi juurde, kus Harri Soini sisestas
oma pangakaardi ja PIN koodi ning seejärel võttis Jaanus Pikkoja Harri Soini kontolt välja sularaha
kogusummas 945 eurot ning 29.03.2016 on tehtud ülekanne AS 50 eurot, selgitusega ülekanne J.P.
Jaanus Pikkoja kasutas xxxxx xxxxxx xxxxxxx xxx korteris Harri Soini nimele välja antud tähtsat
isikliku dokumenti, s.o Eesti Vabariigi kodaniku isikutunnistust numbriga x, registreeris laenu saamise
eesmärgil Harri Soini teadmata ja tema isikuandmeid kasutades 05.03.2016 x portaali kliendiks,
sõlmis 29.03.2016 IP aadressilt x laenulepingu nr SI6935925 2500 eurole, millest panka kantud
2374,50 eurot. 29.03.2016 viis Jaanus Pikkoja Harri Soini Swedbank pangaautomaadi juurde, kus
Harri Soini sisestas oma pangakaardi ja PIN koodi ning seejärel võttis Jaanus Pikkoja Harri Soini
kontolt välja sularaha kogusummas 2375 eurot.
Teise isiku nimele väljaantud tähtsa isikliku dokumendi kasutamisega eesmärgiga omandada
õigus saada laenu pani Jaanus Pikkoja toime KarS § 349 järgi kvalifitseeritavad kuriteod.

Jaanus Pikkoja süüdistatakse selles, et 28.09.2015 E AS kontoris asukohaga xxxxx xxxx xxxx x,
esitas klienditeenindajale varalise kasu saamise eesmärgil MO nimel liitumislepingu nr 4230612, selle
lisa nr 4230625 osamaksetega vara müügilepingu sõlmimiseks teise isiku nimele väljaantud tähtsa
isikliku dokumendi –MO nimele välja antud Eesti Vabariigi juhiloa numbriga x, kasutades teise isiku
nimele väljaantud tähtsat isiklikku dokumenti eesmärgiga saada MO nimel enda valdusse
mobiiltelefon Huawei Ascend G6 maksumusega 186 eurot, kuid jätta järelmaksulepingust tulenevad
kohustused edaspidi täitmata ehk MO kanda.
Teise isiku nimele väljaantud tähtsa isikliku dokumendi kasutamisega eesmärgiga omandada
õigus saada endale mobiiltelefon, kuid jättes tasumata liisingumaksed, pani Jaanus Pikkoja
toime KarS § 349 järgi kvalifitseeritava kuriteo.

Jaanus Pikkoja tegelikest asjaoludest teadvalt ebaõige ettekujutuse loomise teel varalise kasu
saamise eesmärgil 28.09.2015 eesmärgiga varjata oma tegelikke isikuandmeid ja enda poolt
toimepandavat kuritegu, samuti raskendamaks enda isiku hilisemat tuvastamist ning eesmärgiga luua
teise isikuna esinemise teel temast teadvalt ebaõige ettekujutus, ebaseaduslikult ilma MO nõusolekuta
sõlmis xxxxx xxxxxx xxxx x asuvas E AS kontoris liitumislepingu nr 4230612, mille lisa nr 4230625
osamaksetega vara müügilepingu alusel sai enda valdusesse mobiiltelefoni Huawei Ascend G6,
maksumusega 186.00 eurot. Võlgnevuse tõttu 28.01.2016 antud nõue edasi Lindorff Eesti AS-ile,
võlgnevus kokku 410,04 eurot.
Teist isikut tuvastavate isikuandmete tema nõusolekuta edastamisega eesmärgiga varjata
kuritegu, pani Jaanus Pikkoja toime KarS § 1572 järgi kvalifitseeritava kuriteo.

Janar Karust süüdistatakse selles, et ta isikute grupis koos Jaanus Pikkoja ja AL omandasid eelneva
kokkuleppe alusel 01.04.2016 täpselt kindlaks tegemata kellaajal xxxxxxxx linnas, täpselt tuvastamata
kohas ja kindlaks tegemata isikult suures koguses, 92,51 g narkootilist ainet amfetamiin ja 76 ecstasy

                                                                                                 6
                                                                                         1-16-7895
tabletti, mille toimetasid sõiduautoga xxxx xxxx registreerimisnumbriga xxxxxx xxxxxxxxxx xxxxx
xxxxxxxx, kus nad Tallinn-Tartu-Luhamaa mnt 87 km politsei poolt kinni peeti ning hilisemal
sõiduauto xxxx xxxx registreerimisnumbriga xxxxxx läbiotsimisel leiti politseitöötajate poolt autost
narkootiline aine ecstasy ja amfetamiin.
Narkootilised ained amfetamiin ja ecstasy (metüleendioksümetamfetamiin (MDMA)) kuuluvad
vastavalt Narkootiliste ja psühhotroopsete ainete ning nende lähteainete seaduse (NPALS) § 31 lg 1 ja
sotsiaalministri 18.05.2005 määruse nr 73 lisa 1 alusel narkootiliste ja psühhotroopsete ainete I
nimekirja.
NPALS § 3 lg 1 järgi on narkootiliste ainete käitlemine keelatud, välja arvatud meditsiinilisel või
teaduslikul eesmärgil, narkootiliste ja psühhotroopsete ainetega seotud kuritegude ennetamiseks,
avastamiseks ning tõkestamiseks või käesolevas seaduses ettenähtud õppeotstarbel kasutamise
eesmärgil.
NPALS § 31 lg 3 kohaselt loetakse suureks koguseks narkootilise aine kogust, millest piisab
narkojoobe tekitamiseks vähemalt kümnele inimesele.

Narkootilise aine suures koguses omandamises isikute grupis on Janar Karusele esitatud
süüdistus KarS § 184 lg 2 p 1 järgi kvalifitseeritava kuriteo toimepanemises.

Harri Soinit süüdistatakse selles, et ta vähemalt 14.01.2016, 28.03.2016 ja 29.03.2016 andis xxxxx
xxxxxxx xxxxxxx xxx korteris enda nimele välja antud tähtsa isikliku dokumendi, s.o Eesti Vabariigi
kodaniku isikutunnistuse numbriga x Jaanus Pikkojale, teades, et tema isikuandmeid kasutades
registreeris Jaanus Pikkoja ennast erinevates kiirlaenuportaalides kliendiks ning sai laenu P AS-ist
8000 eurot, O OÜ-st 2500 eurot ja C-st 1000 eurot, mille väljavõtmiseks Jaanus Pikkoja viis Harri
Soini Paide linnas pangaautomaadi juurde, lasi viimasel panna PIN koodi ja võttis raha kontolt
erinevatel päevadel välja.
Enda nimele välja antud isikliku dokumendi teisele isikule kasutamiseks andmisega eesmärgiga
omandada õigus saada laenu, pani Harri Soini toime KarS § 349 järgi kvalifitseeritava kuriteo.

Kohtumenetluse poolte seisukohad kohtus
Süüdistatav Jaanus Pikkoja tunnistas kohtuistungil ennast talle esitatud süüdistustes süüdi ning jäi
kohtueelses menetluses antud ütluste juurde. Kaitsja toetas J. Pikkoja seisukohti ning palus kohtul
määrata võimalikult leebe karistus.
Janar Karus tunnistas end talle esitatud süüdistuses süüdi ning jäi kohtueelses menetluses antud ütluste
juurde. Kaitsja toetas J. Karuse seisukohti ning palus võimalusel määrata mittevangistuslik karistus.
Harri Soini tunnistas end kohtuistungil talle esitatud süüdistuses süüdi osaliselt ning jäi kohtueelses
menetluses antud ütluste juurde. Kaitsja toetas H. Soini seisukohti ning selgitas, et antud juhul kasutati
ära lihtsalt süüdistatava lihtsameelsust.
Prokurör leidis, et süüdistatavatele esitatud süüdistused on tõendatud ning nad on toime pannud neile
etteheidetavad kuriteod. Prokurör palus süüdistatavad süüdi tunnistada. Prokurör taotles J. Pikkoja
karistamist KarS § 201 lg 1 järgi 6 kuulise vangistusega, § 4231 järgi 4 kuulise vangistusega, § 184 lg
2 p 1, 2 järgi 4 aastase vangistusega, § 345 lg 1 järgi 6 kuulise vangistusega, § 349 järgi rahalise
karistusega 120 miinimumpäevamäära, s.o 1200 eurot, § 1572 järgi 10 kuulise vangistusega. Prokurör
taotles J. Pikkojale liitkaristuseks 5 aastat 9 kuud vangistust ning rahalist karistust 120
miinimumpäevamäära, s.o 1200 eurot. Karistust vähendada KrMS § 238 lg 2 alusel 1/3 võrra ning
mõista karistuseks 3 aastat ja 10 kuud vangistust ja rahaline karistus 80 miinimumpäevamäära, s.o 800
eurot. KarS § 65 lg 2 alusel suurendada karistust 17.08.2015.a Viru Maakohtu mõistetud ära kandmata
karistuse võrra ehk 2 aasta 11 kuu 28 päeva vangistuse võrra. Lõplikuks liitkaristuseks taotles
prokurör J. Pikkojale 6 aastat 9 kuud 28 päeva vangistust ning rahaline karistus 80
miinimumpäevamäära, s.o 800 eurot. Prokurör taotles Janar Karus karistamist KarS § 184 lg 2 p 1 ja §
22 lg 3 järgi 2 aasta ja 9 kuulise vangistusega. KarS § 238 lg 2 alusel vähendada karistust 1/3 võrra
ning karistuseks mõista 1 aasta 10 kuud vangistust. KarS § 65 lg 2 alusel suurendada karistust
01.02.2015.a Pärnu maakohtu mõistetud ärakandmata karistuse ehk 1 aasta 1 kuu 28 päeva võrra.

                                                                                                   7
                                                                                         1-16-7895
Liitkaristuseks mõista 3 aastat vangistust. Prokurör taotles KarS § 74 alusel karistuse tingimisi
kohaldamist juhul, kui Janar Karus ei pane 3-aastase katseaja jooksul toime uut tahtlikku kuritegu.
Lisaks taotles prokurör KarS § 75 lg 2 p 9, § 75´ lg 3 p 2 alusel Janar Karuse kohustamist alluda
elektroonilisele valvele tähtajaga 6 kuud. Prokurör taotles Harri Soini karistamist KarS § 349 järgi
rahalise karistusega 60 miinimumpäevamäära, s.o 600 eurot. KrMS § 238 lg 2 alusel vähendada
karistust 1/3 võrra ning karistuseks mõista 40 miinimumpäevamäära ehk 400 eurot. KarS § 73 lg 1, 3
alusel jätta karistus tingimisi täitmisele pööramata juhul, kui H.Soini ei pane 1-aastase katseaja
jooksul toime uut tahtlikku kuritegu.

Kohtu seisukoht
Kohus leiab, et süüdistatavate süü neile süüks pandud kuritegude toimepanemises on leidnud
tõendamist ning seda alljärgnevalt.

Jaanus Pikkoja
Süüdistus KarS § 201 lg 1 järgi
Jaanus Pikkojale heidetakse ette, et ta pööras ebaseaduslikult enda kasuks S OÜle kuuluva sõiduauto
xxxxx xxx reg nr xxxxxx, VIN kood x, maksumusega 1200 eurot.
KarS § 201 lg 1 sätestab, et valduses oleva võõra vallasasja või isikule usaldatud muu võõra vara
ebaseaduslikult enda või kolmanda isiku kasuks pööramise eest karistatakse rahalise karistuse või kuni
üheaastase vangistusega.
KarS § 201 mõttes enda kasuks pööramine tähendab asja faktilist muutmist endale või kolmandale
isikule kuuluvaks. Omastamise erinevus vargusest (§ 199) seisnebki selles, et omastamise korral on
asi isiku valduses, seega ei esine karistatav tegevus mitte valduse üleminekus, vaid valduses oleva asja
enda kasuks pööramises (RKKK 3-1-1-107-10 p 8, 3-1-1-23-11 p 4). Viimane võib väljenduda
valduses oleva asja endale jätmises, äratarvitamises, raiskamises, võõrandamises (müümises,
vahetamises vms), pantimises (kavatsuseta see hiljem välja osta või vähemalt mööndes, et see ei ole
pantija rahalist seisu arvestades tõenäoline).
Kuriteokaebusest (I kd t.l 2) nähtub, et S OÜ palub toimetada KarS § 201 sätestatud kuriteo tunnustel
kriminaalmenetluse. Nimelt oli J. Pikkoja valduses liisinglepingu alusel S OÜ-le kuuluv sõiduk xxxxx
xxx reg. märgiga xxxxxx, mille aga J. Pikkoja võõrandas S OÜ loata kolmandale isikule.
Ostu-müügilepingust No SL150181 (I kd t.l 3) nähtub, et 03.07.2015.a J. Pikkoja on OÜ-le S müünud
sõiduki xxxxx xxx reg märgiga xxxxxx. Nimetatuga on tuvastatud, et sõiduauto xxxxx xxx reg.
märgiga xxxxxx omanik oli S OÜ.
Liisingulepingust nr. SL150181 (t.l 4-13) nähtub, et 03.07.2015.a võttis J. Pikkoja S OÜ-lt liisingusse
sõiduauto xxxxx xxx reg. märgiga xxxxxx. Liisinglepingu juures olevast sõiduki
registreerimistunnistuse koopiast (I kd t.l 11) nähtub, et viidatud sõiduki omanik oli S OÜ ning
vastutav kasutaja Jaanus Pikkoja. Sama kinnitab ka Maanteeameti väljatrükk (I kd t.l 50-51).
Liiklusseaduse § 2 p 93 kohaselt on vastutav kasutaja Eesti kodakondsusega või Eestis elamisloa või -
õiguse saanud Eestis alalist elukohta omav füüsiline isik või Eestis registreeritud juriidiline isik, kes
kasutab sõidukit kasutuslepingu või omandireservatsiooniga müügilepingu alusel ning kes on kantud
mootorsõiduki eest vastutava kasutajana liiklusregistrisse. Seega liiklusseaduse kohaselt on vastutav
kasutaja isik, kes reaalselt sõidukit kasutab ehk isik, kelle valduses sõiduk on.
Kuna S OÜ ja J. Pikkoja vahel oli sõlmitud liisingleping ning isik oli märgitud vastutava kasutajana
liiklusregistrisse, siis on tuvastatud, et vaidlusalune sõiduk oli J. Pikkoja valduses.
Kannatanu juhatuse liikme DP ütlustest (I kd t.l 15-17) nähtub, et J. Pikkoja on pööranud enda kasuks
S OÜ-le kuuluva sõiduki, millega J. Pikkoja tekitas kannatanule kahju 1363.95 eurot. Kannatanu
ütluste kohaselt müüs J. Pikkoja sõiduki edasi kolmandale isikule ning kannatanul puuduvad andmed
sõiduki asukoha ja valdaja kohta.
x vastusest (I kd t.l 68-75) nähtub, et 2015.a suvel või sügisel on portaali x sisestatud sõiduki xxxxx
xxx reg. märgiga xxxxx müügikuulutus. Müügikuulutuse on väidetavalt ülesse pannud kasutaja Jaanus
Pikkoja (ik 38809175214). Seega on nimetatuga tuvastatud, et J. Pikkoja on püüdnud müüa autot,
mille omanik ta ei olnud.

                                                                                                  8
                                                                                         1-16-7895
Jaanus Pikkoja on kohtueelses menetluses andnud ütlusi (I kd t.l 76-80) selle kohta, et 2015.a suvel
soetas ta liisinguga sõiduki xxxxx xx reg. märgiga xxxxxx. Lepingu sõlmimise tulemusel kanti S OÜ
liiklusregistris sõiduki omanikuks ning temast sai sõiduki vastutav kasutaja. J. Pikkoja sai sõiduki oma
valdusesse. Süüdistatava sõnul ilmnesid sõidukil pärast ostmist tehnilised rikked, kuna ostja autot
tagasi võtta ei soovinud, siis otsustas ta sõiduki maha müüa. Nädalaga õnnestus süüdistataval auto
müüa. Ostjaks oli umbes 45-aastane meesterahvas. J. Pikkoja selgituste kohaselt ütles ta ostjale, et
auto omanikuks on liisingfirma. Süüdistatava sõnul müüs ta auto seetõttu, et oli liisingfirma peale
vihane, kuna ta oli enda hinnangul petta saanud ning talle oli müüdud tehniliselt mittekorras sõiduk.
Jaanus Pikkoja ütlustega on leidnud samuti kinnitust, et ta võõrandas kolmandale isikule OÜ-le S
kuuluva sõiduki.
Tunnistaja RP ütlustest (I kd t.l 106-109) nähtub, et ta ostis 2015.a sügisel auto xxxxx xxx reg.
märgiga xxxxxx Jaanus Pikkojalt. Tunnistaja sõnul ütles auto müüja talle, et sõiduki
ümberregistreerimisega probleeme ei ole. Auto ostmisel ostu-müügi lepingut kohapeal ei sõlmitud.
Müüja väitel pidi eeltäidetud, s.o müüja andmetega täidetud leping, olema auto kindalaekas.
Tunnistaja otsustas, et ta ei hakka enda lepingu osa samuti kohapeal täitma ning teeb seda hiljem
kodus. Samuti selgitas müüja tunnistaja küsimisele, et auto on ajutiselt arvelt maas, kuna ta ei ole seda
pikka aega kasutanud ning ei soovi maksta sundkindlustust. Tunnistaja sai auto oma valdusesse.
Hiljem tuvastas tunnistaja, et auto kuulub liisingfirmale, mistõttu ta enda nimele seda registreerida ei
saa. Seetõttu otsustas tunnistaja auto veel omakorda edasi müüa. Tunnistaja sõnul müüs ta auto R Ae
400 euro eest. Tunnistaja kinnitusel selgitas ta müümisel ka autoga seotud probleeme. Autoga andis ta
kaasa sama eeltäidetud müügilpeingu, mille temagi oli ostmisel saanud, kuid ta ei olnud senini enda
andmeid ostja kohale sisestanud.
Eelnevaga on leidnud vastuvaidlematut tuvastamist, et Jaanus Pikkoja müüs liisinglepingu alusel tema
valduses olnud SOÜ-le kuulunud sõiduki kolmandale isikule. Selliseks müügitehinguks puudus J.
Pikkojal igasugune S OÜ nõusolek. Seega J. Pikkoja pööras valduses oleva võõra vallasasja
ebaseaduslikult enda kasuks. Eeltooduga on täidetud KarS § 201 lg 1 sätestatud kuriteo objektiivne
koosseis.
Subjektiivsest küljest on antud tegu toime pandud KarS § 16 lg 2 kohaselt kavatsetult. J. Pikkoja oli
teadlik, et müüdav sõiduk kuulub S OÜ-le. Seega ta oli teadlik, et ta ei ole sõiduki omanik, mistõttu ei
ole tal ka sõidukit võimalik ilma omaniku nõusolekuta müüa. Teades, et müüdav vara ei kuulu talle,
otsustas J. Pikkoja sõiduki siiski võõrandada. Enda väidel tegi ta seda, kuna oli liisingfirma peale
vihane ja arvas, et oli petta saanud. Isegi juhul, kui J. Pikkoja selgitused müümise põhjuste kohta
vastavad tõele, siis ei õigusta ega vabanda see teisele isikule kuulunud vara müümist. Tegemist ei ole
kohase meetmega probleemide lahendamisel. Seega J. Pikkoja seadis eesmärgiks süüteokoosseisule
vastava asjaolu teostamise ja teadis, et see saabub, st isiku eesmärk oli võõrandada teise isiku vara,
omamata selleks õigust. Õigusvastasust ja süüd välistavad asjaolud puuduvad. Seega hinnates
tõendeid kogumis on käesolevas kriminaalasjas leidnud täielikku tõendamist süüdistatava poolt talle
KarS § 201 lg 1 järgi inkrimineeritud kuriteo toimepanemine.
Süüdistus KarS § 4231 järgi
J. Pikkojale heidetakse ette, et olles eelnevalt 05.11.2015.a (karistatud 09.11.2015.a otsusega
väärteoasjas 251015002830) ja 29.01.2016.a (karistatud 29.01.2016.a otsusega väärteoasjas
251016000212) juhtinud mootorsõidukit juhtimisõiguseta, juhtis 17.03.2016.a kella 07.50 ajal
xxxxxxxxxx xxxxx xxxxxxx xxxxxxxxx tänaval maja x juures mootorsõidukit xxxx xxxx reg nr
xxxxxx, omamata vastava kategooria juhtimisõigust.
KarS § 4231 sätestab, et mootorsõiduki, maastikusõiduki või trammi juhtimise eest vastava kategooria
mootorsõiduki või trammi juhtimisõiguseta isiku poolt, kui see on toime pandud süstemaatiliselt,
karistatakse rahalise karistuse või kuni üheaastase vangistusega.
KarS § 4231 koosseisu tähenduses eeldab süstemaatilisus, et isik oleks paragrahvis kirjeldatud teo
pannud toime vähemalt kolmandat korda. KarS § 4231 kirjeldatud kuriteo olemusest tulenevalt pole
nõutav, et analoogiliselt §-s 199 sätestatud vargusega peaksid nimetatud kolm sõiduki juhtimise
episoodi olema omavahel ka sisulises seoses (kvalitatiivne mõõde). Seega piisab vaadeldava kuriteo
koosseisu täitmiseks üksnes selles kirjeldatud teo toimepanemise kordade arvust (kvantitatiivne

                                                                                                  9
                                                                                         1-16-7895
mõõde). Tähtsusetu on ka süüdegudevaheline ajavahemik.1
Karistusregistri väljavõtte (II kd t.l 9-11) ja väärteootsustega (II kd t.l 12-15) on tuvastatud, et enne
17.03.2016.a on J. Pikkoja vähemalt kahel korral juhtinud mootorsõidukit juhtimisõiguseta ning selle
eest väärteokorras karistatud. Nimelt, J. Pikkoja juhtis 05.11.2015.a kell 04.05 xxxxxx xxxxxxxxx xx
juures mootorsõidukit, omamata vastava kategooria juhtimisõigust. Isikut karistati 09.11.2015.a
kiirmenetluse otsusega väärteoasjas nr 2510,15,002830. J. Pikkojale määrati karistuseks rahatrahv 160
eurot. Teist korda juhtis J. Pikkoja mootorsõidukit juhtimisõiguseta 29.01.2016.a kell 13.35 Pärnu-
Rakvere-Sõmeru mnt 93 km. Rikkumise eest karistati J. Pikkoja 29.01.2016.a kiirmenetluse otsusega
väärteoasjas nr 2510,16,000212. Karistuseks määrati J. Pikkojale rahatrahv 600 eurot.
Maanteeameti 18.03.2016.a vastuskirjast (II kd t.l 21-22) nähtub, et J. Pikkoja mootorsõiduki
juhtimisõigus on taastamata, s.t 17.03.2016.a puudus J. Pikkojal juhtimisõigus.
Politseiametnikust tunnistaja Heigo Tamsalu (II kd t.l 2-3) on andnud ütlusi selle kohta, et
17.03.2016.a kell 7.50 peeti xxxxxx kinni xxxx xxxx reg. märgiga xxxxxx. Sõiduki juhiks osutus
kinnipidamisel juhtimisõiguseta J. Pikkoja, kes kõrvaldati juhtimiselt. Isiku karistuste kontrollimisel
selgus, et tegemist oli J. Pikkoja poolt juba kolmanda juhtimisõiguseta juhtimisega aasta jooksul.
Seetõttu esinesid tunnistaja kinnitusel J. Pikkoja teos kuriteo tunnused.
Politseiametnikust tunnistaja Kaido Riim on ülekuulamisel (II kd t.l 4-5) selgitanud, et 17.03.2016 a.
kell 7.50 peeti xxxxxx kinni xxxx xxxx reg. märgiga xxxxxx. Sõiduki juhiks osutus kinnipidamisel
taastumata juhtimisõigusega J. Pikkoja. H. Tamsalu kõrvaldas J. Pikkoja juhtimiselt. Tunnistaja
selgituste kohaselt oli tegemist juba J. Pikkoja kolmanda juhtimisõiguseta juhtimisega. Seetõttu
esinesid tunnistaja kinnitusel J. Pikkoja teos KarS § 4231 sätestatud kuriteo tunnused.
Sõiduki juhtimiselt kõrvaldamise otsusest (II kd t.l 6) nähtub, et 17.03.2016.a kell 7.50 on J. Pikkoja
kõrvaldatud sõiduki juhtimiselt, kuna tal puudus vastava kategooria mootorsõiduki juhtimisõigus.
Jaanus Pikkoja on kohtueelses menetluses andnud ütlusi (II kd t.l 7-8) selle kohta, et talt võeti 2014.a
karistusena juhtimisõigus 6 kuuks. Süüdistatava sõnul ei öelnud talle keegi, et ta peaks uuesti minema
liikluseksamile. J. Pikkoja kinnitusel on teda varasemalt kahel korral karistatud juhtimisõiguseta
juhtimise eest. Süüdistatava sõnul ei öelnud talle keegi siis, et järgmisel korral, s.o kolmandal
rikkumisel, järgneb kriminaalasi.
Seega on antud juhul leidnud vastuvaidlematud tuvastamist, et 17.03.2016.a kella 7.50 ajal juhtis J.
Pikkoja juba kolmandat korda mootorsõidukit juhtimisõiguseta. Eelnevaga on täidetud KarS § 4231
sätestatud kuriteo objektiivne koosseis.
Subjektiivsest küljest on antud tegu toime pandud KarS § 16 lg 2 kohaselt kavatsetult. J. Pikkoja oli
teadlik, et tal puudub juhtimisõigus, kuna ta oli varasemalt väärteokorras kahel korral karistatud.
Seega ta oli puuduvast juhtimisõigusest teadlik. Teades, et tal ei ole juhtimisõigust, otsustas J. Pikkoja
siiski mootorsõidukit juhtida. J. Pikkoja väitel ei olnud ta teadlik, et kolmandat korda juhtimisõiguseta
juhtimise puhul on tegemist kriminaalasjaga. Isegi juhul, kui J. Pikkoja selgitus vastab tõele, siis ei
vabasta see isikut vastutusest. Iga isik teab, et juhtimisõiguseta juhtimine on õigusrikkumine ning
määrava tähtsusega ei ole, kas sellele järgneb vastutus kriminaal- või väärteokorras. J. Pikkoja oli
teadlik, et juhtimisõiguseta juhtides paneb ta toime õigusrikkumise. Seega J. Pikkoja seadis
eesmärgiks süüteokoosseisule vastava asjaolu teostamise ja teadis, et see saabub, st isiku eesmärk oli
juhtimisõiguseta juhtimine. Õigusvastasust ja süüd välistavad asjaolud puuduvad. Seega hinnates
tõendeid kogumis on käesolevas kriminaalasjas leidnud täielikku tõendamist süüdistatava poolt talle
KarS § 4231 järgi inkrimineeritud kuriteo toimepanemine.

Süüdistus KarS § 184 lg 2 p 1, 2 järgi
J. Pikkojale heidetakse ette, et varem narkootikumidega seotud kuriteo toimepannud isikuna, isikute
grupis koos Janar Karus’e ja AL omandasid eelneva kokkuleppe alusel 01.04.2016.a täpselt kindlaks
tegemata kellaajal xxxxxxxx linnas seni täpselt tuvastamata kohas 92,51 g narkootilist ainet
amfetamiin ja 76 ecstasy tabletti, mille toimetasid sõiduautoga xxxx xxxx registreerimisnumbriga
xxxxxx xxxxxxxxx xxxxx maakonda, kus nad Tallinn-Tartu-Luhamaa mnt 87 km politsei poolt kinni

   1
       Karistusseadustik, kommenteeritud väljaanne 2015.a, lk 1015

                                                                                                  10
                                                                                         1-16-7895
peeti ning hilisemal sõiduauto xxxx xxxxx registreerimisnumbriga xxxxxx läbiotsimisel leiti
politseitöötajate poolt autost narkootilised ained ecstasy ja amfetamiin.
KarS § 184 lg 2 p 1, 2 sätestab, et narkootilise või psühhotroopse aine suures koguses ebaseadusliku
käitlemise eest grupis isiku poolt, kes on varem toime pannud käesolevas jaos sätestatud kuriteo või
narkootilise või psühhotroopse aine varguse, röövimise, ebaseadusliku sisse- või väljaveo, üleandmise
või käitlemise eest kinnipidamiskohas, karistatakse kolme- kuni viieteistaastase vangistusega.
MA on ülekuulamisel (III kd t.l 132-134) selgitanud, kuidas 19.03.2016.a vastu 20.04.2016.a pidas ta
oma sünnipäeva ning selle käigus sattus J. Pikkoja haiglasse, kuna oli midagi joonud. Tunnistaja ei ole
teadlik, et J. Pikkojal oleks kellegagi olnud nn. „mingeid jamasid“ (tüli, oleks võlgu vms). Samuti ei
ole tunnistaja teadlik, kas J. Pikkoja tegeleb narkootiliste ainete müügiga. Ülekuulamise juurde lisatud
statsionaarsest epikriisist (III kd t.l 135-136) nähtub, et J. Pikkoja uriinist tuvastati 20.03.2016.a
amfetamiini tarvitamise jäljed. Seega on tuvastatud J. Pikkoja kokkupuude narkootiliste ainetega enne
01.04.2016.a.
Tunnistaja AT on 12.05.2016.a ülekuulamisel (III kd t.l 137-138) selgitanud, et 2015.a sügisel kuulis
ta oma tuttavatelt, et J. Pikkoja käest on võimalik osta amfetamiini. Tunnistaja sõnul tarvitab J.
Pikkoja ka ise amfetamiini. Tunnistaja selgitas, et tema ei ole J. Pikkoja kuidagi sundinud narkootilisi
aineid müüma.
Tunnistaja RT on ülekuulamisel (III kd t.l 139-140) selgitanud, et ta on teadlik sellest, et J. Pikkoja
tegeleb amfetamiini müügiga. Tunnistaja sõnul on J. Pikkoja käest ka ainet n.-ö. võlgu saadud.
Tunnistaja ei tea, kui suurelt võis süüdistatav narkootiliste ainete müügiga tegeleda.
Tunnistaja JM on andnud ütlusi (III kd t.l 143-144) selle kohta, et ta tutvus J. Pikkojaga 2015. aasta
sügisel. Tutvuse käigus sai ta teada, et J. Pikkoja tegeleb narkootikumidega. Sellest sai tunnistaja teada
siis, kui ta nägi kuidas J. Pikkoja tõi MM mitu minigrip kilekotti amfetamiini. Sel ajal oli tunnistaja
taksojuht ning vahest helistas talle J. Pikkoja, kes palus tal kellelegi paki viia. Tunnistaja ei näinud,
mis pakis konkreetselt oli. Samas J. M kahtlustas, et ta toimetab isikutele narkootikume, kuna paki
saajateks olid xxxxxx tuntud narkomaanid. Paki eest sai ta isikutelt vastu raha, mille viis J. Pikkojale.
Samas tunnistaja J. Pikkojalt raha ei saanud. Tunnistaja teada tegeles J. Pikkoja põhiliselt
amfetamiiniga ning vahest ka tablettidega. Tunnistaja sõnul soovis süüdistatav ükskord temaga
xxxxxxxxxxx midagi ostma minna, kuid kuna tunnistaja kahtlustas, et tegemist võib olla
narkootikumidega, siis ta keeldus J. Pikkojale autojuhiks olemast. J. M sõnul on ta J. Pikkojat näinud
ka narkojoobes. Tunnistaja tunneb narkojoobe ära, kuna on ka ise kunagi narkootikume tarvitanud.
Anonüümne tunnistaja leppenimega Peeter on ülekuulamisel (III kd t.l 152) rääkinud, et ta tarvitab ise
amfetamiini. 2015.a lõpu poole kadusid xxxxxxxx amfetamiini müüjad ning siis sai ta teada, et J.
Pikkoja käest saab osta amfetamiini ja ecstasy tablette. Tunnistaja sõnul oli süüdistatavalt võimalik
alati amfetamiini saada ning kui tal kohe ei olnud, siis sama päeva õhtul või järgmisel päeval ikka sai.
Tunnistaja on J. Pikkoja käest amfetamiini ostnud vähemalt 10 korda 10 grammi kaupa. Samuti
kinnitab tunnistaja seda, kuidas J. M taksoga vajadusel ainet tõi. Samas J. M ise selle eest midagi ei
teeninud. Ka teab tunnistaja seda, et päeval, mil politsei J. Pikkoja kinni pidas, käis ta omale
xxxxxxxxxxx narkootilise aine ostma minekuks autojuhti otsimas. Seda, et J. Pikkoja müüb
amfetamiini, teadsid vähesed, kuna enamasti osteti ainet J. M kaudu.
Seega on tunnistajate ütlustega leidnud tuvastamist, et enne 01.04.2016.a tegeles J. Pikkoja
narkootiliste ainete, eelkõige amfetamiini, müügiga.
02.04.2016.a läbiotsimisprotokollist ja sellele lisatud fototabelist (III kd t.l 154-166) nähtub, et
sõiduauto xxxx xxxx reg. märgiga xxxxxx läbiotsimisel 02.04.2016.a kell 1.35 leiti sõidukist 1)
paberisse mässitud minigrip kott roosakat värvi pulbriga kaaluga 16.9 grammi, 2) mobiiltelefon Sony
Xperia IMEI koodiga x , 3) mustast nahast vutlar digitaalse kaaluga Digital Scale, 4) lapse turvatooli
istmepehmenduse tagant kaks paberisse mässitud minigripp kotti roosaka pulbrilise ainega kaaluga
39.59 g ja 37.63 g, 4) minigripp kott roosakat värvi vedelikuga kaaluga 1 g, 5) kilenutsakas roosakat
värvi pulbrilise ainega kaaluga 2.2 grammi, 6) lapse istme pehmenduse tagant Mentos pakendist
lillakat värvi tabletid kirjaga XTC ja kaaluga 50.20 grammi, 7) pruuni värvi õlakott, milles oli
digitaalne kaal ja valget värvi tabletid kaaluga 32.8 grammi ning 8) sülearvuti Lenova
SNYB07516172 koos laadijaga.

                                                                                                  11
                                                                                         1-16-7895
02.04.2016.a õiendist (III kd t.l 167-168) nähtub, et 02.04.2016.a kell 00.42 peatati Tallinn-Tartu-
Luhamaa mnt 87 km sõiduauto xxxx xxxx reg. märgiga xxxxxx. Sõiduk koos seal viibinud nelja
isikuga toimetati Paide politseijaoskonda, kus teostati läbiotsimine. Ühele läbiotsimisel leitud roosakat
värvi pulbrilisele ainele tehti narkootilise aine kiirtest, mis reageeris amfetamiinile.
Kriminaalmenetluses on kindlaks tehtud, et sõiduk xxxx xxxx reg. märgiga xxxxxx oli J. Pikkoja
kasutuses. Näiteks on süüdistatav tabatud sama auto roolist juhtimisõiguseta juhtimiselt 17.03.2016.a.
Lisaks on kindlaks tehtud, et autos viibisid TJ, AL ja Janar Karus.
Ekspertiisiaktist nr 16E-GE0439 (III kd t.l 171-179) nähtub, et xxxx xxxxxx läbiotsimisel äravõetud
esemed (pakendid 1, 4, 5, 8, 7, 10) edastati DNA-ekspertiisi. Pakenditelt 4 ja 5 (laste turvatooli
istmepehmendustest võtud minigrip kotid roosakat värvi pulbrilise ainega) saadi DNA-analüüsil
täisprofiilid, mis on pärit enam kui ühelt isikult. Nendes segaprofiilides on eristatav peamine DNA-
profiil, mis oli kokkulangev J. Pikkoja DNA-profiiliga. Pakendilt nr 7 (tsellofaankile, milles oli
roosakat värvi pulbriline aine) saadi DNA-analüüsil täisprofiilid, mis on pärit enam kui ühelt isikult.
Selles segaprofiilis on eristatav peamine DNA-profiil, mis oli kokkulangev J. Karuse DNA-profiiliga.
Seega DNA-ekspertiisiga on leidnud tuvastamist, et Jaanus Pikkoja ja Janar Karus puutusid kokku
sõiduauto läbiotsimisel leitud ja äravõetud pulbriliste ainetega.
Ekspertiisiaktist nr 16 E-AN0351 (III kd t.l 183-185) nähtub, et ekspertiisi esitati sõiduauto xxxx
xxxxxx läbiotsimisel leitud ja ära võetud järgmised ained: 1) tumeroosa pulber massiga 15.9 g, 2)
roosa pulber massiga 38.46 g, 3) roosa pulber massiga 36.15g, 4) roosa pulber massiga 2 g, 5) 76 lillat
neljakandilist tabletti kogukaaluga 26.91 g ning 6) 32 valget tabletti massiga 31.94g. Seega
ekspertiisiks esitati kokku 92.51 g grammi roosat pulbrit ning 108 tabletti.
Kõik ekspertiisiks esitatud pulbrilised ained sisaldasid amfetamiini: 1) tumeroosa pulber massiga 15.9
g sisaldas 3.38 g amfetamiini , 2) roosa pulber massiga 38.46 g sisaldas 5.08 g amfetamiini, 3) roosa
pulber massiga 36.15 g sisaldas 4.51 g amfetamiini ning , 4) roosa pulber massiga 2 g sisaldas 0.25 g
amfetamiini. Seega sisaldasid ekspertiisiks esitatud pulbrilised ained amfetamiini kokku 13.22 g.
Ekspertiisiks esitatud 76 lillat tabletti sisaldasid 8.83 g metüleendioksümetamfetamiini (MDMA). 32
valget tabletti ei sisaldanud eksperdi hinnangul narkootilisi/psühhotroopseid aineid.
Seega on ekspertiisiga leidnud tuvastamist, et sõiduauto läbiotsimisel leitud ja äravõetud roosakas
pulbriline aine oli amfetamiin ning 76 lillat tabletti sisaldasid MDMA-d. Mõlemad nimetatud ained
kuuluvad sotsiaalministri 18.05.2005.a määruse nr 73 lisa 1 narkootiliste ja psühhotroopsete ainete I
nimekirja. NPALS § 3 lg 1 kohaselt on viidatud ainete käitlemine keelatud, välja arvatud
meditsiinilisel või teaduslikul eesmärgil, narkootiliste ja psühhotroopsete ainetega seotud kuritegude
ennetamiseks, avastamiseks ning tõkestamiseks või käesolevas seaduses ettenähtud õppeotstarbel
kasutamise eesmärgil. NPALS § 31 lg 3 kohaselt loetakse suureks koguseks narkootilise või
psühhotroopse aine, taime või seene kogus, millest piisab narkojoobe tekitamiseks vähemalt kümnele
inimesele.
Järelpärimise vastusest (III kd t.l 183-188) nähtub, et 10 inimesele piisab narkojoobe tekitamiseks 1.3
g amfetamiinist ning 1.4 g MDMA-st. Käesoleval juhul sisaldasid leitud ja ära võtud pulbrid 13.22 g
puhast amfetamiini ja tabletid 8.83 g MDMA-d. Sellega on tuvastatud, et narkootilisi aineid käideldi
suures koguses.
TJ on ülekuulamisel (III kd t.l 214-216) selgitanud, et 2013.a sai ta teada, et J. Pikkoja tegeleb
narkootiliste ainetega. Selle aja jooksul on ta J. Pikkoja käest saanud narkootilisi aineid umbes 15
korral. Paar korda on isik ka käinud J. Pikkojaga kaasas xxxxxxxxx ainet toomas. T. J teada müüs J.
Pikkoja xxxxxxx amfetamiini ja ecstasy tablette. Samuti kirjeldab T. J, kuidas ta ööl vastu
02.04.2016.a kohtus J. Pikkojaga, kellel oli kaasas ka x-aastane x laps, xxxxxxxxx kohtus ning koos
sõideti xxxxx. xxxxx kandis tehti peatus ning J. Pikkoja ja T. J tarvitasid koos J. Pikkoja pakutud
amfetamiini. Tunnistaja ei näinud, et teised kaks autos viibinud isikut oleks midagi tarvitanud. Enne
xxxxxxx pidas politsei auto kinni ja nad toimetati politseisse ning auto otsiti läbi. Autost leiti
amfetamiini ja ecstasyt. Osa ainest leidis politsei lapse turvatoolist. T. Jselgitab, et tema ei ole
narkootiliste ainetega seotud ega käinud neid koos J. Pikkojaga ostmas.
Kaaskahtlustatav Janar Karus on andud ütlusi (IV kd t.l 5-7), et 01.04.2016.a palus J. Pikkoja teda
endale xxxxxxxxxxx sõiduks autojuhiks. J. Karus ei olnud alguses nõus, kuid hiljem siiski nõustus.

                                                                                                 12
                                                                                          1-16-7895
xxxxxxxxxx sõideti J. Pikkoja autoga xxxx xxxx. Lisaks talle ja J. Pikkojale oli autos ka väike laps.
xxxxxxxx välja sõites ütles J. Pikkoja J. Karusele, et ta tahab linnast, s.o xxxxxxxxxt, amfetamiini
tuua. Toodavast kogusest juttu ei olnud, aga J. Pikkoja ütles, et kõik olevat kokku lepitud. Ka teadis J.
Karus, et J. Pikkoja ise tarvitab amfetamiini. xxxxxxxxxxx jõudes sõideti xxxxxxxxx xxxxxxx tänava
Olerexi tanklasse. Tanklas lähenes autole kolm meesterahvast, kellest ühes tundis J. Karus ära A L,
kes istus nende autosse. Seejärel sõitis tanklasse xxxxxx xxxxx, millesse istusid teised kaks meest.
Seejärel kirjeldab J. Karus, et sõideti xxxxxxx xxxxxxx parklasse, sealt edasi kuhugi tanklasse ja sealt
veel kuhugi edasi. Mingil ajal sõitis xxxxxminema ning üks xxxxxx olnud mees tuli nende autosse.
See mees palus, et ta viidaks koju. Kui mees oli koju viidud, mindi xxxxxx juurde, kus tuli autosse üks
meesterahvas. Seejärel alustati tagasi sõitu xxxxxxxx. Tagasi teel istus A. L juhi kõrval, J. Pikkoja
taga keskel, xxxxxxxx juures autosse tulnud mees taga paremal ja laps turvatooliga taga vasakul.
xxxxxx käidi tanklas ning xxxx pidas politsei auto kinni. Politseijaoskonnas otsiti auto läbi.
Läbiotsimisel leiti lapse turvatoolist arvatavasti amfetamiin ja plastikust tops ecstasy tablettidega.
Ülekuulamisel sai J. Karus teada leitud narkootiliste aine koguse. J. Karus ei oska öelda, et millal
narkootiliste ainete üleandmine xxxxxxxxxxx täpselt toimus, kuna ta ei näinud seda. Samuti ei näinud
ta, millal ained peideti turvatooli. J. Karus selgitab, et ta tahtis lihtsalt J. Pikkojale autojuhiks
olemisega vastu tulla ja ta sattus autojuhiks juhuslikult. Narkootilise ainete ostu plaanist sai ta teada
alles teel xxxxxxxxx.
AL on 02.04.2016 ülekuulamistel (IV kd t.l 26-27) andnud ütlusi selle kohta, et nii tema kui J. Pikkoja
tarvitavad narkootikume. Samuti selgitas A. L, et 01.04.2016.a kohtus ta J. Pikkojaga xxxxxxxx
xxxxxxxxx. A. L kohtus J. Pikkojaga eesmärgil minna peole, kuid kohtumisel selgus, et peole minna
ei saa, sest J. Pikkojal oli laps kaasas. Kohtumisel istus ta autosse juhi kõrvale ning J. Pikkoja istus
taha lapse kõrvale. J. Pikkojal oli xxxxxxxx asjaajamisi ning mingi hetk sõideti xxxxxxx keskuse
juurde, kus tuli autosse T. Seejärel hakati sõitma xxxxxxxx. A. L sõnul oli tal J. Pikkojaga kokkulepe,
et ta viib esmalt lapse xxxxx ja seejärel viib ta A. L xxxxxxxxxx. Peale xxxxx tehti suitsupaus ning
tema ja juht tegid õues suitsu. T ja Jaanus jäid autosse, kuid A. L ei tea, mis nad autos tegid. A. L
väidetavalt narkootikumike ei näinud. 03.04.2016.a ülekuulamisel (IV kd t.l 28-30) on A. Ltäiendavalt
selgitanud, et J. Pikkoja sai tema kaudu tutvuse alguses kontaktid, kellelt oleks võimalik narkootilisi
aineid saada. Kuna J. Pikkojal tekkis kontaktide kättesaamisega 30.03.2016.a probleeme, siis pöördus
J. Pikkoja tema poole. 01.04.2016.a sõitis A. L xxxxxxxx xxxxxxxxxx, kus suhtles oma tuttavatega,
kes siis tegelesid edasi narkootilise aine hankimisega. A. L teadis vaid seda, et tuleb minna xxxxxxxxx
xxxxxxx tänaval asuvasse Olerexi tanklasse. A. L teatas J. Pikkojale, et kohtub temaga viidatud
tanklas. J. Pikkoja jõudis tanklasse umbes 20.00 ajal koos J. Karusega, kes oli autojuht. Autos oli ka
laps. A. L istus J. Pikkoja autosse ning mõne aja pärast tuli tanklasse xxxxxx xxxxxx, kelle järel
sõideti xxxxxxxx. xxxxxxx tuli J. Pikkoja autosse võõras mees, kuid samal ajal tegid A. L ja J. Karus
väljas suitsu. Selles, millest mees ja J. Pikkoja rääkisid, A. L ei tea. Seejärel sõideti uuesti xxxxxxx
xxxxx järel xxxxxxx mingite majade vahele. Seejärel tuli xxxxxxxxxt taas mees J. Pikkoja autosse
ning xxxxxx lahkus. Mehe juhatusel sõideti uuesti xxxxxxxxx. xxxxxxx mees lahkus korraks autost
ning tagasi tulles andis midagi J. Pikkoja kätte. Seejärel sõideti xxxxxxxxx xxxxxxx xxxxxx, kus
võõras mees autost lahkus. Järgmisena mindi xxxxxxxxx keskuse juurde, kus autosse tuli üks Jaanuse
tuttav. Seejärel hakati xxxxxxxxx tagasi sõitma. Teel xxxxxxx tehti peatus ning selle peatuse ajal
tarbisid J. Pikkoja ja xxxxxxxx juures autosse tulnud mees narkootilisi aineid. Enne xxxxxx peeti aga
auto politsei poolt kinni ning autost leiti narkootilised ained. A. L sõnul ei ole tema neid aineid autosse
pannud ja peitnud. Autost leiti ka veel üks väiksem suitsupaki ümbrises olev väike kogus amfetamiini,
mis oli mõeldud A. L ja autojuhile. A. L selgitab, et ta ei ole suures koguses narkootilisi aineid
käidelnud, vaid see oli puhtalt J. Pikkoja asi.
A. L on esmasel ülekuulamisel, s.o 02.04.2016.a, enda seotust narkootikumidega eitanud, kuid teisesel
ülekuulamisel, s.o 03.04.2016.a, on andnud põhjalikke ütlusi selle kohta, kuidas ta vahendas J.
Pikkojale narkootikumide ostmist. A. L oli see, kes n.-ö. otsis J. Pikkojale inimesed, kellelt on
võimalik narkootilisi aineid osta. A.L leppis J.Pikkojaga kokku kohtumise xxxxxxxxx xxxxxxx
tänaval asuvas Olerexi tanklas, kus J.Pikkoja kohtus isikutega, kes talle ka narkootilised ained üle
andsid. See, et inimene esmasel ülekuulamisel võib tehtut eitada, on tavapärane, kuivõrd eitus on

                                                                                                   13
                                                                                         1-16-7895
inimestel tavaline kaitsereaktsioon. Seetõttu tuleb usaldusväärseks ja tõepäraseks pidada justnimelt
03.04.2016.a antud ütlusi. Samuti lähevad 03.04.2016.a antud ütlused kokku ka teiste kriminaalasjas
kogutud tõenditega.
02.04.2016.a ülekuulamisel (IV kd t.l 73-74) on J. Pikkoja ennast narkootiliste ainete, s.o amfetamiin
ja ecstasy tabletid, omandamises süüdi tunnistanud. Süüdistatava sõnul pani ta kuriteo toime olude
sunnil. J. Pikkoja kahetseb tehtut. 04.04.2016.a ülekuulamisel (IV kd t.l 75-78) on J. Pikkoja
selgitanud, kuidas teda sunniti narkootilisi aineid ostma, kuna teatud isikute hinnangul oli J. Pikkoja
neile võlgu. Seetõttu läks ta ka 01.04.2016.a Janar Karusega xxxxxxxxxxx narkootilisi aineid ostma.
xxxxxxxxxx võttis ta kaasa ka lapse. xxxxxxxxxx sõideti xxxxxxxx Olerexi tanklasse, kus kohtuti A,
kes istus juhi kõrvale. Seejärel tuli tanklasse xxxxxxx xxxxx, kelle järel sõideti tükk aega ning jõuti
uuesti tanklasse. Samuti olevat see A toonud roosa Mentose purgi ecstasy tablettidega. Hiljem tõi A ka
roosakat värvi pulbri. Aine peitis J. Pikkoja A soovitusel lapse turvatooli. Enne tagasi xxxxxxxx sõitu
kohtus J. Pikkoja T. J, kes tuli nendega xxxxxxxxx kaasa. Enne xxxxxx tehti peatus, kus tehti T. J
nõudmisel „triipu“ ehk tarvitati amfetamiini. xxxx pidas aga politsei nad kinni. 15.04.2016.a
ülekuulamisel (IV kd t.l 79-81) on J. Pikkoja veel kirjeldanud oma ähvardamise kronoologiat.
Esmalt märgib kohus, et J. Pikkoja väited narkootikumide omandamise kohta n.-ö. ähvardamise tõttu
ei ole leidnud tuvastamist, mistõttu on viidatud väidete puhul tegemist ilmselge enda õigustega ja
püüdega süüd kuriteos vähendada. Näiteks on mitu tunnistajat kinnitanud, et nad teavad J. Pikkoja
isikuna, kes müüs xxxxxx amfetamiini, samuti teati, et ta tarvitab seda ka ise.
Võttes arvesse erinevate tunnistajate ja kaaskahtlustatavate ütlusi toimus 01.04.2016.a narkootikumide
omandamine järgmiselt. J. Pikkoja oli xxxxxx teatud, kui amfetamiini müüja ning isikuna, kellelt oli
võimalik alati narkootilisi aineid saada. J. Pikkoja soovis 01.04.2016.a omandada narkootilisi aineid.
J. Pikkoja kutsus omale xxxxxxxxx sõiduks autojuhiks J. Karuse, kes oli teadlik, et minnakse
narkootilisi aineid ostma. J. Karus sai sellest teada hiljemalt teel xxxxxxxxxx. xxxxxxxxx jõudes
kohtuti xxxxxxxx A. L, kes vahendas J. Pikkojale kontakti, kellelt saab aineid osta. xxxxxxxxxx
sõideti ringi ning mingil hetkel toimus narkotehing. Kahjuks ei ole võimalik tõsikindlalt ja täpselt
tuvastada, millal täpselt aine üleandmine toimus. Nii J. Karus kui ka A. L ütlevad, et nemad tehingu
toimumist ei näinud, samas olid nad teadlikud, et millalgi see toimub, sest xxxxxxxxxx mindi
eesmärgil osta narkootilisi aineid. Pärast ainete omandamist kohtuti T. J, kes tuli ka xxxxxxxx.
Tagasiteel xxxxxxx tehti peatus ning T. J ning J. Pikkoja tarvitasid amfetamiini. Ühe väitel tarvitati
ainet J. Pikkoja algatusel, kuid teise väitel T. J algatusel. Antud juhul võib eluliselt usutavamaks
pidada, et ainet tarvitati siiski J. Pikkoja algatusel, kuivõrd tema oli see, kes omandas xxxxxxxxx
narkootilised ained. T. J võeti aga peale pärast narkotehingut, mistõttu ei pruukinud ta tõesti enne
peatust narkootiliste ainete olemasolust autos teadlik olla. Enne xxxxxx pidas aga politsei auto kinni
ning autost leiti narkootilisi aineid, mis osutusid amfetamiiniks ja ecstasy tablettideks (MDMA).
Narkootiliste ainete pakenditel leiti J. Karuse ja J. Pikkoja DNA-d.
Eeltooduga on leidnud vastuvaidlematut tuvastamist, et J. Pikkoja omandas (käitles) 01.04.2016.a
xxxxxxxxx A. L vahendusel ja J. Karuse kaasaaitamisel narkootilisi aineid.
J. Pikkojale heidetakse ette suures koguses narkootiliste ainete käitlemist isikuna, kes on varem toime
pannud narkokuriteo, grupis.
Käesoleval juhul leidis ekspertiisiga tuvastamist, et leitud ja ära võtud pulbrid sisaldasid 13.22 g
puhast amfetamiini ja tabletid 8.83 g MDMA-d. Mõlemad nimetatud ained kuuluvad sotsiaalministri
18.05.2005.a määruse nr 73 lisa 1 narkootiliste ja psühhotroopsete ainete I nimekirja. NPALS § 3 lg 1
kohaselt on viidatud ainete käitlemine keelatud, välja arvatud meditsiinilisel või teaduslikul eesmärgil,
narkootiliste ja psühhotroopsete ainetega seotud kuritegude ennetamiseks, avastamiseks ning
tõkestamiseks või käesolevas seaduses ettenähtud õppeotstarbel kasutamise eesmärgil. NPALS § 31 lg
3 kohaselt loetakse suureks koguseks narkootilise või psühhotroopse aine, taime või seene kogus,
millest piisab narkojoobe tekitamiseks vähemalt kümnele inimesele. 10 inimesele piisab narkojoobe
tekitamiseks 1.3 g amfetamiinist ning 1.4 g MDMA-st. Seega on tuvastatud, et J. Pikkoja käitles
narkootilisi aineid käideldi suures koguses, kuivõrd kätte saadud narkootilise aine kogusega oli
võimalik narkojoovet tekitada rohkem kui kümnele inimesele.
Kuritegu pandi toime A. L vahendusel ning J. Karuse kaasabil. Seega on tegemist grupis toime pandud

                                                                                                 14
                                                                                        1-16-7895
kuriteoga. Juhul, kui A. L ei oleks tehingut vahendanud, siis ilmselt ei oleks narkotehingut sellisel
kujul 01.04.2016.a toimunud. Samuti juhul, kui J. Karus ei oleks hakanud J. Pikkojale autojuhiks, siis
ilmselt ei oleks samuti narkotehingut toimunud viisil aset leidnud.
Jaanus Pikkoja on Viru Maakohtu 17.08.2015.a otsusega karistatud muuhulgas ka KarS § 184 lg 1
järgi. Seega on J. Pikkoja puhul tegemist varem narkokuriteo toime pannud isikuga ehk KarS§ 184 lg
2 p 2 nimetatud isikuga.
Seega on antud juhul leidnud vastuvaidlematud tuvastamist, et 01.04.2016.a omandas J. Pikkoja, olles
varem toime pannud narkokuriteo, grupis narkootilisi aineid. Eelnevaga on täidetud KarS § 184 lg 2 p
1, 2 sätestatud kuriteo objektiivne koosseis.
Subjektiivsest küljest on antud tegu toime pandud KarS § 16 lg 2 kohaselt kavatsetult. J. Pikkoja
seadis omale eesmärgiks narkootiliste ainete omandamise ning tegutses selle eesmärgi nimel.
Narkootiliste ainete käitlemise asjaolud olid J. Pikkojale teada ning ta eesmärgiks oli nende
realiseerimine. J. Pikkoja realiseeris seatud eesmärgi ainete omandamisega. Seega J. Pikkoja seadis
eesmärgiks süüteokoosseisule vastava asjaolu teostamise ja teadis, et see saabub, st isiku eesmärk oli
narkootiliste ainete omandamine. Õigusvastasust ja süüd välistavad asjaolud puuduvad. Seega
hinnates tõendeid kogumis on käesolevas kriminaalasjas leidnud täielikku tõendamist süüdistatava
poolt talle KarS § 184 lg 2 p 1, 2 järgi inkrimineeritud kuriteo toimepanemine.
Süüdistus KarS § 345 lg 1 ja § 349 järgi (H. Soini)
Jaanus Pikkojale heidetakse ette, et ta kasutas B AS-ist, O OÜ-st, C AS-ist ja S OÜ-st laenu saamise
eesmärgil Harri Soini nimele vormistatud võltsitud x OY palgalehti ja kontoväljavõtet. Samuti
süüdistatakse J. Pikkoja H. Soini tähtsa isikliku dokumendi (ID-kaart) kasutamises.
KarS § 345 lg 1 sätestab, et teadvalt võltsitud dokumendi, pitsati või plangi kasutamise eest
eesmärgiga omandada õigusi või vabaneda kohustustest karistatakse rahalise karistuse või kuni
kolmeaastase vangistusega.
KarS § 349 sätestab, et teise isiku nimele väljaantud tähtsa isikliku dokumendi kasutamise eest või
enda nimele väljaantud tähtsa isikliku dokumendi teisele isikule kasutamiseks andmise eest
eesmärgiga omandada õigusi või vabaneda kohustustest karistatakse rahalise karistusega.
KarS § 350 kohaselt on digitaalne isikutunnistus (ID-kaart) tähtis isiklik dokument.
Harri Soini on andnud ütlusi (III kd t.l 23-25) selle kohta, et ta nõustus J. Pikkoja palvel 2016.a
alguses võtma laenu 8000 eurot. Laenutaotluse täitis J. Pikkoja oma elukohas. Kuna pangale oli vaja
esitada ka kontoväljavõte, siis J. Pikkoja tegi selle ise. H. Soini ei tea, kuidas J. Pikkoja selle
kontoväljavõtte tegi. H. Soini ise seda kontoväljavõtet näinud ei ole. H. Soini sõnul laenutaotlus
rahuldati ning pangaautomaadist võttis J. Pikkoja selle laenusumma välja. Täpset summat aga H. Soini
ei tea. H. Soini teada ostis J. Pikkoja selle raha eest omale auto. H. Soini sellest rahast midagi ei
saanud, ta tahtis vaid, et J Pikkoja talle puid tooks. Mingi aeg ka J. Pikkoja tõi talle u 5 ruumi puid.
Paaril korral talve jooksul tõi J. Pikkoja H. Soinile ka puid võrguga juurde. 2016.a märtsi lõpus võttis
samuti J. Pikkoja H. Soini kontolt raha. Sularaha väljavõtmised nägid välja nii, et H. Soini sisestas
automaati pangakaardi ja PIN-koodi ning edasi toimetas J. Pikkoja. H. Soini sõnul oli ta nõus vaid ühe
laenu võtmisega, kuid ülejäänud laenud, mis ta on H. Soini nimele võtnud, on J. Pikkoja teinud H.
Soini nõusolekuta ja teadmata. H. Soini hinnangul on J. Pikkoja teda ära kasutanud ja kindlasti on ka
laenumaksed tasumata. H. Soini andis ka uurijale üle oma Swedbank konto väljavõtte ning paberi,
millel on kirjas tema e-mail koos parooliga. Samas H. Soini sõnul ta ise arvuti kasutamisest midagi ei
tea ega ole kunagi arvutit kasutanud. H. Soini töötab xxx xx xxxxx xxxxxx.
H. Soini konto väljavõttest (III kd t.l 26) nähtub, et 14.01.2016.a on H. Soini kontole laekunud 8000
eurot AS-ist B, 28.03.2016.a on laekunud 1000 eurot I OÜ-lt ning 29.03.2016.a on 2374.50 eurot
laekunud O OÜ-lt. Samas H. Soini laekumised tööandjalt on olnud 14.10.2015.a x eurot, 13.11.2015.a
x eurot, 11.12.2015.a x eurot, 12.01.2016.a x, 16.02.2016.a x eurot.
Asitõendi vaatlusprotokolliga (III kd t.l 28) on tuvastatud, et H. Soini üle antud märkmepaberil on
kirjas x ja parool x.
Harri Soini on 21.06.2016.a ülekuulamisel (III kd t.l 29-30) täiendavalt selgitanud, et 2016.a kevadel
tuli tema juurde J. Pikkoja, kes ütles, et ta peab minema ennast tuvastama postkontoris. H. Soini ei
saanud aru, mida J. Pikkoja tema andmetega teeb. Pärast postkontoris käiku viis H. Soini kõik paberid

                                                                                                15
                                                                                          1-16-7895
J. Pikkojale. Alates jaanuarist jäi H. Soini ID-kaart koos PIN-koodidega J. Pikkoja kätte ning mingil
ajal, kevadel sai ta selle tagasi. Peale ID-kaardi tagasi saamist tuli J. Pikkoja taas H. Soini juurde
jutuga, et tal on abi vaja. Pangakaarti ta J. Pikkoja kätte ei andud ning raha välja võtmas käies sisestas
ta PIN-koodi ise. H. Soini sõnul ei ole ta ühtegi ülekannet oma kontolt teinud ning H. L ega A. S S ta
ei tunne. Ülekandeid on neile teinud ilmselt J. Pikkoja.
B AS vastusest (III kd t.l 38-44) nähtub, et Harri Soini nimel on 14.01.2016.a esitatud laenutaotlus IP-
aadressilt x. Laenu taotlemiseks kasutati x OY palgalehti.
O OÜ vastusest (III kd t.l 45-53) nähtub, et Harri Soinil on O OÜ-ga üks kehtiv laenuleping summas
2500 eurot. Laenu taotlemisel kasutati H. Soini Swedbank konto väljavõtet 08.10.2015 kuni
18.03.2016, millest nähtuvad töötasu laekumised x OY-st
I OÜ vastusest (III kd t.l 54-62) nähtub, et 25.03.2016.a esitati H. Soini nimel krediitikonto avamise
taotlus limiidiga 1000 eurot. Kuna isik telefonikõnele ei vastanud, siis taotlus tühistati. 26.03.2016.a
esitati uus krediidikonto avamise taotlus limiidiga 1000 eurot. Kuna isik telefonile ei vastanud, siis
taotlus tühistati. Kuid isiku samasus tuvastati 26.03.2016.a xxxxxpostkontoris. O OÜ on H. Soiniga
sõlminud 28.03.2016.a krediidikonto ning samal kuupäeval tehti H. Soini Swedbank kontole
väljamakse 1000 eurot.
AS C vastusest (III kd t.l 63-67) nähtub, et Harri Soini püüdis C AS kaudu võtta 28.03.2016.a laenu,
kuid taotlus lükati tagasi. Taotlemisel kasutati Harri Soini Swedbank väljavõtet 08.10.2015 kuni
18.03.2016, millest nähtuvad töötasu laekumised x OY-lt.
S OÜ vastusest (III kd t.l 68- 71) nähtub, et Harri Soini esitas 28.03.2016.a laenutaotluse summas
3000 eurot, mis aga tühistati, sest isikuga ei olnud võimalik kontakti saada. Samuti on H. Soini nimel
esitatud 16.03.2016.a laenutaotlus summas 1000 eurot, mille aga klient ise tühistas. Laenude
taotlemisel kasutati Harri Soini Swedbank väljavõtet 08.10.2015 kuni 18.03.2016, millest nähtuvad
töötasu laekumised x OY-lt.
RP on ülekuulamisel (III kd 99-100) andnud ütlusi, et ta kuulis kuidas H. Soini peamiseks sooviks oli
küttepuid saada ja muu teada ei huvitanud. Saadud laenu eest ostis J. Pikkoja Seati. H. Soini olevat
oma ID-kaardi nende juurde jätnud, et J. Pikkoja saaks seda vajadusel kasutada. Pärast J. Pikkoja
vahistamist tagastas ta ID-kaardi H. Soini nõudmisel.
Asitõendi vaatlusprotokolliga (III kd t.l 190-200) on tuvastatud, et 02.04.2016.a xxxx xxxxxxx
läbiotsimisel leiti sülearvuti Lenova S/N YB07616172, mis oli J. Pikkoja kasutuses. Leitud sülearvuti
J. Pikkoja kasutuses olemist on kinnitanud ka tunnistaja AB kes on andnud ütlusi (III kd t.l 129-131),
et ta andis J. Pikkojale Luutarist arvuti ostmiseks 170-180 eurot. Luutarist ostis J. Pikkoja arvuti
Lenova Yoga 2.11, seeria nr/x.
Asitõendi vaatlusprotokolliga (III kd t.l 201-209) on viidatud sülearvutist Lenova leitud x OY
palgalehed H. Soini nimele ning H. Soini Swedbank konto väljavõte 01.10.2015 – 28.03.2016.a,
millest nähtuvad töötasu laekumised x OY-lt.
Jaanus Pikkoja on ülekuulamisel (IV kd t.l 82-85) selgitanud, et H. Soinit puudutavate kahtlustuste
osas ta ütlusi anda ei soovi, aga tunnistab, et osaliselt on kaassüüdlane.
Seega on antud juhul leidnud tuvastamist, et Harri Soini nimel sõlmiti 14.01.2016.a laenuleping B AS-
iga, 29.03.2016.a sõlmiti leping O OÜ-ga ning 28.03.2016.a sõlmiti H. Soini nimel I OÜ-ga
krediidikonto ning H. Soinile tehti väljamakse 1000 eurot. Lisaks esitati ka laenutaotlused
28.03.2016.a C As-ile ning 28.03.2016.a S OÜ-le. Kaks nimetatud taotlust tühistati. B AS-ile taotluse
esitamisel kasutati x OY palgalehti Harri Soini nimele ning teiste taotluste puhul kasutati H. Soini
Swedbank konto väljavõtet, millest nähtuvad töötasu laekumised x OY-lt.
Kriminaalmenetluses on tuvastatud, et H. Soini töötas laenutaotluste esitamise ajal ja ka käesoleval
ajal xxx xx xxxxx xxxxxx. Kriminaalmenetluses vaadeldud kontoväljavõttelt (III kd t.l 26) nähtuvad
tegelikult tööandjalt saadud maksed, mis jäävad alla x euro kuus. Seega on laenude taotlemisel
kasutatud palgalehed ja kontoväljavõte ilmselgelt võltsitud, st et need ei vasta tegelikkusele.
Laenude taotlemisel kasutatud palgalehed ja kontoväljavõte tuvastati J. Pikkoja kasutuses olnud
arvutist. Samuti on leidnud tuvastamist, et 14.01.2016.a B AS-ile, 25.03.2016.a ja 28.03.2016.a I
OÜle ja O OÜle 29.03.2016.a laenulepingute ja krediidikonto avamisel kasutas J. Pikkoja H. Soini ID-
kaarti. Nimelt on tuvastatud, et H. Soini ID-kaart oli J. Pikkoja käes ning H. Soini sai selle tagasi alles

                                                                                                   16
                                                                                         1-16-7895
pärast J. Pikkoja vahistamist.
Seega on vastuvaidlematut tuvastamist leidnud, et J. Pikkoja esitas H. Soini nimel, kasutades selleks
H. Soini ID-kaarti, erinevaid laenutaotlusi. Laenude taotlemisel kasutas J. Pikkoja võltsitud H. Soini
nimele väljastatud pangakontoväljavõtet ja palgalehti. Võltsitud dokumentide ja teise isiku tähtsa
isikliku dokumendi kasutamise eesmärgiks oli saada erinevatelt ettevõtetelt laenu. Seega sellise
tegevuse eesmärgiks oli saada laenu, vabanedes seejuures ise tagasimaksmise kohutusest, kuivõrd
tagasimakse kohustus tekkis H. Soinile. Seega võltsitud dokumente ja H. Soini tähtsat isiklikku
dokumenti kasutas J. Pikkoja eesmärgil saada raha tagasimaksmise kohustuseta.
Eeltooduga on täidetud KarS § 345 lg 1 ja § 349 sätestatud kuritegude objektiivne koosseis.
Subjektiivsest küljest on antud teod toime pandud KarS § 16 lg 2 kohaselt kavatsetult. J. Pikkoja
seadis omale eesmärgiks H. Soini isiklikku dokumenti ning võltsitud palgalehti ja kontoväljavõtet
kasutades saada H. Soini nimel enda tarbeks laenu. Seatud eesmärgi realiseeris J. Pikkoja laenude
väljastamisega H. Soini nimel ning seejärel raha sularahas automaadist välja võttes. Seega J. Pikkoja
seadis eesmärgiks süüteokoosseisule vastava asjaolu teostamise ja teadis, et see saabub.
Õigusvastasust ja süüd välistavad asjaolud puuduvad. Seega hinnates tõendeid kogumis on käesolevas
kriminaalasjas leidnud täielikku tõendamist süüdistatava poolt talle KarS § 345 lg 1 ja § 349 järgi
inkrimineeritud kuritegude toimepanemine.
Süüdistus KarS § 1572 ja § 349 järgi (M. O)
Jaanus Pikkojale heidetakse ette, et ta kasutas mobiiltelefoni ostmisel ja liitumislepingu sõlmimisel E
esinduses 28.09.2015.a M. O juhiluba. Samuti heidetakse ette, et eelkirjeldatud tegevuse käigus varjas
ta enda isikuandmeid ning kasutas M. O andmeid.
KarS § 349 sätestab, et teise isiku nimele väljaantud tähtsa isikliku dokumendi kasutamise eest või
enda nimele väljaantud tähtsa isikliku dokumendi teisele isikule kasutamiseks andmise eest
eesmärgiga omandada õigusi või vabaneda kohustustest karistatakse rahalise karistusega.
KarS § 350 kohaselt on mootorsõiduki juhiluba tähtis isiklik dokument.
KarS § 1572 sätestab, et teist isikut tuvastavate või tuvastada võimaldavate isikuandmete tema
nõusolekuta edastamise, nendele juurdepääsu võimaldamise või nende kasutamise eest eesmärgiga
luua teise isikuna esinemise teel temast teadvalt ebaõige ettekujutus, kui sellega on tekitatud kahju
teise isiku seadusega kaitstud õigustele või huvidele, või varjata kuritegu karistatakse rahalise
karistuse või kuni kolmeaastase vangistusega.
Kannatanu MO on ülekuulamisel (III kd t.l 5-6) selgitanud, et 2015.a aprillis kaotas ta xxxxxx oma
juhiload. Facebooki kaudu võttis kannatanuga ühendust J. Pikkoja, kes teatas, et leidis M. O juhiload.
Kuna J. Pikkoja elas xxxxxxxx ning kannatanu õppis xxxxxxx, siis juhilubade tagastamiseks ei
kohtutud. 23.06.2016.a leidis kannatanu ema postkastist Lindorff Eesti AS teatise võlgnevuse kohta.
Sellest selgus, et kannatanu olevat ostnud E AS-ist järelmaksuga mobiiltelefoni. Nõue oli kokku
410.04 eurot. Elisa esinduses selgus, et M. O juhiloaga on 28.09.2015.a E xxxxx esinduses ostetud
mobiiltelefoni järelmaksuga ning võetud nutipakett Nuti12. Kuna 4 kuud telefoni eest makseid ei
laekunud, siis 28.01.2016.a anti võlgnevus üle Lindorff AS-ile.
Facebooki vestluste väljaprindist (III kd t.l 7-8) nähtub, et 19.04.2015.a on J. Pikkoja teatanud M. , et
on leitud M. Ojuhiload ning vesteldakse, et kuidas oleks M. O võimalik oma juhiload kätte saada.
Lindorff AS võlateatisest (III kd t.l 9) nähtub, et M. O on E AS ees võlgnevus summa 410.04 eurot.
E AS arve ja liitumislepingust (III kd t.l 13-14) nähtub, et 28.09.2015.a xxxxxx esinduses ostetud MO
nimel järelmaksuga mobiiltelefon Huawei ASCEND G6 Light Gold. Samuti on sõlmitud
liitumisleping Nutipakett12. Telefoni ostmisel ja lepingu sõlmimisel on kasutatud M. O juhiluba.
Sideettevõtjalt saadud andmete protokolli (III kd t.l 18) kohaselt on M. O nimele ostetud
mobiiltelefoni kasutanud kolm erinevat abonentnumbrit, millede omanikud on olnud RR ja HA.
Tunnistaja RR on andnud ütlusi (III kd t.l 19-20), et 2015.a ostis ta MS mobiiltelefoni Huawei, mis oli
täiesti uus ja karbis. Telefoni eest maksis tunnistaja umbes 200-300 eurot. Telefoniga tunnistaja
dokumente kaasa ei saanud. 2015.a jõulude paiku kinkis R. R selle telefoni oma tüdruksõber H A.
Tunnistaja ei tea, kus MS müüdud telefoni sai.
MS on 04.07.2016.a ülekuulamisel (III kd t.l 21-22) selgitanud, et Jaanus Pikkoja tahtis talt eelmisel
aastal laenu saada. Täpset summat tunnistaja ei mäleta. Laenu vastu pakkus J. Pikkoja panti

                                                                                                 17
                                                                                           1-16-7895
mobiiltelefoni. Telefon oli karbis, aga ostudokumete ei olnud. M. S andis J. Pikkojale raha, kuid raha
M. S tagasi ei saanud, mistõttu müüs ta telefoni edasi RR. Enne müümist kustutas tunnistaja aga
telefonist J. Pikkoja pildid.
J. Pikkoja on ülekuulamisel (IV kd t.l 82-85) selgitanud, et ta leidis M. O juhiload. Ta suhtles M. O
juhilubade tagastamise teemal ka Facebookis, kuid mingil põhjusel juhilubasid ei tagastatud.
Rahapuudusel läks aga J. Pikkoja M. O juhilubadeg xxxxxx esindusse, kus ostis M. O nimel
järelmaksuga mobiiltelefoni Huawei, mille müüs umbes kaks nädalat hiljem MS.
Eelnevaga on käesolevas kriminaalasjas leidnud vastuvaidlematut tuvastamist, et 28.09.2015.a ostis J.
Pikkoja E xxxxxx esindusest M. O nimel mobiiltelefoni ning sõlmis liitumislepingu. Selle käigus
kasutas J. Pikkoja M. O juhilube. Seega eelkirjeldatud tegevuse käigus kasutas J. Pikkoja M. O tähtsat
isiklikku dokumenti. Sellise dokumendi kasutamise eesmärgiks oli saada mobiiltelefon, vabanedes
seejuures ise selle eest tasumise kohustusest, kuivõrd järelmaksu tasumise kohustus tekkis M. O.
Seega M. O tähtsat isiklikku dokumenti kasutas J. Pikkoja eesmärgil saada tasuta mobiiltelefon, st
saada mobiiltelefon, kuid vabaneda tasumise kohustusest. Eeltooduga on täidetud KarS § 349
sätestatud kuriteo objektiivne koosseis.
Telefoni otsmisel ja lepingu sõlmimisel kasutas J. Pikkoja 28.09.2015.a M. O nõusolekuta viimase
isikuandmeid. Sellise tegevusega lõi J. Pikkoja varalise kasu saamise eesmärgil tegelikest asjaoludest
teadvalt ebaõige ettekujutuse eesmärgiga varjata oma tegelikke isikuandmeid ja enda poolt toimepandavat
kuritegu, samuti raskendamaks enda isiku hilisemat tuvastamist ning eesmärgiga luua teise isikuna
esinemise teel temast teadvalt ebaõige ettekujutis. J. Pikkoja tegevuse tõttu tekkis M. O võlgnevus E AS
ees. Eeltooduga on täidetud KarS § 1572 sätestatud kuriteo objektiivne koosseis.
Subjektiivsest küljest on antud teod toime pandud KarS § 16 lg 2 kohaselt kavatsetult. J. Pikkoja
seadis omale eesmärgiks M. Orgmana esinedes ning tema isikliku dokument kasutades saada enda
valdusesse tasuta mobiiltelefon. Seatud eesmärgi realiseeris J. Pikkoja M. O nimele järelmaksu ostu-
müügilepingu ja liitumislepingu sõlmimisega. Seega J. Pikkoja seadis eesmärgiks süüteokoosseisule
vastava asjaolu teostamise ja teadis, et see saabub. Õigusvastasust ja süüd välistavad asjaolud
puuduvad. Seega hinnates tõendeid kogumis on käesolevas kriminaalasjas leidnud täielikku
tõendamist süüdistatava poolt talle KarS § 1572 ja § 349 järgi inkrimineeritud kuritegude
toimepanemine.

Janar Karus süüdistus KarS § 184 lg 2 p 1 - § 22 lg 3 järgi
J. Karusele heidetakse ette, et ta aitas kaasa J. Pikkoja narkootiliste ainete omandamisele 01.04.2016.a.
KarS § 22 lg 3 sätestab, et kaasaaitaja on isik, kes tahtlikult osutab teise isiku tahtlikule õigusvastasele
teole füüsilist, ainelist või vaimset kaasabi. Saama paragrahvi lg 4 sätestab, et osavõtjale mõistetakse
karistus seaduse sama sätte järgi, mille järgi vastutab täideviija, kui käesoleva seadustiku §-s 24 ei ole
sätestatud teisiti.
KarS § 184 lg 2 p 1 sätestab, et narkootilise või psühhotroopse aine suures koguses ebaseadusliku
käitlemise eest grupis karistatakse kolme- kuni viieteistaastase vangistusega.
Eelnevalt leidis tuvastamist, et J. Pikkoja on toime pannud KarS § 184 lg 2 p 1, 2 sätestatud kuriteo. J.
Pikkoja omandas 01.04.2016.a narkootilisi aineid. Samuti leidis tuvastamist, et 01.04.2016.a oli J.
Pikkoja autojuhiks Janar Karus. Kuritegu pandi toime A. L vahendusel ning J. Karuse kaasabil. Seega
on tegemist grupis toime pandud kuriteoga. Juhul, kui A. L ei oleks tehingut vahendanud, siis ilmselt
ei oleks narkotehingut sellisel kujul 01.04.2016.a toimunud. Samuti juhul, kui J. Karus ei oleks
hakanud J. Pikkojale autojuhiks, siis ilmselt ei oleks samuti narkotehingut toimunud viisil aset
leidnud.
Kaasaaitamine on teise isiku õigusvastase teo toetamine ehk soodustamine. Kaasaaitaja ei valitse tegu,
vaid üksnes toetab võõrast tegu. (RKKK 3-1-1-64-14). Aineline kaasabi on näiteks süüteovahendi
muretsemine, rahaline toetus, et muretseda süüdevahend, sõit sündmuskohale jms (RKKK 3-1-1-97-
09 p 7.3). Füüsiline või aineline kaasaaitamine on põhiteoga põhjuslikus seoses, on selle üks
tingimusi. Põhjuslikkus on piisav, kui kaasaaitamine teeb põhiteo võimalikuks (RKKK 3-1-1-6-11 p
13.5).
Kaasaaitamine on tahtlik tegu. Tahtlus peab vastama samadele nõuetele, mis kihutamisegi korral.

                                                                                                   18
                                                                                           1-16-7895
Kaasaaitajal peab olema vähemalt kaudne tahtlus oma kaasaaitamisteo suhtes, samuti olema vähemalt
kaudse tahtlusega hõlmatud ka täideviija õigusvastane tegu (RKKK 3-1-1-97-09 p 7.4).
Anonüümne tunnistaja leppenimega Peeter on ülekuulamisel (III kd t.l 152) selgitanud, et päeval, mil
politsei J. Pikkoja kinni pidas, käis viimane omale xxxxxxxxxx narkootilise aine ostma minekuks
autojuhti otsimas.
Politsei poolt sõiduk xxxx xxxx reg. märgiga xxxxxx kinnipidamisel oli selle roolis Janar Karus.
DNA-ekspertiisiga (ekspertiisiaktist nr 16E-GE0439) leidis tuvastamist, et Jaanus Pikkoja ja Janar
Karus puutusid kokku sõiduauto läbiotsimisel leitud ja äravõetud pulbriliste ainetega.
Janar Karus on andud ütlusi (IV kd t.l 5-7), et 01.04.2016.a palus J. Pikkoja teda endale xxxxxxxxxx
sõiduks autojuhiks. J. Karus ei olnud alguses nõus, kuid hiljem siiski nõustus. xxxxxxxxx sõideti J.
Pikkoja autoga xxxx xxxx. Lisaks talle ja J. Pikkojale oli autos ka väike laps. xxxxxxx välja sõites
ütles J. Pikkoja J. Karusele, et ta tahab linnast, s.o xxxxxxxxxxx, amfetamiini tuua. Toodavast
kogusest juttu ei olnud, aga J. Pikkoja ütles, et kõik olevat kokku lepitud. J. Karus selgitab, et ta tahtis
lihtsalt J. Pikkojale autojuhiks olemisega vastu tulla ja ta sattus autojuhiks juhuslikult. Narkootilise
ainete ostu plaanist sai ta teada alles teel xxxxxxxx
04.04.2016.a ülekuulamisel (IV kd t.l 75-78) on J. Pikkoja selgitanud, et ta läks 01.04.2016.a Janar
Karusega xxxxxxxxxx narkootilisi aineid ostma.
Võttes arvesse erinevate tunnistajate ja kaaskahtlustatavate ütlusi, siis saab järeldada, et J. Karus oli
teadlik narkootiliste ainete omandamise plaanist. J. Karus sai plaanist teada hiljemalt teel xxxxxxxx.
Samas oli J. Karus endiselt nõus xxxxxxxxx minema, et J. Pikkoja saaks omandada narkootilisi aineid.
Samuti tuvastas DNA-ekspertiis, et J. Karus puutus kokku autost leitud narkootiliste ainetega. Kohus
on sisukohal, et J. Karus pidi mõistma, et J. Pikkojale autojuhiks olemine teeb võimalikuks J. Pikkoja
poolt narkootilise aine omandamise. Seega J. Karuse autojuhiks olemine on põhjuslikus seoses J.
Pikkoja narkootilise ainete omandamisega. J. Karus osutas J. Pikkojale ainelist kaasabi sellega, et J.
Karus tegi võimalikuks sündmuskohale sõitmise.
Kohus on seisukohal, et J. Karus on antud teo toime pannud vähemalt kaudse tahtlusega. Janar Karus
pidi võimalikuks pidama, et selline autojuhiks olemine (aineline kaasabi) aitab kaasa narkootiliste
ainete omandamisele, kuid möönis seda.
Õigusvastasust ja süüd välistavad asjaolud puuduvad. Seega hinnates tõendeid kogumis on käesolevas
kriminaalasjas leidnud täielikku tõendamist süüdistatava poolt talle § 184 lg 2 p 1 - § 22 lg 3 järgi
inkrimineeritud kuriteo toimepanemine.

Harri Soini süüdistus KarS § 349 järgi
Harri Soinit süüdistatakse selles, et ta andis J. Pikkojale kasutada enda tähtsa isikliku dokumendi (ID-
kaart) eesmärgiga saada laenu.
KarS § 349 sätestab, et teise isiku nimele väljaantud tähtsa isikliku dokumendi kasutamise eest või
enda nimele väljaantud tähtsa isikliku dokumendi teisele isikule kasutamiseks andmise eest
eesmärgiga omandada õigusi või vabaneda kohustustest karistatakse rahalise karistusega.
KarS § 350 kohaselt on digitaalne isikutunnistus (ID-kaart) tähtis isiklik dokument.
Eelnevalt leidis tuvastamist, et J. Pikkoja esitas H. Soini nimel, kasutades selleks H. Soini ID-kaarti,
erinevaid laenutaotlusi. J. Pikkoja tegevuse tulemusel ka väljastasid erinevad ettevõtted H. Soini
nimele laenusid: 1) B AS 8000 eurot, 2) O OÜ 2500 eurot ja 3) I OÜ 1000 eurot. Raha väljavõtmiseks
viis Jaanus Pikkoja Harri Soini xxxxxx pangaautomaadi juurde, lasi viimasel panna PIN koodi ja
võttis raha kontolt erinevatel päevadel välja.
Harri Soini on andnud ütlusi (III kd t.l 23-25) selle kohta, et ta nõustus J. Pikkoja palvel 2016.a
alguses võtma laenu 8000 eurot. Laenutaotluse täitis J. Pikkoja oma elukohas. H. Soini sõnul oli ta
nõus vaid ühe laenu võtmisega, kuid ülejäänud laenud, mis ta on H. Soini nimele võtnud, on J. Pikkoja
teinud H. Soini nõusolekuta ja teadmata.
Harri Soini on 21.06.2016.a ülekuulamisel (III kd t.l 29-30) täiendavalt selgitanud, et 2016.a kevadel
tuli tema juurde J. Pikkoja, kes ütles, et ta peab minema ennast tuvastama postkontoris. H. Soini ei
saanud aru, mida J. Pikkoja tema andmetega teeb. Pärast postkontoris käiku viis H. Soini kõik paberid
J. Pikkojale. Alates jaanuarist jäi H. Soini ID-kaart koos PIN-koodidega J. Pikkoja kätte ning millaski

                                                                                                   19
                                                                                          1-16-7895
kevadel sai ta selle tagasi. Peale ID-kaardi tagasi saamist tuli J. Pikkoja taas H. Soini juurde jutuga, et
tal abi vaja.
EP on ülekuulamisel (III kd 99-100) andnud ütlusi, et ta kuulis kuidas H. Soini peamiseks sooviks oli
küttepuid saada ja muu teada ei huvitanud. Saadud laenu eest ostis J. Pikkoja xxxxxx. H. Soini olevat
oma ID-kaardi nende juurde jätnud, et J. Pikkoja saaks seda vajadusel kasutada. Pärast J. Pikkoja
vahistamist tagastas ta ID-kaardi H. Soini nõudmisel.
Seega on antud juhul tuvastatud, et H. Soini andis J. Pikkojale kasutada enda nimele väljaantud tähtsa
isikliku dokumendi (ID-kaart). ID-kaardi J. Pikkojale kasutada andmise eesmärgiks oli, et viimane
saaks H. Soini nimel võtta laenu. Seega sellise tegevuse eesmärgiks oli saada laenu. Seega tähtsa
isikliku dokumendi J. Pikkoja kasutada andmise eesmärgiks oli omandada õigusi (saada laenu).
Eeltooduga on täidetud KarS § § 349 sätestatud kuritegude objektiivne koosseis.
Subjektiivsest küljest on antud tegu toime pandud KarS § 16 lg 4 kohaselt vähemalt kaudse tahtlusega.
Harri Soini pidi vähemalt võimalikuks pidama, et ID-kaardi kasutamise andmisega teeb ta
võimalikuks tema nimele laenu saamise, kuid möönis seda.
Õigusvastasust ja süüd välistavad asjaolud puuduvad. Seega hinnates tõendeid kogumis on käesolevas
kriminaalasjas leidnud täielikku tõendamist süüdistatava poolt talle § 349 järgi inkrimineeritud kuriteo
toimepanemine.

Süü ja karistus
Kohus ei tuvastanud kriminaalasja menetlusega tegude õigusvastasut ega süüd välistavaid asjaolusid.
Seega on süüvõimelised süüdistatavad pannud toime seaduses sätestatud süüteokoosseisudele
vastavad teod.
KarS § 56 lg 1 kohaselt on isiku karistamise aluseks tema süü. Karistuse mõistmisel kohtu poolt
arvestatakse kergendavaid ja raskendavaid asjaolusid, võimalust mõjutada süüdlast edaspidi hoiduma
süütegude toimepanemiset ja õiguskorra kaitsmise huvisid. KarS § 56 lg 2 kohaselt võib vangistust
mõista ainult siis, kui karistuse eesmärke ei ole võimalik saavutada kergema karistusega.

Jaanus Pikkoja
Jaanus Pikkojal on üks kehtiv kriminaalkaristus.
J. Pikkoja on antud juhul toime pannud suures koguses narkootilise aine käitlemise, s.o
rahvatervisevastase süüteo (KarS § 184 lg 2 p 1,2), omandi vastase süüteo (KarS § 201 lg 1),
liiklussüüteo (KarS § 4231), dokumendi võltsimise ja kahjustamise (KarS § 345 lg 1 ja § 349) ning
põhivabaduse rikkumise (KarS § 1572). Käesoleval juhul leidis tuvastamist, et J. Pikkoja on toime
pannud 12 kuriteoepisoodi, kusjuures esimesed kuriteoepisoodid pani J. Pikkoja toime 28.09.2015.a
ehk veidi enam kui üks kuu pärast 17.08.2015.a otsuse kuulutamist. Seega isegi umbes kuu aega
varem mõistetud kriminaalkaristus ei mõjutanud J. Pikkoja hoiduma uute kuritegude toime
panemisest. J. Pikkoja on sisuliselt esimesel võimalusel pärast karistuse mõistmist jätkanud oma
kuritegelikku eluviisi. Seega on J. Pikkoja suhtunud varasemasse karistusse ükskõikselt ja
vastutustundetult. Kohtu hinnangul on J. Pikkojale omane kuritegelik elustiil. Seega tuleb J. Pikkoja
süüd ka antud kuritegude toime panemisel pidada suureks. Samuti on kuritegusid toime pandud
mahus, mis kohtu hinnangul välistab muud karistused kui reaalne vangistus, v.a KarS § 349. Samuti
on uued kuriteod toime pandud katseajal.
Karistust kergendavad ja raskendavad asjaolud puuduvad.
Kohus leiab, et võttes arvesse isiku süü suurust, rikkumiste raskust ning teisi kuriteo asjaolusid, siis on
kohane mõista J. Pikkojale järgnev karistus. Jaanus Pikkoja tuleb süüdi tunnistada KarS § 201 lg 1
järgi ning karistuseks tuleb mõista kuus kuud vangistust. Jaanus Pikkoja tuleb süüdi tunnistada KarS §
4231 järgi ning karistuseks mõista kolm kuud vangistust. Jaanus Pikkoja tuleb süüdi tunnistada KarS §
345 lg 1 järgi ning karistuseks mõista kuus kuud vangistust. Jaanus Pikkoja tuleb süüdi tunnistada
KarS § 1572 järgi ning karistuseks mõista üheksa kuud vangistust. Jaanus Pikkoja tuleb süüdi
tunnistada KarS § 349 järgi ning karistuseks mõista rahaline karistus 120 päevamäära, s.o 1200 eurot.
Jaanus Pikkoja tuleb süüdi tunnistada KarS § 184 lg 2 p 1, 2 järgi ning karistuseks mõista neli aastat
vangistust. KarS § 64 lg 1 alusel suurendada raskeimat vangistuslikku karistust ning liitkaristuseks

                                                                                                   20
                                                                                          1-16-7895
mõista neli aastat ja kuus kuud vangistust. KarS § 64 lg 5 alusel rahaline karistus viia täide iseseisvalt.
KrMS § 238 lg 2 alusel vähendada vangistust ühe kolmandiku võrra ning vabadusekaotuslikuks
karistuseks mõista kolm aastat vangistust. KrMS § 238 lg 2 alusel vähendada rahalist karistust ühe
kolmandiku võrra ning karistuseks mõista rahaline karistus 80 päevamäära, s.o 800 eurot. KarS § 65 lg
2 alusel suurendada käesolevas kriminaalasjas mõistetud vangistust Viru Maakohtu 17.08.2015.a
otsusega nr 1-15-6608 mõistetud kandmata karistuse, s.o kaks aastat 11 kuud ja 28 päeva vangistuse,
võrra. Seega tuleb lõplikuks vabadusekaotuslikuks liitkaristuseks mõista viis aastat 11 kuud ja 28
päeva vangistust. KarS § 68 lg 1 alusel arvata eelvangistuses viibitud aeg alates 02.04.2016.a
karistusaja hulka ja seeläbi arvata Jaanus Pikkoja karistuse kandmise algust alates 02.04.2016.a.
Kohtuotsuse täitmise tagamiseks tuleb süüdistatav kuni kohtuotsuse jõustumiseni jätta vahi alla.
Seega, tõkend vahistamine tühistada kohtuotsuse jõustumisel või mõistetud karistuse ära kandmisel.

Janar Karus
Janar Karusel on üks kehtiv kriminaalkaristus. Antud juhul on J. Karus toime pannud suures koguses
narkootilise aine käitlemisele kaasaitamise.
Arvestades kuriteo toimepanemise asjaolusid, siis tuleb kohtu hinnangul Janar Karuse süüd antud
juhul pidada pigem väikseks. J. Karus on siiski pannud toime kaasaaitamis- mitte põhiteo. Isikul on
küll üks kehtiv kriminaalkaristus, kuid tegemist on teiseliigilise kuriteoga (vargus).
Karistust kergendavad ja raskendavad asjaolud puuduvad.
Kohus leiab, et võttes arvesse isiku süü suurust, rikkumiste raskust ning teisi kuriteo asjaolusid, siis on
J. Karusele kohane mõista karistus sanktsiooni miinimummääras, s.o kolm aastat vangistust. KrMS §
238 lg 2 alusel vähendada karistust ühe kolmandiku võrra ning karistuseks mõista kaks aastat
vangistust. KarS § 68 lg 1 alusel arvata eelvangistuses viibitud aeg 02.04.2016.a, s.o üks päev.
karistusaja hulka ja seega kandmisele kuuluvaks karistuseks lugeda üks aasta 11 kuud ja 29 päeva
vangistust. KarS § 65 lg 2 alusel suurendada käesolevas kriminaalasjas mõistetud karistust Pärnu
Maakohtu 01.12.2015.a otsusega nr 1-15-7193 mõistetud kandmata karistuse, s.o ühe aasta ühe kuu ja
28 päeva vangistuse, võrra. Liitkaristuseks mõista kolm aastat üks kuu ja 27 päeva vangistust.
Reaalse vangistuse kui kõige raskema karistuse kohaldamine on KarS § 56 lg 2 kohaselt võimalik
alles siis, kui karistuse eesmärke ei ole võimalik saavutada kergema karistusega. Seega on mõistetud
vangistuse täitmisele pööramine põhjendatud üksnes siis, kui puuduvad muud vahendid ja võimalused
karistuse eesmärkide saavutamiseks. Kohus leiab, et arvestades käesoleva kuriteo asjaolusid, siis on J.
Karust võimalik mõjutada veel tingimisi karistusega, kuid isik tuleb siiski allutada elektroonilisele
valvele. Samas, arvestades toime pandud kuritegu, tuleb J. Karus katseajaks allutada
käitumiskontrollile ning katseaja pikkuseks tuleb määrata maksimaalne aeg. Seega KarS § 74 lg 1 ja 3
alusel jätta mõistetud vangistus tingimisi täitmisele pööramata juhul, kui Janar Karus ei pane
kolmeaastase katseaja jooksul toime uut kuritegu ning täidab KarS § 75 lg-s 1 sätestatud
kontrollnõudeid: 1) elama kohtu määratud alalises elukohas, milleks on ankeetandmetes märgitud
elukoht; 2) ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta; 4) saama kriminaalhooldusametnikult eelneva loa
elukohast lahkumiseks Eesti territooriumi piires kauemaks kui viieteistkümneks päevaks; 5) saama
kriminaalhooldusametnikult eelneva loa elu-, töö- või õppimiskoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. KarS § 74 lg 5, KarS § 75 lg 2 p 9 ja KarS § 751 lg 3 alusel kohustada Janar
Karust käitumiskontrolli ajal alluma elektroonilisele valvele tähtajaga kaheksa kuud. KarS § 751 lg 4
kohaselt hakkab elektroonilise valve tähtaeg kulgema päevast, kui elektroonilise valve seade
kinnitatakse süüdlase keha külge. Elektroonilise valve seade kinnitada Janar Karuse keha külge
kohtuotsuse jõustumisel. J. Karus avaldas kohtuistungil, et on nõus prokuröri karistusega. Kuivõrd ka
prokurör taotles elektroonilise valve kohaldamist, siis prokuröri karistusettepanekuga nõustumisel on
J. Karus ühtlasi andnud ka nõusoleku elektroonilise valve kohaldamiseks. KarS § 78 p 1 alusel
katseaja algust arvata alates kohtuotsuse kuulutamisest, s.o 16.11.2016.a, välja arvatud KarS § 75
sätestatud käitumiskontrolli nõuete osas, mille kohaldamist alustatakse pärast kohtulahendi jõustumist.

                                                                                                   21
                                                                                          1-16-7895
Tõkend elukohast lahkumise keeld tühistada kohtuotsuse jõustumisel.

Harri Soini
Harri Soini on kriminaalkorras karistamata. Antud juhul pani H. Soini toime enda tähtsa isikliku
dokumendi kasutada andmise. Arvestades kuriteo toime panemise asjaolusid, see on seda, et H.Soini
ei olnud kuriteo initsiaatoriks, vaid teda kasutati J.Pikkoja poolt n.ö. ära, siis tuleb kohtu hinnangul H.
Soini süüd antud juhul pidada pigem väikseks.
Kohus leiab, et võttes arvesse isiku süü suurust, rikkumiste raskust ning teisi kuriteo asjaolusid, siis on
kohane H. Soinile karistuseks KarS § 349 järgi mõista rahaline karistus 60 päevamäära, s.o 600 eurot.
KrMS § 238 lg 2 alusel vähendada karistust ühe kolmandiku võrra ning karistuseks mõista rahaline
karistus 40 päevamäära, s.o 400 eurot. Kuna isik on varasemalt kriminaalkorras karistamata, siis leiab
kohus, et H. Soinile on võimalik karistus mõista tingimisi ning kohaseks katseajaks on üks aasta.
Seega KarS § 73 lg 1 ja 3 alusel jätta mõistetud karistus tingimisi täitmisele pööramata juhul, kui Harri
Soini ei pane üheaastase katseaja jooksul toime uut tahtlikku kuritegu. KarS § 78 p 1 alusel katseaja
algust arvata alates kohtuotsuse kuulutamisest, s.o 16.11.2016.a.
Tõkendit ei ole kohaldatud.

Asitõendid
- digitaalne kaal Digital Scale (pakend 3) – KarS § 83 lg 1 alusel konfiskeerida ning KrMS § 126 lg 3
p 4 alusel hävitada;
- digitaalne kaal (pakend 9) – KarS § 83 lg 1 alusel konfiskeerida ning KrMS § 126 lg 3 p 4 alusel
hävitada;
- narkootilised ained - KarS § 191 ja § 83 alusel konfiskeerida ning NPALS § 7 lg 3 alusel jätta EKEI-
le;
- ekspertiisi aktiga tagastatud tabletid ja narkootilise aine pakendid – KarS § 83 alusel konfiskeerida
ning KrMS § 126 lg 3 p 4 alusel hävitada;
- minigrip kott roosakat värvi vedelikuga (pakend 6) – KarS § 83 lg 1 alusel konfiskeerida ning KrMS
§ 126 lg 3 p 4 alusel hävitada;
- sülearvuti Lenova koos laadijaga (pakend nr 11) – KrMS § 126 lg 3 p 2 alusel tagastada AB.
- ümbrikusse pakendatud märkmepaber – KrMS § 126 lg 3 p 1 alusel jätta kriminaalasja juurde;
- CD- ja DVD-plaadid – KrMS § 126 lg 3 p 1 alusel jätta kriminaalasja juurde.
Konfiskeerimisele kuuluvate esemete puhul on tegemist süüteo toimepanemise vahenditega, mis
kuuluvad KarS § 83 alusel konfiskeerimisele. Samuti kuuluvad KarS § 191 ja § 83 alusel
konfiskeerimisele narkootilised ained.

Menetluskulud
Välja mõista KrMS § 180 lg 1 alusel süüdimõistetult Jaanus Pikkojalt menetluskulud riigi tuludesse –
KrMS § 175 lg 1 p 3 alusel riiklikul ekspertiisiasutusel tekkinud kulu (aktid nr 16E-GE0439 ja nr 16E-
AN0351) 907.50 eurot, KrMS § 175 lg 1 p 4 alusel riigi õigusabi korras määratud kaitsja tasu 1152
eurot ning KrMS § 175 lg 1 p 9 ja § 179 lg 1 p 1 alusel sundraha 1075 eurot, kokku 3134.50 eurot.
Välja mõista KrMS § 180 lg 1 alusel süüdimõistetult Janar Karuselt menetluskulud riigi tuludesse –
KrMS § 175 lg 1 p 3 alusel riiklikul ekspertiisiasutusel tekkinud kulu (aktid nr 16E-GE0439 ja nr 16E-
AN0351) 907.50 eurot ning KrMS § 175 lg 1 p 9 ja § 179 lg 1 p 1 alusel sundraha 1075 eurot, kokku
1982.50 eurot.
Välja mõista KrMS § 180 lg 1 alusel süüdimõistetult Harri Soinilt menetluskulud riigi tuludesse –
KrMS § 175 lg 1 p 4 alusel riigi õigusabi korras määratud kaitsja tasu ja kulud 337.92 eurot ning
KrMS § 175 lg 1 p 9 ja § 179 lg 1 p 2 alusel sundraha 645 eurot, kokku 982.92 eurot.
Janar Karusel ja Harri Soinil tasuda vastavalt nende taotlusele väljamõistetud menetluskulud 12 kuu
jooksul alates kohtuotsuse jõustumisest. Jaanus Pikkojal tasuda välja mõistetud menetluskulud ja
rahaline karistus ühe kuu jooksul alates kohtuotsuse jõustumisest.
Kohustada Janar Karust tasuma menetluskulu 1982.50 eurot ositi 12 kuu jooksul 12 osas alates
kohtuotsuse jõustumisest mitte vähem kui 166 eurot kuus ja viimasel kuul 156.50 eurot.

                                                                                                   22
                                                                                        1-16-7895
Kohustada Harri Soini tasuma menetluskulu 982.92 eurot ositi 12 kuu jooksul 12 osas alates
kohtuotsuse jõustumisest mitte vähem kui 82 eurot kuus ning viimasel kuul 80.92 eurot. Kui rahalised
nõuded pole täies ulatuses tähtajaks täidetud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.
Kui rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Tsiviilhagid
S OÜ hagi
Käesolevas kriminaalasjas on esitanud tsiviilhagi S OÜ summa 391.76. Tsiviilhagi (V kd t.l 9)
kohaselt tegemist kuriteo tagajärjel tekkinud kahjuga. Tekkinud kahju on kujunenud tasumata
viivisest. Tekitatud kahju suurust tõendab hagiavalduse kohaselt arve nr 20160203-181.
Kohus leiab, et S OÜ (registrikood: x) esitatud tsiviilhagi 391.76 eurot tuleb jätta rahuldamata.
Esitatud tsiviilhagi kohaselt on tegemist kuriteoga tekitatud kahjuga. Samas nähtub ka tsiviilhagist, et
tegemist on tasumata viivise nõudega summas 388.76 eurot ja haldustasu arve esitamise eest summas
3 eurot.
VÕS § 128 lg 3 sätestab, et otsene varaline kahju hõlmab eelkõige kaotsiläinud või hävinud vara
väärtuse või vara halvenemisest tekkinud väärtuse vähenemise, isegi kui see tekib tulevikus, ning
kahju tekitamisega seoses kantud või tulevikus kantavad mõistlikud kulud, sealhulgas mõistlikud
kulud kahju ärahoidmiseks või vähendamiseks ja hüvitise saamiseks, muu hulgas kahju kindlaks
tegemiseks ja kahju hüvitamisega seotud nõuete esitamiseks. Sama paragrahvi lõige 4 kohaselt on
saamata jäänud tulu on kasu, mida isik oleks vastavalt asjaoludele, eelkõige tema poolt tehtud
ettevalmistuste tõttu, tõenäoliselt saanud, kui kahju hüvitamise aluseks olevat asjaolu ei oleks
esinenud. Saamata jäänud tulu võib seisneda ka kasu saamise võimaluse kaotamises.
VÕS § 113 lg 1 sätestab, et rahalise kohustuse täitmisega viivitamise korral võib võlausaldaja nõuda
võlgnikult viivitusintressi (viivis), arvates kohustuse sissenõutavaks muutumisest kuni kohase
täitmiseni. Viivise määraks loetakse käesoleva seaduse §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär.
Esitatud tsiviilhagiga nõutakse tasumata viivise kui kuriteoga tekitatud kahju välja mõistmist. Samas
VÕS § 113 ja § 128 tuleneb, et viivis ei ole varaline kahju, vaid sanktsioon rahalise kohustusega
viivitamise eest. Seetõttu ei saa viivisenõude puhul rääkida kuriteoga tekitatud kahjust. Viivis ei ole
kahju, vaid võlausaldaja õiguskaitsevahend. Seega ei saa käesoleval juhul S OÜ nõude puhul rääkida
kuriteoga tekitatud kahjust.
Samuti jääb kohtule arusaamatuks viivise suuruse kujunemine. Kohtule esitatud arvest nr 20160103 (I
kd t.l 23) nähtub üksnes viivise summa, kuid ei nähtu selle kujunemist. Seega on viivisenõue
põhjendamata. Kuna nõue on põhjendamata, siis ei ole võimalik seda ka süüdistatavalt välja mõista.
S OÜ hagi kujutab endast viivise, mis ei ole kahju, nõuet ning nõude suuruse kujunemine on kohtule
arusaamatu, st ei ole esitatud viivise arvestust, vaid lihtsalt summa, mille kujunemist ei ole kohtul
võimalik kontrollida. Kuna tegemist ei ole kahjunõudega ning viivise kujunemine on arusaamatu, siis
tuleb S OÜ esitatud tsiviilhagi jätta rahuldamata.

E AS tsiviilhagi
Käesolevas kriminaalasjas on esitanud tsiviilhagi E AS. Esitatud tsiviilhagi (V kd t.l 11-12) kohaselt
on E AS-ile tekkinud kahju MO nimele 28.09.2015.a ostetud mobiiltelefoni ja liitumislepingu
sõlmimisega. E AS-ile on tsiviilhagi kohaselt tekkinud kahju 406.50 eurot. Kahju koosneb tasumata
mobiiltelefoni hinnast 186 eurot, tasumata teenustest 47.30 eurot, käitlustasust 70 eurot ning viivisest
103.20 eurot, kokku 406.50 eurot.
Kohus leiab, et E AS tsiviilhagi tuleb rahuldada.
VÕS § 1043 kohaselt peab teisele isikule õigusvastaselt kahju tekitanud isik kahju hüvitama, kui ta on
kahju tekitamises süüdi või vastutab kahju tekitamise eest vastavalt seadusele. VÕS § 1045 lg 1 p 5
kohaselt on kahju tekitamine õigusvastane eelkõige siis, kui kahju tekitati kannatanu omandi või

                                                                                                23
                                                                                       1-16-7895
sellega sarnase õiguse või valduse rikkumisega. VÕS § 1050 lg 1 kohaselt vabaneb kahju tekitaja
vastutusest, kui ta ei ole kahju tekitamises süüdi. VÕS § 104 lg 2 kohaselt on süü vormid hooletus,
raske hooletus ja tahtlus. VÕS § 127 lg 4 kohaselt isik peab kahju hüvitama üksnes juhul, kui asjaolu,
millel tema vastutus põhineb, on kahju tekkimisega sellises seoses, et tekkinud kahju on selle asjaolu
tagajärg (põhjuslik seos). VÕS § 128 lg 2 sätestab, et kahju on eelkõige otsene varaline kahju ja
saamata jäänud tulu. Samas paragrahvi lõike 3 kohaselt otsene varaline kahju hõlmab eelkõige
kaotsiläinud või hävinud vara väärtuse või vara halvenemisest tekkinud väärtuse vähenemise, isegi kui
see tekib tulevikus, ning kahju tekitamisega seoses kantud või tulevikus kantavad mõistlikud kulud,
sealhulgas mõistlikud kulud kahju ärahoidmiseks või vähendamiseks ja hüvitise saamiseks, muu
hulgas kahju kindlaks tegemiseks ja kahju hüvitamisega seotud nõuete esitamiseks. Lõike 4 kohaselt
on saamata jäänud tulu kasu, mida isik oleks vastavalt asjaoludele, eelkõige tema poolt tehtud
ettevalmistuste tõttu, tõenäoliselt saanud, kui kahju hüvitamise aluseks olevat asjaolu ei oleks
esinenud. Saamata jäänud tulu võib seisneda ka kasu saamise võimaluse kaotamises.
Käesoleva kriminaalasja menetlusega on tõendamist leidnud, et 28.09.2015.a ostis E xxxxx esindusest
MO nimel järelmaksuga mobiiltelefoni ning sõlmis liitumislepingu süüdisatav Jaanus Pikkoja. Samuti
on leidnud tuvastamist, et J. Pikkoja mobiiltelefoni eest järelmaksu ei tasunud, samuti ei tasunud
mobiilside teenuste eest.
Esitatud tsiviilhagi kohaselt on E AS-ile tekkinud kahju 406.50 eurot. Nõude rahuldamiseks tuleb
kohtul hinnata, kas E ASile tekkinud kahju on J. Pikkoja poolt toime pandud kuriteoga põhjuslikkus
seoses, s.o kas kahju on tingitud J. Pikkoja tegevusest. On ilmselge, et juhul, kui J. Pikkoja
28.09.2015.a ei oleks sõlminud M. O nimel liitumislepingut ning ostnud järelmaksuga mobiiltelefoni,
siis mobiiltelefoni üleandmist J. Pikkojale, s.o E AS omandi kaotamist, ja liitumislepingu sõlmimist ei
oleks toimunud. Juhul, kui J. Pikkoja ei oleks kuritegu toime pannud, siis mobiiltelefoni ei oleks
müüdud ega liitumislepingut sõlmitud. Seega esineb põhjuslik seos J. Pikkoja tegevuse ja E AS-ile
tekkinud kahju vahel. Seetõttu leiab kohus, et J. Pikkoja on tekitanud E AS-ile kahju. Järgnevalt tuleb
hinnata, kas tsiviilhagi esitatud ulatuses on põhjendatud.
E AS osamaksetega vara müügilepingust nähtub, et 28.09.2015.a ostetud mobiiltelefon Huawei
ASCEND G6 Light Gold maksab 186 eurot. Seega esitatud tsiviilhagi mobiiltelefoni hinna osas on
põhjendatud. Mobiiltelefoni eest tasumata jätmine on VÕS § 128 lg 2 mõttes otsene varaline kahju,
kuivõrd tegemist n.-ö. kaotsi läinud varaga.
E AS liitumislepingust (IV kd t.l 146) nähtub, et M. O nimel on sõlmitud liitumisleping nr 4230612.
Kriminaalasjas on tuvastatud, et selle liitumislepingu sõlmis J. Pikkoja. Liitumislepingu sõlmija
kohustub tasuma kasutatud teenuste eest. Arvest nr 2013587127 (IV kd t.l 148) nähtub, et E osutatud
teenuste eest kohustuti tasuma 5.3 eurot. Arvest nr 2013844311 (IV kd t.l 149) nähtub, et E osutatud
teenuste eest kohustuti tasuma 12.6 eurot. Arvest nr 2014085142 (IV kd t.l 150) nähtub, et E osutatud
teenuste eest kohustuti tasuma 12.6 eurot. Arvest nr 2014336490 (IV kd t.l 151) nähtub, et E osutatud
teenuste eest kohustuti tasuma 16.8 eurot. Seega on kokku jäetud E osutatud teenuste eest tasumata
47.3 eurot. Juhul, kui oleks toimunud kohane lepingu täitmine, siis oleks E osutatud teenuste eest
tasutud. Kuivõrd teenuste eest ei tasutud, siis on tegemist VÕS § 128 lg 4 mõttes saamata jäänud
tuluga, mis kuulub kahju tekitaja poolt hüvitamisele. Seega on tsiviilhagi 47.30 eurot osas põhjendatud
ja kuulub rahuldamisele.
Osamaksetega vara müügilepingust (IV kd t.l 147) nähtub, et E on õigus lõpetada ühepoolselt
osamaksetega vara müügileping ja nõuda osamaksetega vara müügilepingu lõpetamisega seotud
kulude katteks käitlustasu 70 eurot. Kuna sõlmitud lepingut ei täidetud, st ei tasutud mobiiltelefoni
järelmaksu, siis lõpetas E AS liitumislepingu ennetähtaegselt võlgnevuse tõttu. Liitumislepingu
ennetähtaegse lõpetamise tõttu tekkis vastavalt lepingule kohustus tasuda 70 eurot. Kuivõrd on
tuvastatud, et selline kulu tekkimine oli seotud J. Pikkoja poolt kuriteo toime panemisega, siis
kohustub vastava summa hüvitama J. Pikkoja. Seega on esitatud tsiviilhagi nimetatud osas
põhjendatud ja kuulub välja mõistmisele.
Eelpooltoodust tuleneb, et E AS nõue summas 186+47.3+70=303.30 eurot on põhjendatud ja kuulub
rahuldamisele.
Lisaks eelnevale on E AS esitanud ka viivise nõude summas 103.20 eurot. Liitumislepingust (IV kd t.l

                                                                                               24
                                                                                    1-16-7895
146) nähtub, et maksetähtajale järgnevast kuupäevast arvestatakse viivist 0.15% võlasummast iga
viivitatud päeva eest.
VÕS § 113 lg 1 kohaselt võib võlausaldaja rahalise kohustuse täitmisega viivitamise korral nõuda
võlgnikult viivitusintressi (viivis), arvates kohustuse sissenõutavaks muutumisest kuni kohase
täitmiseni. Viivise määraks loetakse VÕS §-s 94 sätestatud intressimäär, millele lisandub kaheksa
protsenti aastas. Kui lepinguga on ette nähtud kõrgem intressimäär kui seadusjärgne viivisemäär,
loetakse viivise määraks lepinguga ettenähtud intressimäär.
Rahalise kohustuse täitmisega viivitamise juhuks määratud viivise põhieesmärgiks on rikkumisega
võlausaldajale kaasneva kahju sissenõudmise lihtsustamine. Viivis on seadusest tulenev
õiguskaitsevahend rahalise kohustuse täitmisega viivitamisel (vt ka Riigikohtu 18. novembri 2004. a
otsust tsiviilasjas nr 3-2-1-132-04 ja 3-2-1-66-05).
Eeltoodust tuleneb, et võlausaldajal on õigus kohustuse täitmisega viivitamise korral nõuda
viivitusintressi ehk viivist. Käesoleval juhul on viiviseks 0.15% võlasummast päevas. E AS taotleb
viivise väljamõistmist kuni 17.08.2016.a.
Arve nr 2013587127 (IV kd t.l 148) summas 20.80 eurot maksetähtaeg oli 18.10.2015.a. Seega tuleb
nimetatud arvelt viivist arvestada alates 19.10.2015.a kuni 17.08.2016.a. Kui viivise määr on 0.15%
ning võlasumma 20.8 eurot, siis viivis päevas on 0.15/100*20.8=0.0312 eurot. Viidatud perioodis on
viivitatud päevi 304. Seega arve nr 2013587127 viiviseks on 0.0312*304=9.49 eurot.
Kohus selgitab, et järgnevatelt arvetelt viivise arvestamiseks tuleb arve kogusummast maha arvata
varasemate arvete summad ning nende eest arvestatud viivised, kuna muidu toimuks viivise arvestus
osaliselt topelt.
Arve nr 2013844311 (IV kd t.l 149) summas (49.31-20.8-0.41)=28.1 eurot maksetähtaeg oli
18.11.2015.a. Seega tuleb nimetatud arvelt viivist arvestada alates 19.11.2015.a kuni 17.08.2016.a.
Kui viivise määr on 0.15% ning võlasumma 28.1 eurot, siis viivis päevas on 0.15/100*28.1=0.042
eurot. Viidatud perioodis on viivitatud päevi 273. Seega arve nr 2013844311 viiviseks on
0.042*273=11.51 eurot.
Arve nr 2014085142 (IV kd t.l 150) summas (78.86-49.31-1.45)=28.1 eurot maksetähtaeg oli
18.12.2015.a. Seega tuleb nimetatud arvelt viivist arvestada alates 19.12.2015.a kuni 17.08.2016.a.
Kui viivise määr on 0.15% ning võlasumma 28.1 eurot, siis viivis päevas on 0.15/100*28.1=0.042
eurot. Viidatud perioodis on viivitatud päevi 243. Seega arve nr 2014085142 viiviseks on
0.042*243=10.24 eurot.
Arve nr 2014336490 (IV kd t.l 151) summas (307.99-78.86-2.83)=226.30 eurot maksetähtaeg oli
18.01.2016.a. Seega tuleb nimetatud arvelt viivist arvestada alates 19.01.2016.a kuni 17.08.2016.a.
Kui viivise määr on 0.15% ning võlasumma 226.30 eurot, siis viivis päevas on
0.15/100*226.30=0.3395 eurot. Viidatud perioodis on viivitatud päevi 212. Seega arve nr 2014336490
viiviseks on 0.3395*212=71.96 eurot.
Eelnevast tuleneb, et E AS viivise nõue summas 9.49+11.51+10.24+71.96=103.20 on põhjendatud ja
kuulub rahuldamisele.
Eelpooltoodule tuginedes on kohus seisukohal, et E AS tsiviilhagi summas 303.3+103.2=406.50 on
põhjendatud ja kuulub rahuldamisele. Summa tuleb välja mõista Jaanus Pikkojalt, kuna E AS
tsiviilhagi on tingitud J. Pikkoja toime pandud kuriteost.
Lähtudes eeltoodust ja tuginedes KrMS § 310 lg 1, VÕS § 113, § 127, § 128, § 1045, § 1050 ja §
1043, rahuldada E AS (registrikood: x) tsiviilhagi ning välja mõista Jaanus Pikkojalt E AS kasuks
406.50 eurot, mis kanda E AS arveldusarvele nr xxxxxxxxxxxxxxx.


(allkirjastatud digitaalselt)

Teet Olvik
kohtunik




                                                                                           25
