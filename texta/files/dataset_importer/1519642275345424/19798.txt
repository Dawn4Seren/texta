                                                                   Tsiviilasi nr 2-15-120279




                              KOHTUOTSUS
                                 EESTI VABARIIGI NIMEL
                                   TAGASELJAOTSUS

Kohus                            Tartu Maakohus
Kohtunik                         Hele Ilisson
Otsuse tegemise aeg ja koht      31. märts 2016, Tartu kohtumaja
Tsiviilasja number               2-15-120279
Tsiviilasi
                                 Eesti Energia AS hagi Šahla Gadžijeva-Apurina vastu
                                 võlgnevuse väljamõistmiseks.
Tsiviilasja hind                 1556,40 eurot
Menetlusosalised ja nende           • Hageja: Eesti Energia AS (reg.kood 10421629; Laki
esindajad                               24 Tallinn 12915),
                                    • Hageja esindaja: Kaili Muru-Mölder (Eesti Energia
                                        AS; Laki 24 Tallinn 12915; e-post: kaili.muru-
                                        molder@energia.ee; tel 7168214)
                                    • Kostja: Šahla Gadžijeva-Apurina (ik XXXX;
                                        aadress: XXXX

RESOLUTSIOON
1. Hagi rahuldada tagaseljaotsusega.
2. Välja mõista Šahla Gadžijeva-Apurinalt AS-iga Eesti Energia sõlmitud võrgulepingust
   nr. 1672820710 tulenev võlgnevus summas 264,55 eurot ja antud lepingust tulenev viivis
   seisuga 22.12.2015 summas 163,63 eurot, kokku 428,18 eurot Eesti Energia AS kasuks.
3. Välja mõista Šahla Gadžijeva-Apurinalt AS-iga Eesti Energia sõlmitud võrgulepingust
   nr. 1672820710 tulenev tulevikus sissenõutavaks muutuv viivis 0,1% päevas (põhinõudelt
   264,55 eurot) alates 23.12.2015 kuni põhinõude täitmiseni kuid mitte rohkem kui 100,92
   eurot.
4. Välja mõista Šahla Gadžijeva-Apurinalt AS-iga Eesti Energia sõlmitud elektrilepingust
   nr. 167820948 tulenev võlgnevus summas 71,13 eurot ja antud lepingust tulenev viivis
   seisuga 22.12.2015 summas 67,07 eurot, kokku 138,20 eurot Eesti Energia AS kasuks.
5. Välja mõista Šahla Gadžijeva-Apurinalt AS-iga Eesti Energia sõlmitud võrgulepingust
   nr. 167820948 tulenev tulevikus sissenõutavaks muutuv viivis 0,15% päevas (põhinõudelt
   71,13 eurot) alates 23.12.2015 kuni põhinõude täitmiseni kuid mitte rohkem kui 4,06
   eurot.
6. Välja mõista Šahla Gadžijeva-Apurinalt AS-iga Eesti Energia 03.04.2014 sõlmitud võla
   tasumise kokkuleppe ja maksegraafiku nr 7574207535 tulenev võlgnevus summas 453,47
   eurot, intress summas 17,49 ja antud lepingust tulenev viivis seisuga 22.12.2015 summas
   251,20 eurot, kokku 722,16 eurot Eesti Energia AS kasuks.


                                                                                          1
                                                                        Tsiviilasi nr 2-15-120279

7. Välja mõista Šahla Gadžijeva-Apurinalt AS-iga Eesti Energia 03.04.2014 sõlmitud võla
   tasumise kokkuleppe ja maksegraafiku nr 7574207535 tulenev tulevikus sissenõutavaks
   muutuv viivis 0,1% päevas (põhinõudelt 453,47 eurot) alates 23.12.2015 kuni põhinõude
   täitmiseni kuid mitte rohkem kui 202,27 eurot.
8. Väljamõistetud summad kanda ühele järgmistele Eesti Energia AS-i kontodele:
   1)   EE08 1010 0020 5941 3005 SEB`s,
   2)   EE23 2200 0011 8000 5555 Swedbank`is,
   3)   EE70 3300 3320 9900 0006 Danske Bank`is,
   4)   EE43 17000 1700 0115 797 Nordea Pangas viitenumbriga 72003592873.
9. Tunnistada otsus tagatiseta viivitamata täidetavaks.
10. Toimetada otsus kätte pooltele. Kostjale toimetada otsus kätte avaldamisega Ametlikes
    teadaannetes.
Menetluskulude jaotus ja kindlaksmääramine
11. Jätta kõik menetluskulud Šahla Gadžijeva-Apurina kanda.
12. Välja mõista Šahla Gadžijeva-Apurinalt menetluskulu 225 eurot AS Eesti Energia kasuks.


Otsuse täiendamine
13. Kirjeldava või põhjendava osata tehtud otsust täiendab kohus puuduva osaga, kui
    menetlusosaline teatab maakohtule apellatsioonitähtaja jooksul soovist esitada otsuse peale
    apellatsioonkaebus või kaja esitamise tähtaja jooksul soovist esitada otsuse peale kaja. (TsMS
    § 448 lg 41 ja lg 42).
Kaja esitamine
14. Hagi ja kirjaliku vastuse nõue on kostjale kätte toimetatud TsMS § 317 lg 1 p 1 kohaselt
    Ametlike Teadaannete kaudu hiljemalt 21.03.2016. Kostja, kellele kohus andis kirjaliku vastuse
    esitamise tähtaja, ei ole tähtaegselt kohtule vastanud.
   Kostja võib esitada Tartu Maakohtule tagaseljaotsuse peale kaja, kui tema tegevusetus, mis oli
   tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
   mõjuva põhjuse olemasolust, kui hagi oli kostjale või tema esindajale toimetatud kätte muul
   viisil kui isiklikult allkirja vastu üleandmisega või tagaseljaotsust ei võinud seaduse kohaselt
   teha. Kaja võib esitada tagaseljaotsuse kättetoimetamisest alates 30 päeva jooksul. Kajalt
   tasutakse kautsjon, välja arvatud juhul, kui vastavalt seadusele kuulub avaldus rahuldamisele,
   sõltumata sellest, kas menetlustoimingu õigeaegseks tegemata jätmiseks oli mõjuv põhjus või
   mitte. Kautsjonina tasutakse summa, mis vastab riigilõivule poolelt hagihinnalt, kuid mitte
   vähem kui 100 eurot ja mitte rohkem kui 1 500 eurot. Kajale tuleb lisada kõik asja
   ettevalmistamise lõpuleviimiseks vajalik koos dokumentide ja nende lisade ärakirjadega
   vastavalt menetlusosaliste arvule.
Apellatsioonkaebuse esitamine
15. Ringkonnakohus menetleb apellatsioonkaebust üksnes juhul, kui maakohtu otsuses on antud
    luba edasikaebamiseks või kui maakohtu otsuse tegemisel on selgelt ebaõigesti kohaldatud
    materiaalõiguse normi või on selgelt rikutud menetlusõiguse normi või on selgelt ebaõigesti
    hinnatud tõendeid ja see võis oluliselt mõjutada lahendit. Apellatsioonkaebus tuleb esitada
    Tartu Ringkonnakohtule 30 päeva jooksul alates otsuse kättetoimetamisest, kuid mitte hiljem
    kui viie kuu möödumisel esimese astme kohtu otsuse avalikult teatavakstegemisest.
    Apellatsioonkaebus võidakse lahendada kirjalikus menetluses, kui kaebuses ei taotleta selle

                                                                                                 2
                                                                         Tsiviilasi nr 2-15-120279

    lahendamist istungil. Seaduses sätestatud tähtaja järgimiseks peab menetlusabi taotleja tegema
    tähtaja kestel ka menetlustoimingu, mille tegemiseks ta menetlusabi taotleb, eelkõige esitama
    kaebuse (TsMS § 187 lg 6, § 420 lg 2, § 632 lg 1, § 633 lg 7 ja 8, § 637 lg 21).
Selgitus menetlusabi taotlejale
16. Seaduses sätestatud tähtaja järgimiseks peab menetlusabi taotleja tegema tähtaja kestel ka
    menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
    põhjendamiseks või riigilõivu tasumiseks või kaebuses esineva sellise puuduse kõrvaldamiseks,
    mis on seotud menetlusabi taotlemisega, annab kohus mõistliku tähtaja pärast menetlusabi
    andmise taotluse lahendamist, kui nimetatud taotlus ei olnud esitatud põhjendamatult või
    tähtaja pikendamise eesmärgil.

KIRJELDAV JA PÕHJENDAV OSA
17. Võrguettevõtja ja kostja vahel on sõlmitud võrguleping nr 1672820710 ning hageja ja kostja
    vahel elektrileping nr 1672820948 tarbimiskoha XXXX võrguteenuse ja elektriga
    varustamiseks. Tulenevalt lepingu lisaks olevate Elektrilevi OÜ võrgulepingu tüüptingimuste
    madalpingel kuni 63A punktist 9.7. maksab ostja võrguettevõtjale võrguteenuste eest ja muud
    võrgulepingust tulenevad tasud arvete alusel nendel märgitud maksetähtpäevadeks, viidates
    arvel olevale viitenumbrile. Tüüptingimuste p 9.10. kohaselt kui ostja ei maksa arvet viimasel
    märgitud maksetähtpäevaks, maksab ta võrguettevõtjale kõigi tasude täieliku laekumiseni viivist
    tasumata summalt 0,10 % päevas. Võrguettevõtja on loovutanud kõik tasunõuded hagejale ja
    väljastanud selleks hagejale vajadusel esitamiseks kinnituskirja ning 13.02.2015 on
    võrguettevõtja uuendanud oma kinnitust nõuete loovutamise kohta.
18. Vastavalt Eesti Energia AS elektrilepingu tüüptingimuste p 3.1 maksab ostja müüjale
    elektrienergia tarbimise ja muud tüüptingimustest tulenevad tasud arvetel märgitud
    maksetähtajaks, viidates arvel olevale viitenumbrile. Tüüptingimuste p 5.5 kohaselt kui ostja ei
    maksa arvet maksetähtpäevaks, on müüjal õigus nõuda ostjalt kõigi tasude täieliku laekumiseni
    viivist tasumata põhivõlgnevuselt 0,15% päevas. Leping lõpetati 03.06.2014.
19. Kostjal tekkis hageja ees võlgnevus tarbitud elektrienergia ja kasutatud võrguteenuste eest ning
    ta avaldas soovi tasuda võlgnevus maksegraafiku alusel ning 03.04.2014 sõlmisid hageja ja
    kostja võla tasumiseks Võla tasumise kokkuleppe ja maksegraafiku nr 7574207535 3 kuuks.
    Kostja oli kohustatud tasuma võla alates 03.04.2014 igakuiselt vastavalt esitatud arvetele ning
    tasumisega viivitamisel tasuma viivist 0,1% tasumata summalt päevas. Eesti Energia AS on
    vastavad arved esitanud, aga kostja ei ole esitatud arveid tasunud.
20. Lepingutest tulenev põhivõlgnevus on kostjal 789,15 eurot ning intressi võlgnevus 17,49 eurot.
    Hagiavalduse esitamise kuupäevaga 22.12.2015 on sissenõutavaks muutunud viivis summas
    481,90 eurot.
21. TsMS § 444 lg 4 alusel jätab kohus käesolevast otsusest välja põhjendava osa.
22. Menetluskulude jaotuse ja kindlaksmääramise juures peab kohus vajalikuks märkida järgmist.
    TsMS § 162 ja § 173 lg 1, 4 ning hagi rahuldamist arvestades tuleb kõik menetluskulud jätta
    kostja kanda. TsMS § 174 lg-st 1 ja 2 menetluskulude jaotusest lähtudes mõistab kohus kostjalt
    hageja kasuks välja menetluskulu 225 eurot (hagi esitamisel tasutud riigilõiv 225 eurot).



/allkirjastatud digitaalselt/

Kohtunik




                                                                                                 3
