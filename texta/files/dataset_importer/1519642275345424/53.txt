                                                                                  2-15-10509




                                KOHTUMÄÄRUS
Kohus                           Viru Maakohus
Kohtunik                        Tamara Šabarova
Kohtujurist                     Olga Dmitrijeva
Määruse tegemise aeg ja koht    29. detsember 2016, Narva kohtumaja
Tsiviilasja number              2-15-10509
Tsiviilasi                      Narva Linna Arenduse ja Ökonoomika Ameti hagi
                                Kreenholmi Manufaktuur OÜ vastu alusetult saadud
                                summa tagastamise nõudes
Menetlustoiming                 Menetluse lõpetamine
Asja lahendamise viis           Kirjalik menetlus
Menetlusosalised ja esindajad   Hageja:      Narva Linna Arenduse ja Ökonoomika Amet
                                             (registrikood 75029524), lepinguline esindaja
                                             advokaat Andrei Matvejev
                                Kostja:      Kreenholmi Manufaktuur OÜ
                                             (registrikood 12010067), lepinguline esindaja
                                             Siiri Kuusik
 RESOLUTSIOON

 1. Kinnitada Narva Linna Arenduse ja Ökonoomika Ameti hagi Kreenholmi
    Manufaktuur OÜ vahel sõlmitud kompromiss järgnevalt:

      1) Käesoleva kompromissi sõlmimisega kostja tunnistab hageja nõude summas
         8722,09 eurot.

      2) Kostja kohustub tasuma kompromissi punktis 1 määratud ja tunnistatud
         võlgnevus hageja poolt kostjale teatatud hageja arvelduskontole summas 8722,09
         eurot seletusega „Kompromiss ts. asjas nr. 2-15-10509” 5 (viie) päeva jooksul
         alates käesoleva kompromissi kinnitava kohtumääruse jõustumist.

      3) Hageja kinnitab, et kostja poolt käesoleva kompromissi nõuetekohasel täitmisel,
         ei oma ta kostja vastu varalisi pretensioone ega võlanõuet.

 2. Lõpetada tsiviilasjas nr 2-15-10509 menetlus.

 3.    Jaotada menetluskulud vastavalt kompromisslepingule;             menetluskulud        on
      kompromisslepinguga rahaliselt kindlaks määratud.



                                                                                         1(3)
                                                                                  2-15-10509

4. Tagastada hagejale riigilõiv 350 eurot. Riigilõiv tagastada Narva Linna Arenduse ja
   Ökonoomika Ameti arveldusarvele nr XXX.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 3 päeva jooksul kohtumääruse kättetoimetamisest. Määruskaebust ei saa esitada peale
viie kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

ASJAOLUD

Viru Maakohtu menetluses on Narva Linna Arenduse ja Ökonoomika Ameti hagi Kreenholmi
Manufaktuur OÜ vastu alusetult saadud summa tagastamise nõudes.

Pooled esitasid 16.12.2016 kohtule poolte vahel sõlmitud kompromissi. Kompromissis jõudsid
pooled kokkuleppele võlgnevuse suuruses ja selle tasumise korras. Pooled leppisid kokku
menetluskulude jaotuses, et menetluskulud jäävad poolte endi kanda. Seoses kompromissi
sõlmimisega taotlevad hageja ja kostja kohtult kompromissi kinnitamist ja tsiviilasjas
menetluse lõpetamist. Pooled kinnitavad, et on teadlikud kompromissi kinnitamise ja
menetluse lõpetamise tagajärgedest. Pooled leppisid kokku, et kompromiss võib olla
vaidlustatud 3 päeva jooksul alates kompromissi kinnitava määruse kättetoimetamisest. Hageja
taotleb poole riigilõivu 350 euro tagastamist.

KOHTUMÄÄRUSE PÕHJENDUSED

Kohus, tutvunud poolte kompromissiga ning uurinud kohtule esitatud dokumentaalseid
tõendeid, leidis, et poolte taotlus on põhjendatud ja kuulub rahuldamisele.

TsMS § 428 lg 1 p 4 kohaselt kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt pooled võivad
menetluse kuni hagi kohta tehtud lahendi jõustumiseni lõpetada kompromissiga. Et
pooltevaheline kompromiss on vastuolus seaduse või heade kommetega, pole tuvastatud,
mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

Kohus kinnitab poolte kompromissi ja lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust,
siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

                                                                                         2(3)
                                                                              2-15-10509


Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 168 lg 3 kohaselt, kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

Pooled on kompromissis menetluskulude jaotuse osas kokku leppinud, et nende poolt
käesolevas asjas kantud ja kompromissis nimetamata menetluskulud jäävad poolte endi kanda.

Menetluskulud tuleb jätta menetlusosaliste endi kanda.

Riigilõivu osaline tagastamine

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled
sõlmivad kompromissi.

Hageja maksis hagiavalduse esitamisel riigilõivu summas 700 eurot, sellest pool moodustab
350 eurot.

Kohus rahuldab hageja taotluse ja tagastab hagejale riigilõivu 350 eurot.

Edasikaebamine

Lähtuvalt TsMS § 661 lg 4 lühendab kohus määruskaebuse esitamise tähtaega kuni 3 päevani
määruse kättetoimetamisest arvates.


/Digitaalselt allkirjastatud/

Tamara Šabarova
kohtunik




                                                                                      3(3)
