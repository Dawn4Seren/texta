                         KOHTUMÄÄRUS
Kohus                             Harju Maakohus

Kohtunik                          Piret Randmaa

Määruse tegemise aeg ja koht      05.12.2016.a. Tallinn, Kentmanni kohtumaja

Tsiviilasja number                2-16-17057

Tsiviilasi                        XXXX avaldus kohtu loa saamiseks abielu sõlmimiseks
                                  ilma abieluvõimetõendita

Menetlusosalised                  Avaldaja: XXXX (sünd. XXXX.a. elukoht: XXXX)

Asja läbivaatamine05.12.          05.12.2016.a. toimunud kohtuistungil

Istungil osalenud isik            Avaldaja XXXX


RESOLUTSIOON
1. Võtta menetlusse XXXX avaldus kohtu loa saamiseks abielluda ilma
   abieluvõimetõendita.
2. Rahuldada XXXX (sünd. XXXX.a) avaldus.
3. Anda XXXX luba sõlmida abielu Eesti Vabariigis ilma korrektse Vene Föderatsiooni
   pädeva asutuse tõendita selle kohta, et Vene Föderatsiooni õiguse järgi ei ole abielu
   sõlmimiseks takistusi.
4. Kohtu luba abiellumiseks kehtib 6 (kuus) kuud käesoleva kohtumääruse tegemise
   päevast arvates.
5. Käesolev kohtumäärus hakkab kehtima ja kuulub täitmisele sõltumata jõustumisest
   viivitamata alates päevast, kui see tehakse teatavaks avaldajale.
6. Saata käesolev kohtumäärus avaldajale.

Menetluskulude jaotus

7. Jätta menetluskulud avaldaja kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 15 (viieteist) päeva jooksul määruse kättetoimetamisest alates.

Tsiviilasja asjaolud
1. Avaldaja XXXX esitas 11.11.2016.a. Harju Maakohtule avalduse kohtu loa saamiseks
abielu sõlmimiseks ilma abieluvõimetõendita. Avalduse kohaselt on avaldaja Vene
Föderatsiooni kodanik ja soovib abielu sõlmida Eesti Vabariigi kodaniku XXXX(i.k. XXXX).

2. 05.12.2016.a. toimunud kohtuistungil kinnitas avaldaja vande all, et ta ei ole käesoleval ajal
abielus ning, et tal puuduvad muud takistused abielu registreerimiseks.

Kohtumääruse põhjendused

3. Kohus, tutvunud kohtule esitatud avaldusega, leidis, et see vastab tsiviilkohtumenetluse
seadustiku (edaspidi TsMS) nõuetele ja ei esine menetlusse võtmisest keeldumise aluseid.

4. TsMS § 550 lõike 1 punkti 7 kohaselt on hagita perekonnaasjaks muuhulgas muud seadusega
kohtu pädevusse antud perekonnasjad, mida ei saa lahendada hagimenetluses. TsMS § 477 lõike
1 kohaselt vaatab kohus hagita asja läbi hagimenetluse sätete kohaselt, arvestades hagita
menetluse kohta sätestatud erisusi. Perekonnaseisutoimingute seaduse (edaspidi PKTS) § 39
loetleb alused, millal on Eesti Vabariigis abiellumiseks vajalik abieluvõimetõendi esitamine,
samuti tingimused kohtult loa saamiseks ilma abieluvõimetõendita abiellumiseks.

5. Vastavalt PKTS § 39 lõikele 5 võib kohus, kelle tööpiirkonnas kavatsetakse abielu sõlmida,
välisriigi kodanikule, kelle elukoht on välisriigis või kes on elanud Eestis alla 6 (kuue) kuu
vahetult enne abiellumisavalduse esitamist ja kes mõjuval põhjusel ei saa abieluvõimetõendit
esitada, anda loa abielu sõlmimiseks ilma tõendita. Luba kehtib 6 (kuus) kuud. Sama paragrahvi
lõike 6 kohaselt ei pea abieluvõimetõendit esitama isik, kes on Eestis elanud vähemalt 6 (kuus)
kuud vahetult enne abiellumisavalduse esitamist ja kelle perekonnaseisuandmed kajastuvad
rahvastikuregistris.

6. Kohtule esitatud avaldusest nähtub, et XXXX on Vene Föderatsiooni kodanik, kes elab Vene
Föderatsioonis, kuid viibib käesoleval ajal viisa alusel Eesti Vabariigis. Eesti Vabariigi
rahvastikuregistris kehtivad andmed avaldaja kohta puuduvad. Vastavalt PKTS § 39 lõikele 3
peab Tallinna Perekonnaseisuametile esitama abieluvõimetõendi muuhulgas isik, kelle elukoht
on välisriigis või kes on elanud Eestis alla 6 (kuue) kuu vahetult enne abiellumisavalduse
esitamist. Seega on avaldajal vaja esitada Tallinna Perekonnaseisuametile abieluvõimetõend.

7. Vastavalt TsMS § 229 lõikele 2 võib tõendiks olla muuhulgas ka menetlusosalise vande all
antud seletus. Hagita menetluses võib kohus lugeda asjaolude tõendamiseks piisavaks ka muu
tõendusvahendi muu hulgas menetlusosalise seletuse, mis ei ole antud vande all. TsMS §-i 2681
kohaselt võib kohus sõltumata poolte taotlustest ja tõendamiskoormise jaotusest omal algatusel
vande all üle kuulata ükskõik kumma või mõlema poole, kui varasema menetluse ning esitatud
ja kogutud tõendite põhjal ei ole kohtul võimalik kujundada seisukohta väidetud ja
tõendamisele kuuluva asjaolu tõepärasuses. Kohus kuulas 05.12.2016.a. toimunud
kohtuistungil avaldaja vande all üle.

8. Kohus, kuulanud vande all üle avaldaja, kes kinnitas, et ta ei ole käesoleval ajal abielus, ning
teades, et Vene Föderatsioonis ei väljastata abieluvõimetõendit, mis vastaks PKTS §-is 39
toodud nõuetele, s.o kirjalikku kinnitust, et isikul puuduvad takistused abielu sõlmimiseks tema
elukoha- või kodakondsusriigi õiguse järgi, mis on käesoleval juhul ka mõjuvaks põhjuseks,
miks avaldaja ei esita Tallinna Perekonnaseisuametile oma kodakondsusriigi ametiasutuse
poolt väljastatud abieluvõimetõendit, asub seisukohale, et käesoleval juhul tuleb kohtul


                                                                                                 2
avaldajale anda PKTS § 39 lõike 5 alusel luba abielu sõlmimiseks ilma abieluvõimetõendita.
Seega annab kohus XXXX loa abielu sõlmimiseks Eesti Vabariigis ilma välisriigi
abieluvõimetõendita.

9. Kohus selgitab, et käesoleva kohtumäärusega avaldajale antav luba kehtib PKTS § 39 lõike
5 viimase lause kohaselt 6 (kuus) kuud.

10. TsMS § 172 lõike 1 kohaselt kannab hagita menetluses menetluskulud isik, kelle huvides
lahend tehakse. Seega tuleb menetluskulud jätta avaldaja kanda.

11. Vastavalt TsMS § 478 lõikele 4 hakkab kehtima ja kuulub täitmisele hagita menetluses
tehtud määrus sõltumata jõustumisest viivitamata alates päevast, kui see tehakse teatavaks
isikutele, kelle kohta määrus vastavalt selle sisule on tehtud, kui seadusest ei tulene teisiti.


/allkirjastatud digitaalselt/

Piret Randmaa
Kohtunik




                                                                                              3
