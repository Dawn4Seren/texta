                                                                                  1-16-598




                        KOHTUMÄÄRUS
Kohus                             Viru Maakohus

Määruse tegemise aeg ja koht      03. august 2016, Narva kohtumaja

Toimiku number                    1-16-598 (16740000008)

Täitmiskohtunik                   Astrid Asi (kirjalikus menetluses)

Asi                               Viru Vangla kriminaalhooldusosakonna Narva esinduse
                                  kriminaalhooldusametnik Ülle Siigi erakorraline ettekanne
                                  nr 8-2/21970-1 Mihhail Pöörmani suhtes

Hooldusalune                      Mihhail Pöörman
                                  Elukoht: xxx; isikukood: 37604233710; Eesti Vabariigi
                                  kodanik; keskharidus; emakeel - vene keel.
                                  Varem kriminaalkorras karistatud 2-l korral, neist viimane:
                                     - Viru Maakohtu Narva kohtumaja 19.02.2016
                                         otsusega kriminaalasjas nr 1-16-598 KarS § 184 lg 2
                                         p-de 1,2 järgi vangistusega 3 aastat ja 9 kuud, KarS §
                                         65 lg 1 ja § 64 lg 1 alusel karistus liidetud Viru
                                         Maakohtu        05.05.2015     otsusega      mõistetud
                                         vangistusega ja mõistetud liitkaristuseks 4 aastat
                                         vangistust, karistusest maha arvatud 05.05.2015
                                         otsuse alusel ära kantud karistus ning ärakandmisele
                                         kuulus 9 kuud ja 8 päeva vangistust. Viru Maakohtu
                                         Jõhvi kohtumaja 20.06.2016 määrusega vabastati
                                         tingimisi enne tähtaega.


RESOLUTSIOON

KarS § 75 lg 3 alusel muuta Mihhail Pöörmanile Viru Maakohtu Jõhvi kohtumaja
20.06.2016 kohtumäärusega nr 1-16-598 määratud kohustust - mitte suhelda
kriminaalkorras karistatud isikutega, lisades fraasi – kriminaalhooldusametniku eelneva
loata.

Määrus saata Mihhail Pöörmanile ja Viru Vangla kriminaalhooldusosakonna Narva esindusele.

Edasikaebamise kord
Määrusele võib 15 päeva jooksul arvates määruse kättesaamisele järgnevast päevast esitada
                                                                                             1
                                                                                        1-16-598
määruskaebuse Viru Maakohtu Narva kohtumajale.


Asjaolud

Mihhail Pöörman tunnistati Viru Maakohtu Narva kohtumaja 19.02.2016 otsusega nr 1-16-598
süüdi KarS § 184 lg 2 p-de 1,2 järgi ja karistati vangistusega 3 aastat ja 9 kuud. KarS § 65 lg 1 ja
§ 64 lg 1 alusel liideti mõistetud karistus Viru Maakohtu 05.05.2015 otsusega mõistetud
vangistusega ning lugedes kergem karistus raskeimaga kaetuks, mõisteti liitkaristuseks 4 aastat
vangistust. Karistusest arvati maha 05.05.2015 otsuse alusel ära kantud karistus (3 aastat 2 kuud
ja 22 päeva) ning ärakandmisele kuulus 9 kuud ja 8 päeva vangistust. Karistuse kandmise
alguseks loeti 19.02.2016. Kohtuotsus jõustus 08.03.2016.

Viru Maakohtu Jõhvi kohtumaja 20.06.2016 määrusega vabastati Mihhail Pöörman tingimisi enne
tähtaega temale Viru Maakohtu 19.02.2016 otsusega mõistetud karistuse kandmisest elektroonilise
valve kohaldamisega koos tema allutamisega käitumiskontrolli nõuetele. Elektroonilise valve
pikkuseks määrati 4 kuud ja katseajaks 6 kuud. Mihhail Pöörmanit kohustati järgima KarS § 75 lg
1 p 1 - 6 sätestatud kontrollnõudeid: 1) elama kohtu määratud alalises elukohas xxx; 2) ilmuma
kriminaalhooldaja määratud ajavahemike järel kriminaalhooldus-osakonda registreerimisele; 3)
alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta; 4) saama kriminaalhooldusametnikult eelneva loa elukohast
lahkumiseks kauemaks kui viieteistkümneks päevaks; 5) saama kriminaalhooldusametnikult
eelneva loa elu-, töö- või õppimiskoha vahetamiseks; 6) saama kriminaalhooldusametnikult
eelneva loa Eesti territooriumilt lahkumiseks ja väljaspool Eesti territooriumi viibimiseks. Lisaks
kohustati Mihhail Pöörmanit järgima KarS § 75 lg 2 p-des 2, 21, 4, 7, 8 sätestatud järgnevaid
kohustusi: 1) mitte tarvitama alkoholi; 2) mitte omama või tarvitama narkootilisi või
psühhotroopseid aineid; 3) asuma tööle või võtma end Töötukassas arvele kahe nädala jooksul
alates vangistusest vabastamisest; 4) mitte viibima kohtades, kus tarvitatakse sõltuvusaineid ja
mitte suhtlema kriminaalkorras karistatud isikutega; 5) osalema sotsiaalprogrammis. Mihhail
Pöörman vabastati tingimisi alates kohtumääruse jõustumisest. Viru Maakohtu Jõhvi kohtumaja
20.06.2016 kohtumäärus jõustus 06.07.2016.

28.07.2016 saabus Viru Maakohtu Narva kohtumajja erakorraline ettekanne ettepanekuga KarS
§ 75 lg 3 alusel kergendada Mihhail Pöörmanile 20.06.2016 Viru Maakohtu määrusega pandud
kohustust - mitte suhelda kriminaalkorras karistatud isikutega.

Erakorralise ettekande kohaselt on Mihhail Pöörmani poja N P ristiisaks kriminaalkorras
karistatud isik V D . N P elab koos isaga. V D külastas hooldusaluse poega regulaarselt ja oli
pojale toeks, kui Mihhail Pöörman viibis vanglas. Pojal on head, toetavad suhted ristiisaga ja nad
on head sõbrad.
Viru Maakohtu määrus on täitmisele võetud 06.07.2016 ning Mihhail Pöörmanile selgitati tema
õiguseid ja kohustusi. Kohtu poolt määratud kohustuse rikkumise osas tunnistas ta, et see polnud
tahtlikult toime pandud, vaid seetõttu, et ta oli kindel, et pojale olulise isiku puhul ning kustunud
karistuse korral keeld ei kehti. Mihhail Pöörmani sõnul vajab poeg vaatamata isa vabanemisele
ka ristiisa tuge ja toetust.

Arvesse võttes seda, et Mihhail Pöörmani katseaeg on algusstaadiumis ja ta on motiveeritud
jätkama seadusekuulekat eluviisi, teeb kriminaalhooldusametnik kohtule ettepaneku: vastavalt
KarS § 75 lg 3 kergendada Mihhail Pöörmanile kohtu poolt määratud kohustust - mitte suhelda
kriminaalkorras karistatud isikutega, lisades fraasi- eelnevalt selleks kriminaalhooldusametnikult
luba taotlemata.


                                                                                                   2
                                                                                  1-16-598

Maakohtu seisukoht

Karistusseadustiku (KarS) § 75 lg 3 kohaselt võib kohus kergendada või tühistada süüdlasele
käitumiskontrolli ajaks määratud kohustusi või panna süüdlasele täiendavaid kohustusi vastavalt
sama paragrahvi lõikes 2 sätestatule.

KrMS § 427 lg-st 1 tulenevalt otsustab KarS § 75 lg 3 alusel süüdimõistetule täiendavate
kohustuste määramise või kohustuste kergendamise või tühistamise süüdimõistetu elukoha järgse
maakohtu täitmiskohtunik oma määrusega.

Viru Maakohtu Jõhvi kohtumaja 20.06.2016 kohtumääruse kohaselt on Mihhail Pöörmanil
keelatud suhelda kriminaalkorras karistatud isikutega.

Erakorralisest ettekandest nähtub, et Mihhail Pöörman elab koos oma poja N P . N P ristiisa V
D on kriminaalkorras karistatud isik, kellega on pojal väga head ja toetavad suhted.

Arvestades asjaolu, et Mihhail Pöörmani pojal on sõbralikud suhted V D , kes on poega alati
toetanud ja on olnud abiks isa kinnipidamiseasutuses viibimise ajal, on kohtu hinnangul
kriminaalhooldusametniku ettepanek kohustuse kergendamiseks põhjendatud. Käitumiskontrolli
nõuete eesmärgiks ei saa üldjuhul olla takistada kolmandate isikute, antud juhul Mihhail
Pöörmani poja ja V D , omavahelist suhtlemist. V D omab olulist tähtsust lapse elus ning
Mihhail Pöörmanile kohtu poolt pandud kohustus ei tohiks piirata lapse suhtlemisõigust. Kuna
Mihhail Pöörman elab koos lapsega samal aadressil, on ilmne, et V D külaskäigud toovad kaasa
ka suhtlemise Mihhail Pöörmaniga. Seega kohtu poolt määratud kohustuse täitmiseks peaks
Mihhail Pöörman keelama lapsel suhelda V D või vähemalt piirata suhtlemist nende elukohas.
Taolised piirangud ei ole süüdimõistetu isikut ning käitumiskontrollile allutamise põhjustanud
kuritegude iseloomu arvestades proportsionaalsed. Seega on põhjendatud anda
kriminaalhooldusametnikule pädevus lubada Mihhail Pöörmanil teatud juhtudel suhelda
kriminaalkorras karistatud isikutega.

Eelnevast tulenevalt ning juhindudes KarS § 75 lg-st 3 on kohus seisukohal, et esitatud taotlus
kuulub rahuldamisele ning kohus kergendab Mihhail Pöörmanile Viru Maakohtu 20.06.2016
kohtumäärusega nr 1-16-598 määratud kohustust - mitte suhelda kriminaalkorras karistatud
isikutega, lisades fraasi- „kriminaalhooldusametniku eelneva loata“.

Kohus teeb määruse eeltoodule tuginedes ja juhindudes KarS § 75 lg 3 ja KrMS § 427 lg-st 1.

(allkirjastatud digitaalselt)

Astrid Asi
Kohtunik




                                                                                              3
