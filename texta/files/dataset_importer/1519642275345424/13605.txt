                          KOHTUOTSUS
                          Eesti Vabariigi nimel
                                (lõpposa)

Kohus                          Tartu Maakohus

Lahendi tegemise aeg ja koht   03.juuni 2016.a Tartu, Tartu kohtumaja

Väärteoasja number             4-16-2960 (2780,16,001928)

Kohtunik                       Heli Sillaots
Kohtuistungisekretär           Kristo Adosson

Väärteoasi                     menetlusaluse isiku Mairo Männi (Mänd) kaebus
                               Politsei- ja Piirivalveameti Lõuna prefektuuri
                               04.04.2016.a      otsuse     peale      väärteoasjas
                               nr     2780,16,001928      otsuse     tühistamiseks
                               lisakaristuse kohaldamist käsitlevas osas
                               04.04.2016.a otsuses kajastatu kohaselt on
                               väärtegu toime pandud 07.03.2016.a Tartu linnas
Vaidlustatav otsus             Politsei- ja Piirivalveameti Lõuna prefektuuri
                               04.04.2016.a             otsus         väärteoasjas
                               nr 2780,16,001928, millega Mairo Mändi karistati
                               liiklusseaduse § 224 lg 2 järgi rahatrahviga 200
                               trahviühikut, s.o 800€, riigituludesse ning
                               lisakaristusena võeti liiklusseaduse § 224 lg 3 p 1
                               alusel juhtimisõigus ära 3-ks kuuks
                               Mairo Mändi karistati selle eest, et tema Tartu
                               linnas, Ringtee tänaval 07.03.2016.a juhtis
                               mootorsõidukit seisundis, kui alkoholisisaldus
                               ühes liitris väljahingatavas õhus oli 0,42 mg
Menetlusalune isik             MAIRO MÄND
                               isikukood 36903042743, XXXX,                XXXX,
                               elektritehnik XXXX elukoht XXXX
                               väärtegude ja kuritegude eest karistamata
                               mairo.mand@mail.ee
                                          2


Kaitsjata                         väärteoasja toimikus puuduvad andmed kaitsja
                                  kohustuslikkuse     kohta       väärteomenetluse
                                  seadustiku (VTMS) § 19 lg 3 tähenduses

Kohtuvälise menetleja
ametnik 03.06.2016.a istungil     Kert Kotkas – Lõuna prefektuurist

RESOLUTSIOON
Väärteomenetluse seadustiku (VTMS) § 134 lg 3 ja VTMS § 132 p 2 alusel
menetlusaluse isiku Mairo Männi (Mänd) kaebus rahuldada ning Politsei- ja
Piirivalveameti   Lõuna     prefektuuri     04.04.2016.a    otsus   väärteoasjas
nr 2780,16,001928 tühistada lisakaristuse kohaldamist käsitlevas osas.

Karistusseadustiku § 66 lg 2,3 alusel võimaldada Mairo Männil (Mänd) Politsei-
ja Piirivalveameti Lõuna prefektuuri 04.04.2016.a otsusega väärteoasjas
nr 2780,16,001928 karistuseks mõistetud rahatrahvi 800€ tasuda ositi –
käesoleva otsuse jõustumisele järgnevast kuust alates tasuda iga kuu 15.-ks
kuupäevaks 12 kuu vältel igakuiselt vähemalt 66 eurot 67 senti kuni rahatrahvi
täieliku tasumiseni (viimane makse on 66.63€, kuna 800€ ei jagu 12-ga täpselt).

Rahatrahv 800€ tasuda kohtuvälise menetleja 04.04.2016.a otsuses
väärteoasjas nr 2780,16,001928 märgitud arvenumbrile ja viitenumbriga.

Rahatrahvi ositi tasumata jätmise korral edastatakse jõustumise märkega otsus
VTMS § 204 lg 3 ja VTMS § 202 lg 3 alusel täitmiseks kohtutäiturile. Kohtutäituri
kaudu võlgnevuste sissenõudmise korral tuleb võlgnikul kanda ka täitemenetlusega
kaasnevad kulud.

Kohtuotsus edastada Mairo Männile ja kohtuvälisele menetlejale.
Kohtuotsuse jõustumise järgselt edastada andmed karistusregistrile.

EDASIKAEBAMISE KORD
VTMS § 135 lg 8 alusel ei saa maakohtu kohtuotsust apellatsiooni korras vaidlustada.
VTMS § 135 lg 9 alusel võib maakohtu kohtuotsuse vaidlustada kassatsiooni korras
Riigikohtus.
VTMS § 155 lg 2 alusel on kohtuotsuse peale kassatsiooni Riigikohtule esitamise
õigus menetlusaluse isiku advokaadist kaitsjal, kohtuvälisel menetlejal või tema
advokaadist esindajal. VTMS § 20 lg 4 alusel saab menetlusalune isik kassatsiooni
Riigikohtule esitada advokaadi vahendusel.
VTMS § 156 lg 1,1¹ ja VTMS § 135 lg 4 p 3 alusel peab kohtumenetluse pool
kassatsiooniõiguse kasutamise soovist kirjalikult maakohtule teatama 7 päeva jooksul,
alates kohtuotsuse lõpposa kuulutamisest, välja arvatud juhul kui üks kohtumenetluse
pool on juba tähtaegselt teatanud kassatsiooniõiguse kasutamise soovist ja ei ole
sellest loobunud. VTMS § 156 lg 2 alusel teatab maakohus kohtumenetluse poole
kassatsiooniõiguse kasutamise soovist teisele kohtumenetluse poolele kirjalikult.
VTMS § 156 lg 2 alusel teatab maakohus teisele kohtumenetluse poolele kirjalikult ka
teate esitamisest kassatsiooniõiguse kasutamisest loobuda.
                                          3


VTMS § 156 lg 3 alusel esitatakse kassatsioon Riigikohtule kirjalikult 30 päeva
jooksul alates maakohtu kohtuotsuse avalikult teatavakstegemisest.
Käesolevas väärteoasjas tehakse kohtuotsus kohtu kantselei kaudu avalikult teatavaks
ning see on kohtumenetluse pooltele kohtus tutvumiseks kättesaadav 17.juunil 2016.a,
alates kella 16.00-st juhul, kui kohtumenetluse pool on esitanud kohtule
kassatsiooniteatise VTMS § 156 lg 1 ja VTMS § 135 lg 4 p 3 mõttes.

VTMS § 135 lg 6 alusel koostatakse väärteoasjas ainult kohtuotsuse sissejuhatus ja
lõpposa, kui kassatsiooniõigusest loobusid kõik kohtumenetluse pooled või ükski pool
ei teatanud kohtule kassatsiooniõiguse kasutamise soovist.

Kohtunik Heli Sillaots      /allkirjastatud digitaalselt/
