                                                                         Väärteoasi nr 4-16-2139




                          KOHTUMÄÄRUS
Kohus                               Tartu Maakohus

Määruse tegemise aeg ja koht        6. aprill 2016. a Jõgeva kohtumaja

Väärteoasja number                  4-16-2139

Kohtunik                            Raina Pärn

Kohtuistungi sekretär               Jana Kaaver

Taotluse esitaja                    Politsei- ja Piirivalveameti Lõuna prefektuur

Taotlus                             Asenduskaristuse kohaldamiseks

Süüdlane                            KARL KINK

                                    Isikukood 39601273511; elukoht xxxxx xxxx, xxxxxxxxx
                                    xxxx, xxxxxx xxxxxxx.
RESOLUTSIOON

KarS § 72 lg 1, 2 ja § 69 lg 1 alusel asendada Karl Kingile Politsei- ja Piirivalveameti Lõuna
prefektuuri poolt 09.07.2014. a otsusega väärteoasjas nr 249014001311 määratud tasumata
rahatrahv 322,53 eurot, s.o 80 trahviühikut, millele vastab 8 (kaheksa) päeva aresti, 8
(kaheksa) tunni üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Politsei- ja Piirivalveameti Lõuna prefektuuri kaudu.
Üldkasuliku töö tegemise aja ja koha kooskõlastamiseks tuleb Karl Kingil viivitamatult
käesoleva kohtumääruse jõustumisest arvates võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).


Kohtumäärus tuleb saata Politsei- ja Piirivalveameti Lõuna prefektuurile, kohtutäitur Ivi Kalmetile
ja Karl Kingile.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
Tartu Ringkonnakohtule Tartu Maakohtu Jõgeva kohtumaja kaudu kirjalikult määruskaebus 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama.

TAOTLUSE SISU JA MENETLUSE KÄIK
09.07.2014. a otsusega määras Politsei- ja Piirivalveamet Lõuna prefektuur väärteoasjas nr
249014001311 Karl Kingile LS § 201 lg 1 alusel karistuseks rahatrahvi 50 trahviühiku ulatuses,
s.o 200 eurot, ja LS § 203 alusel rahatrahvi 40 trahviühiku ulatuses, s.o 160 eurot (tl 5-6).
Kohtuvälise menetleja lahend rahatrahvi määramise kohta on jõustunud 26.07.2014. a.
17.03.2016. a edastati kohtule Politsei- ja Piirivalveameti Lõuna prefektuuri avaldus Karl
Kingile asenduskaristuse kohaldamiseks. Avalduse kohaselt ei tasunud süüdlane rahatrahvi
vabatahtlikult ning tema suhtes alustati täitemenetlust 28.08.2014. a. 25.02.2016. a teavitas
kohtutäitur kohtuvälist menetlejat rahatrahvi täitmise võimatusest. Rahatrahvi jääk teavitamise
hetkel 322,53 eurot. Sellest ja juhindudes KarS §-st 72 ja TMS §-st 201 palub kohtuväline
menetleja kohtul otsustada tasumata rahatrahvi summas 322,53 eurot asendamine arestiga (tl 2).
Kohus pidas asjas kohtuistungi 06.04.2016. a.
Karl Kink selgitas kohtuistungil, et rahatrahv on tasumata, kuna tal ei ole olnud tööd alates
rahatrahvi määramisest. Karl Kink elab koos ema ja õega. Tal puudub sissetulek. Rahaliselt
toetab teda ema. Karl Kink on valmis tegema üldkasulikku tööd.


KOHTU SEISUKOHT
Kohus leiab, et Karl Kingile karistuseks mõistetud tasumata rahatrahv tuleb asendada arestiga ja
asenduskaristusena kohaldatav arest omakorda asendada üldkasuliku tööga.
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.
KarS § 69 lg 1 sätestab, et kohus võib aresti mõistes asendada selle üldkasuliku tööga. Ühele
päevale arestile või vangistusele vastab üks tund üldkasulikku tööd, mida ei mõisteta vähem kui
viis tundi. Arest või vangistus asendatakse üldkasuliku tööga üksnes süüdlase nõusolekul.
Karl Kingile määrati Politsei- ja Piirivalveameti Lõuna prefektuuri 09.07.2014. a otsusega
rahatrahv kogusummas 360 eurot. Rahatrahv on Karl Kingil senini suures ulatuses tasumata, s.o
tasumata 322,53 eurot. Karl Kingi selgitustest järelduvalt ei ole ta rahaliste vahendite puudumise
tõttu rahatrahvi suutnud tasuda. Arvestades Karl Kingi võimalikke elatumisvahendeid (ei tööta,
rahaliselt toetab ema), on ilmne, et käesoleval ajal puuduvad igasugused väljavaated rahatrahvi
tasumiseks. Kohtule esitatud materjalidest nähtub, et isikul puudub vara, millele sissenõuet
pöörata (tl 3-4).
Eeltoodust tulenevalt leiab kohus, et Karl Kink ei ole võimeline talle karistuseks määratud
rahatrahvi nõuetekohaselt tasuma ja see tuleb asendada teiseliigilise karistusega, s.o arestiga.
Karl Kink on kohtuistungil avaldanud, et ta on nõus rahatrahvi asendamisel tegema üldkasulikku
tööd. Kuna Karl Kink on kohtuistungil andnud nõusoleku üldkasuliku töö tegemiseks, siis
tulenevalt KarS §-st 69 on võimalik arest asendada üldkasuliku tööga. Kohus leiab, et kuna

                                                2
vabaduse võtmise alternatiiviks on üldkasuliku töö tegemine, tuleb inimesele anda võimalus
kanda karistus lõplikult ära vabaduses, s.o tehes üldkasulikku tööd.
Karl Kingile määrati karistuseks rahatrahv kokku 90 trahviühikut, s.o 360 eurot, millest tasumata
on 322,53 eurot, s.o 80 trahviühikut (1 trahviühik on 4 eurot). KarS § 72 lg 2 alusel vastab
tasumata rahatrahvi suurusele 8 päeva aresti. Nimetatud arestipäevad tuleb KarS § 69 lg 1
kohaselt asendada 8 tunni üldkasuliku tööga.
Kohus määrab KarS § 69 lg 3 alusel töö tegemise tähtajaks 1 nädal käesoleva kohtumääruse
jõustumisest arvates. Siinjuures võtab kohus arvesse Karl Kingile määratud üldkasuliku töö
tundide arvu ja asjaolu, et Karl Kink ei tööta. Kohus selgitab, et üldkasuliku töö tähtajaks
sooritamata jätmisel asendatakse see arestiga.
Üldkasuliku töö tegemine toimub süüdlase elukohajärgselt Politsei- ja Piirivalveameti Lõuna
prefektuuri kaudu ning töö tegemise aja ja koha kooskõlastamiseks tuleb Karl Kingil
viivitamatult pärast kohtumääruse jõustumist võtta ühendust Politsei- ja Piirivalveameti Lõuna
prefektuuri ennetus- ja menetlustalituse menetlusteenistuse vanemspetsialisti Anžela
Murumägiga.

/allkirjastatud digitaalselt/

Raina Pärn
Kohtunik




                                               3
