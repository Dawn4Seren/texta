                                                                                  2-16-105411




                     K O H T U M Ä Ä R U S
Kohus                           Viru Maakohus

Kohtunik                        Ifret Mamedguseinov

Määruse tegemise aeg ja koht    Rakvere, 07. juuli 2016

Tsiviilasja number              2-16-105411

Tsiviilasi                      Express Credit AS hagiavaldus R V vastu võla nõudes

Menetlustoiming                 Kompromissi kinnitamine ja menetluse lõpetamine

Menetlusosalised                Hageja: Express Credit AS (registrikood 12338141, asukoht:
                                Rävala pst 8, 10143 Tallinn), lepinguline esindaja: Anne
                                Talviste (e-post: anne@condorinkasso.ee);

                                Kostja: R V (isikukood xxxx, elukoht: xxxx, e-post: xxxx).


Asja läbivaatamise kuupäev     07. juuli 2016

Resolutsioon

    1. Lugeda kompromisslepingu esitamine hagiavalduse esitamiseks.

    2. Võtta kompromissleping hagiavaldusena menetlusse.

    3. Lõpetada menetlus Express Credit AS-i hagis R V vastu võla nõudes.

    4. Kinnitada hageja Express Credit AS-i ning kostja R V vahel 07.06.2016 sõlmitud
       kompromiss, mille kohaselt kostja R V kohustub tasuma hagejale võlgnevuse 699
       (kuussada üheksakümmend üheksa) eurot 30 osamaksena alates 12.06.2016 kuni
       12.11.2018 summas 23 (kakskümmend kolm) eurot ja 30 senti kuus hiljemalt iga kuu
       12. kuupäevaks.



                                                                                        1 (4)
                                                                          2-16-105411
     5. Kostja R V kohustub tasuma kohtumääruse resolutsiooni punktis 4 (kompromissi
        punktis 2) kokkulepitud summad (osamaksed) Express Credit AS-i arveldusarvele
        EE241010220227512222.

     6. Juhul, kui kostja ei täida nõuetekohaselt kohtumääruse resolutsiooni punktis 4
        (kompromissi punktis 2) märgitud kohustusi, sh eraldi võetuna iga kohtumääruse
        resolutsiooni punkti 4 (kompromissi punkti 2) osamakset, on avaldajal õigus koheselt
        ja ilma kostjale täiendavat tähtaega andmata pöörduda kohtutäituri poole kõigi
        kokkuleppes kajastatud ja kostja poolt tasumata summade sissenõudmiseks täies
        ulatuses.

     7. Juhul, kui kostja ei täida nõuetekohaselt kohtumääruse resolutsiooni punktis 4
        (kompromissi punktis 2) märgitud kohustusi, sh eraldi võetuna iga kohtumääruse
        resolutsiooni punkti 4 (kompromissi punkti 2) osamakset, on hagejal õigus nõuda
        viivist VÕS § 113 lg 1 sätestatud seadusjärgses määras iga viivitatud päeva eest
        tasumata põhiosalt (597.30 eurolt) kuni selle kohase täitmiseni. Kostja poolt
        kohustuste rikkumise hetkeks tasutud summad arvestatakse võlgnevusest maha.

     8. Pooled on kokku leppinud, et menetluskulud jäävad poolte enda kanda

     9. Menetlusosalised on teadlikud TsMS §-s 432 sätestatud menetluse lõpetamise
        tagajärgedest.

     10. Saata kohtumäärus hageja esindajale ja kostjale teadmiseks.

Edasikaebamise kord
Vastavalt TsMS § 661 lg 4 võivad pooled esitada kohtumääruse peale määruskaebuse Tartu
Ringkonnakohtule Viru Maakohtu kaudu 1 (ühe) päeva jooksul kohtumääruse kättetoimetamisest
alates.

ASJAOLUD
1. Express Credit AS esitas 10.03.2016 Pärnu Maakohtule maksekäsu kiirmenetluse avalduse
võlgnikult 597.30 euro saamiseks. Kohus tegi 18.03.2016 võlgnikule makseettepaneku, mis on
võlgnikule 20.04.2016 e-posti aadressil rigoviid@hot.ee kätte toimetatud. Võlgnik esitas 27.04.2016
nõudele vastuväite, mille kohaselt võlgnik tunnustab nõuet osaliselt summas 341.78 eurot. Võlgniku
sõnul keelduti maksegraafikust ning täit summat korraga ta maksta ei jõua. Võlgnik on töötu ning
sissetulek puudub, v.a lapseteotus 50 eurot, mis kulub lapse kulude katteks.

2. Seoses võlgniku vastuväitega lõpetas Pärnu Maakohus 03.05.2016 määrusega maksekäsu
kiirmenetluse ja andis nõude üle Pärnu Maakohtule menetluse jätkamiseks hagimenetluses. Pärnu
Maakohus edastas 06.05.2016 tsiviilasja kohtualluvusel Viru Maakohtu Rakvere kohtumajale (saabus
30.05.2016).

3. Viru Maakohtu 01.06.2016 kohtumäärusega jäeti avaldus käiguta ning avaldajale määrati tähtaeg
puuduste kõrvaldamiseks, s.o: 1) nõude esitamiseks ja põhjendamiseks hagiavaldusele ettenähtud
vormis, lisades hagiavaldusele dokumentaalsed tõendid vastavalt menetlusosaliste arvule; 2)

                                                                                              2 (4)
                                                                                       2-16-105411
hagihinna nimetamiseks; 3) riigilõivu tasumiseks; 4) menetluskulude nimekirja esitamiseks, 14 päeva
alates kohtumääruse kättesaamisest.

4. 15.06.2016 teatas hageja, et pooled on saavutanud kokkuleppe, kuid selle kohtule esitamine nõutud
tähtajaks ei ole võimalik ning hageja palus pikendada talle antud tähtaega mõistliku aja võrra.

5. 16.06.2016 määras kohus hagejale tähtaja 22.06.2016 allkirjastatud kompromissi esitamiseks.

6. 30.06.2016 teatas hageja, et sai kostja poolt allkirjastatud kompromissi originaaleksemplari kätte
20.06.2016 ning edastas selle samal päeval ka kohtule.

POOLTE KOMPROMISS
7. 04.07.2016 saabus kohtule poolte originaal kompromiss, milles pooled palusid kohtul poolte vahel
sõlmitud kompromiss kinnitada ja tsiviilasja menetlus lõpetada. Kompromissi kohaselt kostja R V
kohustub tasuma hagejale võlgnevuse 699 eurot 30 osamaksena alates 12.06.2016 kuni 12.11.2018
summas 23.30 eurot kuus hiljemalt iga kuu 12. kuupäevaks. Kostja kohustub tasuma kohtumääruse
resolutsiooni punktis 4 (kompromissi punktis 2) kokkulepitud summad (osamaksed) Express Credit
AS-i arveldusarvele EE241010220227512222.

8. Juhul, kui kostja ei täida nõuetekohaselt kohtumääruse resolutsiooni punktis 4 (kompromissi
punktis 2) märgitud kohustusi, sh eraldi võetuna iga kohtumääruse resolutsiooni punkti 4
(kompromissi punkti 2) osamakset, on avaldajal õigus koheselt ja ilma kostjale täiendavat tähtaega
andmata pöörduda kohtutäituri poole kõigi kokkuleppes kajastatud ja kostja poolt tasumata summade
sissenõudmiseks täies ulatuses. Juhul, kui kostja ei täida nõuetekohaselt kohtumääruse resolutsiooni
punktis 4 (kompromissi punktis 2) märgitud kohustusi, sh eraldi võetuna iga kohtumääruse
resolutsiooni punkti 4 (kompromissi punkti 2) osamakset, on hagejal õigus nõuda viivist VÕS § 113
lg 1 sätestatud seadusjärgses määras iga viivitatud päeva eest tasumata põhiosalt (597.30 eurolt) kuni
selle kohase täitmiseni. Kostja poolt kohustuste rikkumise hetkeks tasutud summad arvestatakse
võlgnevusest maha.

9. Pooled on taotlenud määruskaebuse esitamise tähtaja lühendamist 1 päevani.

KOHTUMÄÄRUSE PÕHJENDUSED
10. Kohus, tutvunud poolte kompromissiga, leidis, et tsiviilasja menetlus tuleb lõpetada kompromissi
kinnitamisega.

11. Kohus peab vajalikuks märkida, et käesolevas menetluses nõue kostja vastu on hagimenetlusse
üle antud maksekäsu kiirmenetlusest. TsMS § 487 lg 1 ls 1 alusel asja hagimenetluse korras menetlev
kohus kohustab avaldajat esitama oma nõude ja põhjendama seda hagiavaldusele ettenähtud vormis
14 päeva jooksul, kui maksekäsu kiirmenetluse avaldus ei vasta hagiavalduse nõuetele. Sama
paragrahvi 3. lõike kohaselt, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast. Käesolevas menetluses ei ole avaldaja Viru Maakohtu
01.06.2016 kohtumäärust täitnud, millega nõuti hagiavalduse esitamist. Seega formaalselt esineb
TsMS § 487 lg 3 sätestatud alus avalduse menetlusse võtmisest keeldumiseks. Samas leiab kohus, et
olukorras, kus pooled on saavutanud kompromissi, puudus vajadus hagiavalduse esitamiseks.


                                                                                                 3 (4)
                                                                                      2-16-105411
Sellepärast loeb kohus poolte poolt kompromissi esitamise hagiavalduse esitamiseks, võtab
kompromissi hagiavaldusena menetlusse ja lõpetab tsiviilasja menetluse kompromissi kinnitamisega.

Kompromissi kinnitamine
12. TsMS § 428 lg 1 p 4 kohaselt lõpetab kohus menetluse otsust tegemata, kui pooled on sõlminud
kompromissi ja kohus kinnitab selle. TsMS § 430 lg 1 kohaselt võivad pooled menetluse kuni hagi
kohta tehtud lahendi jõustumiseni lõpetada kompromissiga. Kohus ei ole tuvastanud, et
menetlusosaliste kompromiss oleks vastuolus seaduse või heade kommetega, seega kinnitab kohus
kompromissi nende poolt kokkulepitud tingimustel ja lõpetab tsiviilasja menetluse.

13. TsMS § 431 lg 1 kohaselt selgitab kohus menetlusosalistele menetlustoimingu tegemise või
tegemata jätmise tagajärgi ning märgib, et vastavalt TsMS § 432 menetluse lõpetamise korral seoses
poolte kompromissi kinnitamisega, ei või samad pooled sama hagi eseme suhtes esitada uut hagi.
Samuti selgitab kohus menetlusosalistele, et kui võlgnik ei täida kokkuleppega võetud kohustust
kokkulepitud viisil, siis vastavalt täitemenetluse seadustiku § 2 lg 1 p 1 on avaldajal õigus pöörduda
kohtutäituri poole kohtumääruse sundtäitmiseks.

14. Pooled on taotlenud määruskaebuse esitamise tähtaja lühendamist 1 päevani, mistõttu TsMS §
661 lg 4 alusel võib kohtumääruse peale esitada määruskaebuse 1 (ühe) päeva jooksul kohtumääruse
kättetoimetamisest alates.

Menetluskulud
15. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 168 lg 3 kohaselt kompromissi
sõlmimise korral kannavad pooled oma menetluskulud ise, kui nad ei ole kokku leppinud teisiti.
Pooled on kokku leppinud, et menetluskulud jäävad poolte enda kanda.

16. Kohtumäärus on tehtud eeltoodud põhjendustel ja õiguslikel alustel TsMS §-de 428 lg 1 p 4, 430,
431 lg 1, 433, 463, 465, 660 lg 1, 661 lg 2 sätete kohaselt.

/digitaalselt allkirjastatud/

Ifret Mamedguseinov
Kohtunik




                                                                                                 4 (4)
