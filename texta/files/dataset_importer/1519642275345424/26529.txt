                                                                                             1-15-3043




                         KOHTUMÄÄRUS

 Kohus                                Pärnu Maakohus

 Määruse tegemise aeg ja koht         12. jaanuar 2016. a Haapsalu kohtumaja

 Kriminaalasja number                 1-15-3043

 Täitmiskohtunik                      Piia Jaaksoo
 Erakorraline ettekanne               Tallinna Vangla Pärnu kriminaalhooldusosakonna Haapsalu
                                      esinduse kriminaalhooldusametniku Ülle-Krista Annuk
                                      erakorraline ettekanne taotlusega määrata Argo Erk’ile täiendav
                                      lisakohustus – pöörduda hiljemalt 29.02.2016. a SA Läänemaa
                                      Haigla psühhiaatri vastuvõtule ja läbima psühhiaatri määratud
                                      alkoholiravi.
 Erakorralise ettekande               12. jaanuar 2016. a, kirjalikus menetluses
 läbivaatamise aeg
 RESOLUTSIOON

 1. Rahuldada Tallinna Vangla Pärnu kriminaalhooldusosakonna Haapsalu esinduse
    kriminaalhooldusametniku Ü-K. Annuk taotlus ja KarS § 74 lg 4 alusel määrata A. Erk’ile
    (isikukood 38704170305, elukoht *) Pärnu Maakohtu 28.04.2015. a otsusega kriminaalasjas nr 1-
    15-3043 määratud katseajaks täiendav kohustus - pöörduda hiljemalt 29.02.2016. a SA
    Läänemaa Haigla psühhiaatri vastuvõtule ja läbima psühhiaatri määratud alkoholiravi.
 2. Määruse ärakiri edastada kriminaalhooldusametnikule Ü.-K. Annuk, prokurörile I.Kalda ja A.
    Erk’ile.

 Edasikaebamise kord
 Määruse peale võib esitada määruskaebuse 15 päeva jooksul arvates määruse kättesaamisest Pärnu
 Maakohtu Haapsalu kohtumajja.

Asjaolud
Pärnu Maakohtu 28.04.2015. a otsusega kriminaalasjas nr 1-15-3043 mõistis kohus A. Erk süüdi -
KarS § 199 lg 2 p 4, 8, 9 järgi ja karistas vangistusega 1 aasta, KarS § 266 lg 2 p 1 järgi ja karistas
vangistusega 6 kuud, KarS § 121 järgi ja karistas vangistusega 1 aasta, KarS § 120 järgi ja karistas
vangistusega 10 kuud ning KarS § 424 järgi ja karistas vangistusega 6 kuud. KarS § 64 lg 1 alusel
mõistis kohus A.Erk`ile liitkaristusena vangistuse 2 aastat, KarS 68 lg 1 alusel vangistuse 1 aasta 11
kuud 25 päeva. Kohus vabastas A.Erk ärakandmata vangistuse kandmisest KarS § 74, 75 alusel


                                                                                                    1
                                                                                              1-15-3043

tingimisi 3-aastase katseajaga, kohustades A.Erk järgima kontorllnõudeid ja täitma kohsutusi -
hüvitada kuritegudega tekitatud varalise kahju 01. juuniks 2016, mitte tarvitada alkoholi, mitte omada
või tarvitada narkootilisi või psühhotroopseid aineid, mitte suhelda E A, J E ja A E-ga ja mitte viibida
nende elukohas, osaleda sotsiaalprogrammis. Kohtuotsus jõustus 14.05.2015. a.

Kriminaalhooldusametniku erakorraline ettekanne
11.01.2016. a saabus kohtusse kriminaalhooldusametniku alljärgnev erakorraline ettekanne A. Erk
kohta.
ETTEKANDE ESITAMISE PÕHJUS JA ASJAOLUD
Rikkumised: kohustuste mittetäitmine
Kohustused: mitte suhtlema E. A, J. E ja A. E-ga ja mitte viibima nende elukohas.
Kriminaalhooldusaluse Argo Erk suhtes on kahtlustus esitatud 28.11.2015 KarS § 121 lg 2 p 3
tunnustel, mille toimumiskohaks on E. A elukoht, seega isik on rikkunud kohtu määratud kohustust.
KOKKUVÕTE KRIMINAALHOOLDUSALUSE SELETUSEST
Kriminaalhooldusalune kirjutas seletuskirja 06.01.2016, kus tunnistab, et on rikkunud kohtu
määratud kohustust ( lisa 1). E kutsus isiku väidetel teda enda juurde suitsu tegema ja ei osanud
arvata, et sellest mingi jama tulla võib. Mina pole E A löönud, tõuganud ega lükanud teda.
KOKKUVÕTE SENISEST KRIMINAALHOOLDUSEST
Kriminaalhooldusalune Argo Erk võeti kriminaalhoolduses arvele 16.05.2015, katseaeg kuni
27.04.2018. Kriminaalhooldusalusel vahetus kriminaalhooldaja juulis 2015, tegemist on Hiiumaa
kriminaalhooldusalusega ja kriminaalhooldaja Haapsalust käib kahel korral kuus Hiiumaal.
Kriminaalhooldusaluse suhtes on ühel korral 28.08.2015 koostatud katseajal kirjalik hoiatus seoses
kohustuse ( KarS § 75 lg 2 p 2, 7 ) rikkumistega (lisa 2).
Kriminaalhooldusalune A. Erk töötab * * alates 11.05.2015 ja välismaal töötamine on toonud
probleeme registreerimisnõuete täitmisesse (lisa 3). Vastavalt isiku kõrgele kohtlemistasemele peaks
toimuma registreerimised kaks korda kuus, kuid septembris, novembris ja detsembris on
kriminaalhooldusalune käinud registreerimas vaid ühel korral. Isik on alati teavitanud
kriminaalhooldajat, kuid sellisel viisil ei saa siiski teostada kriminaalhooldust vastavalt nõuetele.
Seoses kriminaalhooldusaluse * tööl käimisega, ei ole saadud hakata teostama ka KarS § 75 lg 2 p 8
lisakohustust, kuna sotsiaalprogramm toimub iganädalaselt. Nüüd vastavalt kokkulepetele, isik
loobub tööst * ja alates jaanuari lõpust hakatakse tegema sotsiaalprogrammi. Kuna
kriminaalhooldusaluse sõnul tal Hiiumaal töökohta on raske leida, sest töökohti on Hiiumaal vähe ja
seega tekkib koheselt liigset vaba aega (isiku kõik varasemad kuriteod on olnud sooritatud
alkoholijoobes), võib kriminaalhooldaja hinnangul tekkida riskiolukord alkoholi tarvitamisega.
Kriminaalhooldusalune ise tunnistab ka, et alkoholijoobes võib
tema käitumine olla kohati kontrollimatu ja seetõttu on nõus võtma endale lisakohustuse katseajaks
(KarS § 75 lg 2 p 5 alusel).
KRIMINAALHOOLDAJA ETTEPANEKUD PÕHJENDUSTEGA
Kriminaalhooldusametnik teeb ettepaneku KarS § 75 lg 3 alusel määrata Argo Erki´ile täiendav
lisakohustus – pöörduma hiljemalt 29.02.1016 SA Läänemaa Haigla psühhiaatri vastuvõtule ja
läbima psühhiaatri määratud alkoholiravi. Kriminaalhooldusalune A. Erk on 06.01.2016 kirjalikult
andnud nõusoleku psühhiaatri juurde minekuks ja alkoholiravi teostamiseks (lisa 3).

Kohtu seisukoht
Karistusseadustiku (KarS) § 74 lg 4 sätestab, et kui süüdlane katseajal ei järgi kontrollnõudeid või ei
täida talle pandud kohustusi, võib kriminaalhooldusametnik teda kirjalikult hoiatada või kohus
määrata täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele. KarS § 75 lg 2 p 5 sätestab, et
arvestades kuriteo toimepanemise asjaolusid ning süüdlase isikut, võib kohus määrata, et süüdlane on



                                                                                                     2
                                                                                            1-15-3043

käitumiskontrolli ajal kohustatud alluma ettenähtud ravile, kui ta on selleks eelnevalt nõusoleku
andnud.
KrMS § 432 lg 1 kohaselt kohtulahendi täitmisega seonduvad küsimused lahendab täitmiskohtunik
määrusega kirjalikus menetluses kohtumenetluse pooli kohtusse kutsumata.
Kriminaalhooldaja on teinud ettepaneku määrata A. Erkile täiendav lisakohustus – pöörduda hiljemalt
29.02.2016. a SA Läänemaa Haigla psühhiaatri vastuvõtule ja läbima psühhiaatri määratud
alkoholiravi.
Kriminaalhooldaja ettekandest nähtuvalt on kriminaalhooldusaluse suhtes ühel korral 28.08.2015
koostatud katseajal kirjalik hoiatus seoses KarS § 75 lg 2 p 2, 7 sätestatud kohustuste rikkumisega.
Kriminaalhooldusalune A. Erk töötas * ja see tõi probleeme registreerimisnõuete täitmisesse. On
kokkulepe, et A.Erk loobub tööst Soomes ja alates jaanuari lõpust hakatakse tegema
sotsiaalprogrammi. Kriminaalhooldaja hinnangul võib seoses A.Erk Hiiumaale naasmisega tekkida
palju vaba aega ja sellega seoses tekkida riskiolukord alkoholi tarvitamisega (isiku kõik varasemad
kuriteod on olnud sooritatud alkoholijoobes).
06.01.2016. a on A. Erk andnud kirjaliku seletuse, milles tunnistab, et alkoholi joobes võib olla tema
käitumine kohati kontrollimatu ja et alkohol on tema ohu koht. Seetõttu on nõus võtma endale
lisakohustuse pöörduda psühhiaatri poole alkoholi ravi teostamiseks.
Kohus leiab, et kuna A. Erk`il on probleeme alkoholi tarvitamisega ja tema enda seletuste kohaselt
käitub alkoholijoobes kontrollimatult, tuleb A. Erkile panna täiendav lisakohustus – pöörduda
hiljemalt 29.02.2016. a SA Läänemaa Haigla psühhiaatri vastuvõtule ja läbima psühhiaatri määratud
alkoholiravi. A. Erk on selleks kirjalikult nõusoleku andnud.

Lähtudes eeltoodust leiab kohus, et kriminaalhooldusametniku taotlus tuleb rahuldada KarS § 74 lg
4, § 75 lg 2 p 5 alusel.

/allkirjastatud digitaalselt/
Piia Jaaksoo
Kohtunik




                                                                                                   3
