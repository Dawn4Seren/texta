                                                                            1-16-7892




                         KOHTUOTSUS
                              EESTI VABARIIGI NIMEL

Kohus                          Harju Maakohus

Otsuse tegemise aeg ja koht    22.11.2016, Tallinn (Liivalaia kohtumaja)

                               1-16-7892 (16230200556)
Kriminaalasja number

Kohtunik                       Leo Kunman

Kohtuistungi sekretär          Katrin Lopsik

                               Reeno Mätlik´u süüdistuses           KarS    §   423     1   järgi
Kriminaalasi
                               kokkuleppemenetluses
Prokurör                       Katrin Tron

Süüdistatav                    Reeno Mätlik (isikukood 38803135233, elukoht: XXXX, Eesti
                               Vabariigi kodanik, põhiharidus, emakeel – eesti keel, töökoht:
                               XXXXOÜ, karistatus: kaks kehtivat kriminaalkaristust, viimati:
                               30.03.2016 Harju Maakohtu otsusega KarS § 4231 alusel karistatud
                               vangistusega 2 kuud. KarS § 65 lg 2 alusel suurendati mõistetud
                               karistust eelmise, 14.06.2013 Harju Maakohtu kohtuotsusega
                               mõistetud karistuse ärakandmata osa, so 2 kuu ja 25 päeva võrra,
                               mõistes liitkaristuseks 4 kuud ja 25 päeva vangistust, tõkend:
                               kahtlustatavana KrMS § 217 alusel kinni peetud 25.06.2016 (1
                               päev), 25.06.2016-25.06.2017 kohaldatud tõkend elukohast
                               lahkumise keeld)
Kaitsja                        Kersti Põld (kohtuistungil ei osalenud)
RESOLUTSIOON
   1. Süüdi tunnistada Reeno Mätlik KarS § 423 1 järgi ja karistada vangistusega 8 (kaheksa)
       kuud.
   2. KarS § 68 lg 1 alusel arvestada eelvangistus karistusaja hulka, s.o kahtlustatavana
       kinnipidamise aeg: 25.06.2016 (1 päev), seega kandmisele kuulub 7 (seitse) kuud 29
       (kakskümmend üheksa) päeva vangistust.
   3. KarS § 74 lg 1,3 alusel määrata, et mõistetud karistust (7 kuud 29 päevavangistust) ei
       pöörata täielikult täitmisele, kui Reeno Mätlik ei pane 2 aastase katseaja jooksul toime
       uut kuritegu ja täidab Tallinna Vangla kriminaalhooldusosakonna kriminaalhooldaja
       järelevalve all KarS § 75 lg 1 p 1-6 ettenähtud kontrollnõuded ja kohustused:
           • Elab kohtu määratud alalises elukohas XXXX;
           • Ilmub          kriminaalhooldaja         määratud         ajavahemike         järel
              kriminaalhooldusosakonda registreerimisele;
                                                                                        1
                                                                                 1-16-7892

           •  Allub kriminaalhooldaja kontrollile oma elukohas ning esitab talle andmeid oma
              kohustuste täitmise ja elatusvahendite kohta;
           • Saab kriminaalhooldusametnikult eelneva loa elukohast lahkumiseks Eesti
              territooriumi piires kauemaks kui viieteistkümneks päevaks;
           • Saab kriminaalhooldusametnikult eelneva loa elu-, töö- või õppimiskoha
              vahetamiseks.
           • Saab kriminaalhooldusametnikult eelneva loa Eesti territooriumilt lahkumiseks
              ja väljaspool Eesti territooriumi viibimiseks.
   4.   Määrata Reeno Mätlik Tallinna Vangla kriminaalhooldusosakonna juhataja määratud
        kriminaalhooldaja järelevalve alla.
   5.   KarS § 75 lg 2 p 8 alusel on Reeno Mätlik kohustatud osalema kriminaalhooldaja poolt
        määratud sotsiaalprogrammides.
   6.   KarS § 78 p 1 alusel arvestada Reeno Mätlik´ule määratud katseaja kulgemist alates
        kohtuotsuse kuulutamisest, s.o alates 22.11.2016.
   7.   Reeno Mätlik´u suhtes kohaldatud tõkend elukohast lahkumise keeld tühistada
        kohtuotsuse jõustumisel.
   8.   Reeno Mätlik´ult välja mõista KrMS § 180 lg 1, § 179 lg 1 p 2, § 175 lg 1 p 4 alusel
        menetluskuluna:
           • Sundraha II astme kuriteo toimepanemise eest 1,5 palga alamääras s.o 645 eurot.
           • Tasu riigi õigusabi osutamise eest summas 48 eurot.

KrMS § 180 lg 3, § 313 lg 1 p 7 alusel kriminaalmenetluse kulud kokku summas 693 eurot tasuda 12
kuu jooksul Maksu- ja Tolliameti arveldusarvele EE351010052031000004 SEB Pank,
EE502200221014193355          Swedbank,      EE873300333499990003        Danske       Bank     või
EE401700017002872300 Nordea Pank. Menetluskulude tasumiseks vajaminev viitenumber
edastatakse makseinfona süüdimõistetule tema poolt avaldatud meili- või postiaadressile. Samuti on
makseinfo/maksegraafiku leht koos kohtuotsusega kättesaadav e-toimiku süsteemi kaudu.

Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohus selgitab, et makseinfo/maksegraafiku lehel on informatiivne tähendus, s.t et kaevatav ning
õiguslikku tähendust omav dokument on kohtulahend, millega nõue välja mõisteti, mitte aga
dokument, mille alusel toimub nõude tasumine.
Edasikaebamise kord

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul, kui
on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsioonkaebuse esitamise soovist teatatakse otsuse teinud kohtule kirjalikult seitsme päeva
jooksul, alates kohtuotsuse resolutiivosa kuulutamisest. Apellatsioon esitatakse otsuse teinud kohtule
kirjalikult viieteistkümne päeva jooksul, alates päevast, mil kohtumenetluse poolel on võimalik
kohtus tutvuda kohtuotsusega. Vahistatud süüdistatav või tema kaitsja võivad esitada apellatsiooni
süüdistatavale kohtuotsuse koopia kätteandmisele järgnevast päevast alates viieteistkümne päeva
jooksul. Menetluskulusid on võimalik vaidlustada vastavalt KrMS § 189 lg 3 kohtuotsusest eraldi, so
määruskaebemenetluse korras vastavalt KrMS § 387 lg 1, esitades määruskaebuse 15 päeva jooksul,

                                                                                             2
                                                                                    1-16-7892

 alates päevast, mil isik sai vaidlustatavast kohtumäärusest teada või pidi teada saama, vaidlustatava
 kohtumääruse teinud kohtule.
Kohtuotsuse põhiosa
Reeno Mätlik isikuna, kes on varasemalt juhtinud mootorsõidukit, omamata vastava kategooria
mootorsõiduki juhtimisõigust ning keda on 30.03.2016 karistatud Harju Maakohtu poolt KarS § 4231
järgi kvalifitseeritava kuriteo toimepanemise eest, juhtis tahtlikult uuesti, so süstemaatiliselt
25.06.2016 kella 00:32 ajal Tallinnas, Tondi 6 juures, suunaga Kotka tänava poole, mootorsõidukit
BMW 730D registreerimismärgiga XXXX omamata vastava kategooria mootorsõiduki
juhtimisõigust, millega rikkus süstemaatiliselt LS § 94 lg 1 /mootorsõidukit võib juhtida isik, kellel on
vastava kategooria mootorsõiduki juhtimisõigus ning kelle juhtimisõigust ei ole peatatud, ära võetud
või kehtetuks tunnistatud või keda ei ole juhtimiselt kõrvaldatud/ nõuet. Reeno Mätlik pani toime
mootorsõiduki juhtimise vastava kategooria mootorsõiduki juhtimisõiguseta isiku poolt
süstemaatiliselt, so KarS § 4231 järgi kvalifitseeritava kuriteo.

Kriminaalasja kohtulikul uurimisel kohus tuvastas:

Kokkuleppest nähtuvalt nõustusid süüdistatav Reeno Mätlik ning tema kaitsja Kersti Põld kuriteo
kvalifikatsiooniga ning jõudsid kokkuleppele prokuröri poolt kohtus nõutava karistuse liigis ja määras.
Eeltoodu alusel asub kohus seisukohale, et Reeno Mätlik kuulub temale KarS § 423 1 ettenähtud
kuriteo toimepanemises esitatud süüdistuses süüdimõistmisele ja temale tuleb mõista karistus sõlmitud
kokkuleppe kohaselt. Süüdistatav loobus kaitsja osavõtust kohtuistungil (tl 38).

Süüdistavale on selgitatud menetluskulude ja II astme kuriteo eest sundraha tasumise kohustust. KrMS
§ 179 lg 1 p 1 järgi on süüdimõistva kohtuotsusega kaasnev sundraha I astme kuriteo korral 1,5 palga
alammäära; Vabariigi Valitsuse 18.12.2015 määrusega nr 139 kehtestati töötasu alammääraks
täistööajaga töötamise korral 2,54 eurot tunnis ja 430 eurot kuus. Seega on sundraha II astme kuriteo
toimepanemise korral 645 eurot.

Kohus leiab, et Reeno Mätlik´u poolt kokkuleppe sõlmimine oli tema tõelise tahte avaldus ja
kriminaalasja menetlemisel on järgitud kokkuleppemenetluse sätteid. Menetluskuludeks antud
kriminaalasjas on kaitsjale makstav tasu (KrMS § 175 lg 1 p 4) 48 eurot (tl 34-35), süüdimõistva
kohtuotsusega kaasnev sundraha (KrMS § 175 lg 1 p 9 ja § 179 lg 1 p 2) 645 eurot. Kohus leiab, et
põhjendatud on võimaldada süüdistataval tasuda menetluskulusid kokku summas 693 eurot osade
kaupa, s.o 12 kuu jooksul. Maksegraafiku mittetäitmisel loetakse kõigi makseosade tähtaeg saabunuks
ja kogu nõue suunatakse täitemenetluse läbiviimiseks kohtutäiturile täitemenetluse seadustikus
sätestatud korras.

Leo Kunman
Kohtunik




                                                                                                3
