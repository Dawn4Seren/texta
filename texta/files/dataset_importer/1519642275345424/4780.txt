                              HARJU MAAKOHUS
                              LIIVALAIA KOHTUMAJA



                          KOHTUMÄÄRUS
 Kohus                               Harju Maakohus

 Määruse tegemise aeg ja koht        18.10.2016.a. Tallinn (Liivalaia kohtumaja)

 Väärteoasja number                  4-16-6241

 Kohtukoosseis                       Kohtunik Merle Parts

 Väärteoasi                          Oleg Peterson’i (isikukood: 37307240231) kaebus Politsei- ja
                                     Piirivalveameti      Põhja     prefektuuri      korrakaitsebüroo
                                     liiklusjärelevalvekeskuse liiklusmenetlustalituse 02.08.2016.a.
                                     otsusele väärteoasjas nr 2316,16,006845

 RESOLUTSIOON                        Jätta kaebus läbi vaatamata ja tagastada kaebus Oleg
                                     Peterson’ile.

 Edasikaebamise kord                 Määrusele saab esitada kaebuse määruskaebe korras 15 päeva
                                     jooksul, alates päevast, mil ta sai vaidlustatavast kohtumäärusest
                                     teada või pidi teada saama. Määruskaebus esitatakse Harju
                                     Maakohtule.


Määruse motiivid:

Harju Maakohtule 23.08.2016.a. elektronkirja teel esitatud kaebuses vaidlustab Oleg Peterson
Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse 02.08.2016.a. otsust väärteoasjas nr. 2316,16,006845.

Harju Maakohtu 20.09.2016.a. määrusega jäeti Oleg Peterson’i kaebus käiguta, kuivõrd see ei
vastanud VTMS § 115 nõuetele. Nimetatud määrusega määrati puuduste kõrvaldamise
tähtajaks 10.10.2016.a. Kohtumääruse koopia saadeti kaebuse esitaja elektronposti aadressile,
millelt kaebus kohtule saadeti (tl 4) ning samuti edastati avaliku e-toimiku vahendusel (tl 5).
Isik sai kohtumääruse kätte 20.09.2016.a. avaliku e-toimiku vahendusel (tl 5). Seega tuleb
järeldada, et kaebuse esitaja oli antud kohtumäärusest teadlik ning tal oli piisavalt aega kohtule
oma kaebuse täiendamise soovist teatamiseks või vajadusel kaebuse parandamise tähtaja
pikendamise taotlemiseks. Kohtumääruses nimetatud kuupäevaks ega ka käesoleva määruse
tegemise ajaks (s.o. 18.10.2016.a.) Oleg Peterson kaebuses esinenud puudusi ei kõrvaldanud.

Tulenevalt eeltoodust peab kohus vajalikuks kohaldada VTMS § 118 lg 2 p 3 ja jätta kaebus
läbi vaatamata ja tagastada see kaebuse esitajale.


Merle Parts
Kohtunik
