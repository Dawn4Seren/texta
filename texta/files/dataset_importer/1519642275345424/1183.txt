                         KOHTUMÄÄRUS
Kohus                                 Tartu Maakohus
Määruse tegemise aeg ja koht          8. detsember 2016, Tartu kohtumaja
Kohtunik                              Rutt Teeveer
Kohtuistungi sekretär                 Helju Rebane
Väärteoasja number                    4-16-8001
Väärteoasi                            Maksu- ja Tolliameti 02.04.2015 üldmenetluse otsus
                                      väärteosjas 930015000091
Taotlus                               sissenõudja taotlus       süüdlasele    asenduskaristuse
                                      kohaldamiseks
Menetlustoiming                       rahatrahvi asendamine üldkasuliku tööga
Menetlusosalised                      võlgnik/süüdlane:    Marko    Silm             (isikukood
                                      37408292725; e-post XXXX või XXXX)
                                      sissenõudja/kohtuväline menetleja: Eesti Vabariik
                                      Maksu- ja Tolliameti kaudu, esindaja Maila Heile

RESOLUTSIOON
1. Rahuldada sissenõudja taotlus Marko Silmale asenduskaristuse kohaldamiseks.
2. KarS § 72 lg 1, § 5 lg-te 1, 2 ja § 69 (teo toimepanemise ajal kehtinud redaktsioonis) alusel
   asendada Marko Silmale Maksu- ja Tolliameti 02.04.2015 otsusega väärteoasjas nr
   930015000091 määratud tasumata rahatrahv 114 (ükssada neliteist) trahviühikut 22
   (kahekümne kahe) tunni üldkasuliku tööga.
3. KarS § 69 lg 3 alusel määrata Marko Silmale üldkasuliku töö tegemise tähtajaks 3
   (kolm) kuud alates käesoleva kohtumääruse jõustumisest.
   Üldkasuliku töö tegemist koordineerib Lõuna Prefektuur. Üldkasuliku töö tegemiseks tuleb
   isikul pöörduda Lõuna Prefektuuri menetlusteenistuse liiklusjärelevalvetalituse
   korrakaitsebüroo spetsialisti Anžela Murumäe (Murumägi) poole (tel 730 8786, 57705922;
   asukoht Riia 132-A216, Tartu; e-post anzela.murumagi@politsei.ee).
4. Edastada käesolev kohtumäärus sissenõudjale, kohtutäitur Ivi Kalmetile ja Marko
   Silmale.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Maksu- ja Tolliameti 02.04.2015 üldmenetluse otsusega väärteoasjas nr 930015000091 määrati
Marko Silmale MKS § 1531 lg 1 järgi karistuseks rahatrahv 150 trahviühikut, s.o 600 eurot.
Otsus jõustus 17.04.2015.
Kuna Marko Silm rahatrahvi vabatahtlikult ära ei tasunud, pöörati Maksu- ja Tolliameti
02.04.2015 otsus sundtäitmisele kohtutäituri kaudu (kohtutäitur Ivi Kalmet, täiteasi nr
047/2016/21).
03.11.2016 esitas sissenõudja Maksu- ja Tolliamet Tartu Maakohtule avalduse Marko Silmale
asenduskaristuse kohaldamiseks, kuna rahatrahvi jäägi summas 458,42 eurot sundtäitmine on
isiku materiaalsest seisundist tulenevalt võimatu.

MENETLUSOSALISE SEISUKOHT
05.12.2016 toimunud kohtuistungile Marko Silm ei ilmunud, vaid teavitas e-kirja teel kohut, et
viibib alates 30.11.2016 töövõimetuslehel. Lisatud avalduses selgitas isik, et ta on nõus, et tema
karistus asendatakse üldkasuliku töö tegemisega.

KOHTU SEISUKOHT
Marko Silmale Maksu- ja Tolliameti 02.04.2015 üldmenetluse otsusega väärteosjas
930015000091 karistuseks määratud rahatrahv on seniajani täielikult tasumata. Süüdlasele
kuuluvad pangaarved on arestitud, kuid pangaarvetel puuduvad sellised rahalised vahendid,
mille arvelt saaks sundtäitmist teostada. Süüdlase kinnisvara on koormatud hüpoteekide ja
keelumärgetega kolmandate isikute kasuks. Eelnevast saab järeldada, et rahatrahvi täitmine on
käesoleval juhul võimatu.
KarS § 72 lg-st 1 ja VTMS § 211 lg-st 1 tuleneb, et sellises olukorras asendatakse rahatrahv
nende tasumata osas arestiga või süüdlase nõusolekul üldkasuliku tööga KarS §-s 69 sätestatud
korras.
Kohus leiab, et Marko Silmale Maksu- ja Tolliameti 02.04.2015 üldmenetluse otsusega
väärteosjas 930015000091 määratud rahatrahv tuleb asendada üldkasuliku tööga. Kõrvutades
üldkasulikku tööd arestiga, mis on KarS § 72 lg-s 1 nimetatud alternatiivne asenduskaristus,
tuleb nentida, et see on ühiskonnale kasulikum kui aresti kandmine süüdlase poolt. Ka on Marko
Silm ise soovinud aresti asemel teha üldkasulikku tööd.
Marko Silmal on tasumata rahatrahv 114 trahviühikut ehk 458,42 eurot. KarS § 72 lg 2 kohaselt
vastab rahatrahvi 10 trahviühikule 1 päev aresti. Seega kujuneks Marko Silma asendusaresti
pikkuseks 11 (114/10) päeva. Marko Silma väärteo toimepanemise ajal, s.o 18.09.2014
kehtinud KarS § 69 lg 1 redaktsiooni teisest lausest omakorda tuleneb, et 1 päevale arestile
vastab 2 tundi üldkasulikku tööd. Järelikult peab Marko Silm asenduskaristusena tegema 22
(11x2) tundi üldkasulikku tööd.
Lähtuvalt KarS § 69 lg-st 3 tuleb Marko Silmal temale määratud üldkasulik töö ära teha 3 kuu
jooksul alates käesoleva kohtumääruse jõustumisest.



/allkirjastatud digitaalselt/
Kohtunik




                                                                                                2
