                        KOHTUMÄÄRUS
   Kohus                            Pärnu Maakohus

   Kohtunik                         Külli Mõlder

   Määruse tegemise aeg ja koht     22. juuli 2016.a. Kuressaare kohtumaja

   Tsiviilasja number               2-14-50128

   Tsiviilasi                       R L avaldus enda pankroti väljakuulutamiseks
   Menetlusosalised ja nende        Võlgnik R L (
   esindajad                        pankrotihaldur Rajar Miller (Advokaadibüroo
                                    Sirel&Partnerid Tartu mnt. 43, 10128 Tallinn Tel
                                    6069600 e-post rajar.miller@sirel.com )

   Menetlustoiming                  Menetluse lõpetamine, kirjalik menetlus


RESOLUTSIOON
  1. Lõpetada R L ( ) pankrotimenetlus võlgniku avalduse alusel PankrS § 157 lg. 4,
     160 lg. 1;
  2. Vabastada Rajar Miller R L (pankrotis) pankrotihalduri kohustustest;
  3. Kinnitada pankrotihalduri tasuks kogu pankrotimenetluse aja eest 480 (nelisada
     kaheksakümmend) eurot, millele lisandub käibemaks 96 (üheksakümmend
     kuus) eurot, kokku 576 (viissada seitsekümmend kuu) eurot;
  4. Anda võlgnik R L’ile menetlusabi pankrotimenetluse kulude hüvitamisel ja
     maksta ajutise halduri tasu, kokku 576 eurot (s.h. käibemaks) välja riigieelarvest
     menetlusabi andmiseks ettenähtud vahenditest Advokaadibüroole Sirel &
     Partenerid (aa nr. EE12200221010448583).
  5. Avaldada Ametlikes Teadaannetes teade pankrotimenetluse lõpetamise kohta.
  6. Avaldada Ametlikes teadannetes teade:
     Tulenevalt pankrotiseaduse § 163 lg 7 avaldab Pärnu Maakohus alloleva teate:
     Pärnu Maakohus oma 22. juuli 2016.a. määrusega määras:
     Lõpetada R L (pankrotis, ) pankrotimenetlus võlgniku avalduse alusel PankrS
     § 157 lg. 4, 160 lg. 1. Vabastada Rajar Miller R L (pankrotis) pankrotihalduri
     kohustustest; Määruse peale võib võlgnik esitada määruskaebuse Tallinna
     Ringkonnakohtule Pärnu Maakohtu Kuressaare kohtumaja kaudu 15 päeva
     jooksul määruse kättesaamisest
  7. Määrus saata menetlusosalistele, Rahandusministeeriumile ja jõustunult Riigi
     Tugiteenuste Keskusele.

Edasikaebamise kord

                                                                                     1
Määrusele võib esitada määruskaebuse Tallinna Ringkonnakohtule määruse teinud kohtu kaudu
15 päeva jooksul määruse talle kättetoimetamisest alates.


Asjaolud
1.      R L esitas 21. 02. 2014 avalduse Pärnu Maakohtu Kuressaare kohtumajja enda pankroti
välja kuulutamiseks.
Vastavalt esitatud avaldusele on võlgnik püsivalt maksejõuetu ja ei suuda tasuda oma kohustusi
võlausaldajate ees.
2.      10. 04. 2014.a. määrusega on kohus kuulutanud välja R L pankroti. Pankrotihalduriks
määras kohus Rajar Milleri.
3.      11. juulil 2016 esitas pankrotihaldur kohtule võlgniku avalduse pankrotimenetluse
lõpetamiseks võlausaldaja nõusolekul.
3.1. Halduri avalduse kohaselt on Haldurile menetluses nõudeavaldused (kõik tähtaegsed)
esitanud 4 võlausaldajat. Nõuded on tunnustatud 30.09.2014 nõuete kaitsmise koosolekul kogu
esitatud ulatuses: 1) Bigbank AS nõue summas 2 316,15 eurot; 2) Intrum Justitia Debt Finance
AG nõue summas 380,27 eurot; 3) Swedbank AS nõue summas 4 474,42 eurot ja 4) Swedbank
Liising AS nõue summas 3 066,70 eurot (Lisa 2 - protokoll). Nõuete üle vaidlused puuduvad.
3.2. Tunnustamise järgselt on kõik võlausaldajad oma tunnustatud nõuded võlgniku vastu
loovutanud M L´ile ja senised võlausaldajad on teatanud haldurile nõude üleminekust. Seega
on käesoleva seisuga pankrotimenetluses üks võlausaldaja - M L (isikukood 37701300322),
pankrotimenetluses tunnustatud nõuetega kogusummas 10 237,54 eurot.

Võlausaldaja      Eelmine võlausaldaja                  Loovutus      Nõue (EUR)
ML                Bigbank AS                           19.08.2015        2 316,15
                  Intrum Justitia Debt Finance AG      01.03.2016          380,27
                  Swedbank AS                          10.07.2015        4 474,42
                  Swedbank Liising AS                  10.07.2015        3 066,70
                                             kokku                      10 37,54



3.3. Ainus võlausaldaja M L (st ka võlausaldajate üldkoosolek) on otsustanud nõustuda
pankrotimenetluse lõpetamisega PankrS § 160 alusel (Lisa 3 – võlausaldaja nõusolek).

3.4.PankrS § 161 lg 1 kohase teate menetluse lõpetamise avalduse esitamisest koos
selgitusega avaldusele vastuväite esitamise õigusest vastavalt PankrS § 161 lg 2, on
haldur avaldanud väljaandes Ametlikud Teadaanded 11.07.2016 (Lisa 4 -teadaanne).

4.   PankrS § 162 lg 2 nimetatud andmed

Tulenevalt PankrS § 161 lg 3 lõpetab kohus menetluse võlausaldajate nõusolekul pärast
halduri poolt PankrS § 146 nimetatud väljamaksete tegemist ja kohtule § 162 lg 2
nimetatud andmeid sisaldava aruande esitamist.

4.2. Haldur avaldab, et PankrS § 146 lg 1 loetletud pankrotimenetlusega seotud


                                                                                            2
väljamaksetest on tehtud Pärnu Maakohtu 10.04.2014 pankrotimäärusega määratud
ajutise halduri tasu summas 691,20 eurot (sh käibemaks), mille kandmiseks on
pankrotimääruses antud võlgnikule menetlusabi. Ajutise halduri tasu nimetatud summas
on kantud rahandusministeeriumi poolt Advokaadibüroole Sirel & Partnerid, mille kaudu
haldur tegutseb, 27.05.2016. Muid väljamakseid PankrS § 146 lg 1 nimetatud
väljamakseid menetluses tehtud ei ole ja vastavaid nõudeid ei ole esitatud ja haldurile ei
ole teada, et esineks aluseid § 146 lg 1 p 1-3 nimetatud nõuete esitamiseks või kohustuste
tekkimiseks.
4.3.Seoses PankrS § 162 lg 2 nimetatud andmetega avaldab haldur järgmist:

4.3.1. § 162 lg 2 p 1 - pankroti väljakuulutamise seisuga võlgnikul vara puudus.
        Menetluse kestel ei ole võlgnikule realiseeritavat vara haldurile teadaolevate
        andmete kohaselt lisandunud. Vara puudumisel vara müügist menetluses raha
        saadud ei ole;
4.3.2. § 162 lg 2 p 2 - pankrotimenetlusega seotud väljamakseid tehtud ei ole, v.a ajutise
        halduri tasu (eelpool p 2.2);
4.3.3. § 162 lg 2 p 3 - võlausaldajate nõuete katteks väljamakseid tehtud ei ole;
4.3.4. § 162 lg 2 p 4 - pandiga koormatud vara puudub;
4.3.5. § 162 lg 2 p 5 - müümata pankrotivara puudub. Teistelt isikutelt saadaolevat vara
        ei ole menetluses tuvastatud;
4.3.6. § 162 lg 2 p 6 - pankrotivara puudumisel ei ole halduril PankrS § 124 lg 2
        viidatud toiminguid ja tegevusi pankrotivara valitsemiseks olnud;
4.3.7. § 162 lg 2 p 7 - pankrotimenetluses tunnustatud nõuete katteks ei ole
        võlausaldajatele väljamakseid tehtud. Võlausaldaja M L tunnustatud nõuded
        kogusummas 10 237,54 eurot on pankrotimenetluses kogu ulatuses rahuldamata.
4.3.8. § 162 lg 2 p 8 - pankrotimenetluse käigus ei ole hagisid esitatud ning haldur ei
        plaani neid ka tema kasutuses olevate andmete alusel esitada
4.3.9. § 162 lg 2 p 9 – hüvitamisele kuuluvaid kulusid ei ole.
5. Halduri tasu
5.1.Pankrotimäärusega on kohus määranud ajutise halduri tasuks 576 eurot, millele lisandub
    käibemaks, kokku 691,20 eurot ja määranud võlgnikule vastavas ulatuses menetlusabi.
    Ajutise halduri tasu nimetatud summas on 27.05.2016 rahandusministeeriumi poolt
    haldurile välja makstud.
5.2.Pärast pankroti välja kuulutamist on halduri kulutanud pankrotimenetluses oma
    ülesannete täitmiseks 6 töötundi. Halduri toimingud on seisnenud järgnevas: suhtlus
    võlgniku      ja    võlausaldajate   esindajatega,     võlausaldajate   koosolekute
    ettevalmistamine ja läbiviimine, võlausaldajate nõudeavalduste analüüs,
    pankrotimenetluse eelsete võlgniku tehingute kohta info ja dokumentide kogumine,
    võlgniku vara tagasivõitmise nõuete ja muude nõuete esitamise võimaluste analüüs,
    läbirääkimised võlausaldajatega ja toimingud nõuete loovutamiseks, jms.
5.3. Ainus võlausaldaja (võlausaldajate üldkoosolek) on 20.06.2016 avalduses (vt
Lisa 2) nõustunud menetluse lõpetamisel halduri tasu määramisega summas 480 eurot,
millele lisandub käibemaks, kokku seega 576 eurot.

                                                                                             3
5.4. Haldur palub käesolevaga määrata pankrotimenetluse lõpetamisel halduri tasuks
480 eurot, millele lisandub käibemaks 96 eurot, kokku seega 576 eurot. Halduri tasu
palub haldur määrata tasumisega Advokaadibüroole Sirel & Partnerid, mille kaudu
haldur tegutseb, arvelduskonto nr EE712200221010448583.
Taotlus

Eeltoodust tulenevalt palub haldur määrata halduri tasu, R L´i pankrotimenetlus
võlausaldaja nõusolekul lõpetada ning haldur vabastada.

Kohtu seisukoht
6.     Kohus, tutvunud esitatud avalduse ja sellele lisatud dokumentidega, leidis, et esitatud
avaldus kuulub rahuldamisele järgmistel põhjustel:

Pankrotiseaduse (PankrS) § 160. lõike 1 kohaselt kohus lõpetab pankrotimenetluse võlgniku
avalduse alusel, kui menetluse lõpetamisega on nõustunud kõik tähtaegselt nõuded esitanud
võlausaldajad.

Lõike 2 kohaselt kui menetluse lõpetamisega ei ole nõustunud võlausaldaja, kelle nõude on
haldur või võlgnik vaidlustanud või kelle nõue on pandiga tagatud, siis otsustab kohus, kas
menetluse lõpetamine selle võlausaldaja nõusolekuta või talle tagatist andmata on võimalik.

PankrS § 161 lõike 2 kohaselt teade pankrotimenetluse lõpetamise avalduse esitamisest
käesoleva seaduse §-des 159 ja 160 sätestatud alustel avaldatakse väljaandes Ametlikud
Teadaanded. Teates märgitakse, kus ja millal saab tutvuda avalduse aluseks olevate
dokumentide ja võlausaldajate nõusolekutega, samuti selgitus, et avaldusele võib esitada
vastuväite vastavalt käesoleva paragrahvi lõikele 2. Vastuväite pankrotimenetluse lõpetamise
avaldusele võivad võlausaldajad esitada kohtule 10 päeva jooksul käesoleva paragrahvi lõikes
1 nimetatud teate avaldamisest arvates.

 Lõike 3 kohaselt menetlust ei või lõpetada enne, kui haldur on teinud käesoleva seaduse §-s
146 nimetatud väljamaksed ja esitanud kohtule aruande, mis peab sisaldama käesoleva seaduse
§ 162 lõikes 2 nimetatud andmeid.

Lõike 4 kohaselt kohus otsustab menetluse lõpetamise pärast käesoleva paragrahvi lõikes 2
nimetatud tähtaja möödumist ja lõikes 3 nimetatud väljamaksete tegemist, tehes selle kohta
määruse. Enne lõpetamise otsustamist kuulab kohus ära võlgniku, pankrotihalduri ja
pankrotitoimkonna arvamuse. Vastuväite esitamise korral kuulab kohus ära ka vastuväite
esitanud                              võlausaldaja                              arvamuse.


Teade pankrotimenetluse lõpetamise kohta on avaldatud Ametlikes Teadaannetes 11. 07. 2016.
Võlausaldajad pankrotimenetluse lõpetamisele vastuväidet esitanud ei ole .

Pankrotihaldur ja ainus võlausaldaja M L on andnud oma nõusoleku menetluse lõpetamiseks
võlgniku avalduse alusel. Toimkonda ei moodustatud.

7.    Pankrotihaldur on esitanud kohtule aruande vastavalt PankrS § 162, mille kohaselt
puudus antud menetluses pankrotivara ja seetõttu ka laekumine.


                                                                                            4
    Pankrotimenetluses ei ole koostatud jaotusettepanekut ja seetõttu ei ole selle alusel ka
    väljamakseid tehtud.

8.     PankrS § 65 lg. 1 kohaselt halduril on õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. Halduri taotlusel määrab kohus
halduri tasu büroole, mille kaudu haldur tegutseb.

Haldur palub käesolevaga määrata pankrotimenetluse lõpetamisel halduri tasuks 480 eurot,
millele lisandub käibemaks 96 eurot, kokku seega 576 eurot. Halduri tasu palub haldur määrata
tasumisega Advokaadibüroole Sirel & Partnerid, mille kaudu haldur tegutseb, arvelduskonto nr
EE712200221010448583.

Võlgnik, pankrotihaldur ja Võlausaldaja 1 on kokku leppinud, et pankrotihalduri tasu suurus
on kokku 480 eurot, millele lisandub käibemaks. Arvesse võttes pankrotimenetluses tehtud töö
mahtu, leiab kohus, et pankrotihalduri tasu suurus ei ole ülemäära suur ja on põhjendatud.

PankrS § 65 lg. 11 järgi järgi kui kohus on kuulutanud pankroti välja käesoleva seaduse § 171
lõike 11 alusel ja võlgnikul ei ole pankrotimenetluse kulude katmiseks piisavalt vara, määrab
kohus halduri tasu käesoleva seaduse § 23 lõigete 1–3 alusel. Halduri tasu ja kulutuste
hüvitamiseks võib kohus määrata menetlusabi andmise. Menetlusabi taotluse võib esitada
haldur.
Kuna võlgnikul ei jätku vara vajalikeks väljamakseteks määrab kohus ajutise halduri tasu ja
kulutuste hüvitamise riigi vahenditest menetlusabi korras.


Külli Mõlder
Kohtunik
/digitaalselt allkirjastatud/




                                                                                           5
