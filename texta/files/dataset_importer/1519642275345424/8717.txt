                         KOHTUMÄÄRUS
 Kohus                             Tartu Maakohus

 Määruse tegemise aeg ja koht      24. augustil 2016. a Tartu kohtumajas

 Kriminaalasja number              1-10-15441

 Kohtukoosseis                     Kohtunik Peet Teidearu

 Kohtuistungi sekretär             Heli Nurmoja

 Tõlk                              Anna Jänes

 Kriminaalasi                      Süüdimõistetu Nikolai Lebedevi tingimisi enne tähtaja
                                   lõppemist       vangistusest vabastamise  otsustamine
                                   elektroonilise valve alla
 Prokurör                          Lõuna Ringkonnaprokuratuuri abiprokurör Meelis Juursoo
                                   (istungil ei osalenud)

 Süüdimõistetu                     Nikolai Lebedev
                                   isikukood: 36607050037; viibimiskoht: Tartu Vangla
                                   asukohaga Turu 56, Tartu; elukoht vabanemise korral: XXXX

 Kaitsja                           Valli Murde riigi õigusabi korras


Juhindudes kriminaalmenetluse seadustiku (edaspidi KrMS) § 180 lg-st 1, § 426 lg-st 1, § 432 lg-
test 3, 32, 33, kohtunik
                                          määras:

   1. Jätta Nikolai Lebedev temale Tartu Maakohtu 02.05.2011. a ja Tartu
      Ringkonnakohtu 15.12.2011. a otsustega mõistetud vangistuse kandmisest tingimisi
      enne tähtaega koos tema allutamisega elektroonilisele valvele vabastamata.
   2. Tartu Vanglal kontrollida Nikolai Lebedevi tervislikku seisundit ja vajadust
      erakorralise kliinilise operatsiooni osas.
   3. Välja mõista Nikolai Lebedevilt riigi tuludesse riigi õigusabi korras määratud
      kaitsjale makstud tasu 96 (üheksakümmend kuus) eurot.




                                                                                               1
Makseinfo
Riigi kasuks välja mõistetud menetluskulud tuleb tasuda Rahandusministeeriumi arveldusarvetele
nr EE891010220034796011 (SEB), nr EE932200221023778606 (Swedbank), nr
EE403300333416110002 (Danske Bank AS Eesti filiaal) või nr EE701700017001577198 (Nordea
Bank Finland PLC Eesti filiaal), märkides ära Tartu Maakohtu viitenumbri 99916700058978,
selgitusse aga kriminaalasja numbri, makse nimetuse ja isiku nime, kelle eest makstakse.

Vastavalt KrMS § 417 lg-le 2 ja §-le 423 on menetluskulude tasumiseks aega 1 kuu alates
kohtulahendi jõustumisest. Eelnimetatud tähtajaks menetluskulude tasumata jätmise korral
pööratakse kohtumäärus menetluskulude osas sundtäitmisele täitemenetluse seadustikus
ettenähtud korras. Täitemenetlusega kaasnevad täitemenetluse kulud, mis nõutakse välja
võlgnikult.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast kohtumäärusest
teada või pidi teda saama.

Menetluse käik ja asjaolud
Tartu Maakohtu 02.05.2011. a otsusega kriminaalasjas nr 1-10-15441 tunnistati Nikolai Lebedev
süüdi karistusseadustiku (edaspidi KarS) § 113 järgi ja mõisteti temale karistuseks 8 aastat
vangistust. Sama otsusega tunnistati Nikolai Lebedev süüdi KarS §114 p-de 4, 6 järgi ning mõisteti
temale karistuseks 12 aastat vangistust. Lisaks tunnistati Nikolai Lebedev süüdi KarS § 121 järgi
ja mõisteti temale karistuseks 6 kuud vangistust. KarS § 64 lg 1 alusel suurendati üksikkaristustest
raskeimat ning mõisteti Nikolai Lebedevile kuritegude kogumi eest liitkaristuseks 16 aastat
vangistust alates 08.06.2010. a.

Tartu Ringkonnakohtu 15.12.2011. a otsusega tühistati Tartu Maakohtu 02.05.2011. a otsus
Nikolai Lebedevi süüdimõistmises ning karistamises KarS § 113 järgi ning Nikolai Lebedevile
liitkaristuse mõistmises KarS § 64 lg 1 järgi, kuna kõrgema astme kohus leidis, et ka Nikolai
Lebedevile inkrimineeritud KarS § 113 järgne tegu kvalifitseerub KarS § 114 p-de 4, 6 järgi.
Ringkonnakohus jättis Nikolai Lebedevile KarS § 114 p-de 4, 6 järgi mõistetud karistuse, s.o 12
aastat vangistust muutmata ning mõistis KarS § 64 lg 1 alusel temale kuritegude kogumi eest
liitkaristuseks 12 aastat vangistust.

Tartu Maakohtu ja Tartu Ringkonnakohtu otsused jõustusid 20.03.2012. a.

Nikolai Lebedevi karistusaeg algas seega 08.06.2010. a ja karistuse täielikul ära kandmisel lõppeks
see 08.06.2022. a.
Nikolai Lebedev esitas avalduse, milles taotleb enda vangistusest vabastamist tingimisi enne
tähtaja lõppemist elektroonilise valve alla.
Tartu Vangla ei toeta Nikolai Lebedevi taotlust, kuna leiab, et temaga seotud riskitase on liiga
kõrge.

Kohtumenetluse poolte seisukohad
Prokurör esitas kohtule kirjaliku arvamuse, milles nõustub vangla seisukohaga, kuna Nikolai
Lebedevi       korduv    kriminaalkorras    karistatus,   tema    isikuomadused,    halvad
resotsialiseerumistingimused, samuti aga toimepandud kuritegude raskus ei võimalda teda


                                                                                                  2
käesoleval ajal vangistusest ennetähtaegselt vabastada. Ennetähtaegse vabastamise elektroonilise
valve alla välistab ka see, et isikul puudub KarS § 75 lg 1 p 1 mõttes vabanemisjärgselt alaline
elukoht, kuivõrd XXXX asuvasse sotsiaalmajja saab ta elama asuda üksnes ajutiselt. Eelnevast
lähtuvalt leiab prokurör, et kinnipeetavat ei peaks vabastama tingimisi ennetähtaegselt
elektroonilist valvet kohaldades.

Süüdimõistetu Nikolai Lebedev avaldas kohtuistungil, et soovib vabaneda, on nõus
kriminaalhoolduse erikohustuste võtmisega, millised on loetletud Tartu Vangla kontaktisiku poolt
koostatud iseloomustuses. Nikolai Lebedevi kaitsja esitas kohtule TÜ Kliinikumi vastuse Nikolai
Lebedevile erakorraise operatsiooni teostamiseks.


Kaitsja leidis, et vaatamata sellele, et ei ole esitatud teatist elektroonilise valve seadmise võimaluse
kohta XXXX, tuleks aktsepteerida ikkagi elektroonilise järelevalve seadmise võimalust; seadus ei
välista sotsiaaleluruumides elektroonilise järelevalve kohaldamist. Pealegi on kaitsealusel XXX ja
XXX ning ta vajab erakorralist meditsiiniabi. Kaitsealune on XXXX ning tal võib esineda XXXX;
teda võiks tingimisi ennetähtaegselt vanglast vabastada.

Kohtuniku seisukoht
Nikolai Lebedev kannab liitkaristust mh KarS § 114 p-de 4, 6 järgi (alates 01.01.2015. a KarS §
114 lg 1 p-de 4, 6 järgi), mis on tahtlik esimese astme kuritegu. KarS § 76 lg 2 p 1 kohaselt võib
kohus tahtlikus esimese astme kuriteos süüdlase katseajaga tingimisi enne tähtaega vangistusest
vabastada, kui ta on tegelikult ära kandnud vähemalt poole mõistetud karistusajast, kuid mitte
vähem kui neli kuud, ning isik nõustub KarS § 75 lg 2 p-s 9 sätestatud elektroonilise valve
kohaldamisega. Käesolevaks ajaks on Nikolai Lebedev temale mõistetud karistusajast poole, kuid
mitte vähem kui neli kuud ära kandnud. Samuti on ta andnud nõusoleku elektroonilise valve
kohaldamiseks. Seega on olemas KarS § 76 lg 2 p-st 1 tulenev formaalne alus tema vangistusest
ennetähtaegseks vabastamiseks koos elektroonilise valve kohaldamisega.

Samas on kohtunik seisukohal, et puuduvad Nikolai Lebedevi tingimisi ennetähtaegse vabastamise
materiaalsed eeldused. Nimelt arvestab kohus katseajaga tingimisi enne tähtaega vangistusest
vabastamise otsustamisel kuriteo toimepanemise asjaolusid, süüdlase isikut, varasemat elukäiku
ning käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine (KarS § 76 lg 4).

Nikolai Ledebev kannab vangistust muuhulgas selle eest, et ta grupis koos teiste isikutega tappis
kaks inimest, kusjuures üks tapetutest oli esimese tapmise pealtnägija, kes tapeti selleks, et seda
tapmist varjata. Kohtunik on seisukohal, et Nikolai Lebedevi poolt seniajani ära kantud karistusaeg
on eelnevat arvestades ebaproportsionaalselt väike. Tema vangistusest vabastamine käesoleval ajal
oleks vastuolus õiguskorra kaitsmise huvide ning ühiskonna üldise õiglustundega.

Lisaks ei ole kohtunikul kujunenud veendumust, et vabanedes ei jätka Nikolai Lebedev
vägivallakuritegude toimepanekut. Nimelt on Nikolai Lebedev varemgi raske isikuvastase kuriteo
toime pannud (raske kehavigastuse tahtlik tekitamine), ehkki selle eest mõistetud karistus on
tänaseks päevaks kustunud. Seega ei ole Nikolai Lebedevi viimased vägivallateod juhuslikku
laadi. Tal on kindlad iseloomu- ja käitumuslikud eripärad - ta on enesekeskne ning üksnes oma
õigusi taga ajav, samuti üleolev ning oma ohvrite suhtes ükskõikne, kuid kes samas ärritub kergelt
ning on konfliktne ja vägivaldne,- lisaks ka probleemid alkoholi tarvitamisega, mis koostoimes on
viinud raskete isikuvastaste kuritegude toimepanekuni.



                                                                                                      3
Taasühiskonnastavates tegevustes Nikolai Lebedev vanglas piisaval määral osalenud ei ole. Ta
alustas küll sotsiaalprogrammi „Agressiivsuse asendamise treening“, kuid katkestas selle omal
soovil. Temaga on läbi viidud ka vestlusi ühiskonnas olevate normide väärtustamisest ja
järgimisest, kuid need ei ole olnud tulemuslikud, kuivõrd kinnipeetav näeb ja väärtustab üksnes
oma õigusi, kuid seda, et tal on ka kohustusi, ta ei teadvusta. Järelikult ei ole Nikolai Lebedev
praeguseks ajaks piisavalt tegelenud oma kuritegeliku käitumise ning sellele viinud põhjuste ja
probleemide analüüsimisega, mistõttu ei ole maandatud ka uute kuritegude toimepaneku riskid.

Positiivne on küll see, et Nikolai Lebedev teadvustab alkoholiprobleemi olemasolu ning on
motiveeritud sellest loobuma, kuid reaalset plaani tal selleks ei ole. Seega võib vanglast
vabanemisega tema alkoholitarbimisharjumustes toimuda tagasilangus ning ta võib taas hakata
alkoholi kuritarvitama. Alkoholi kuritarvitamisega võimendub Nikolai Lebedevi vägivaldne
käitumine, seega ka kõrgendatud oht uute isikuvastaste kuritegude toimepanekuks.

Käesoleval juhul tuleb arvestada sellegagi, et Nikolai Lebedev vabaneb keskkonda ja
tingimustesse, mis ei ole kohtuniku hinnangul seaduskuulekat eluviisi toetavad. Nimelt puudub
kinnipeetaval vabaduses toetav lähivõrgustik. Tema vanemad on surnud ning ükski elusolevast
viiest õest ei soovi temaga vägivaldse käitumise ning pideva rahaküsimise tõttu suhelda. Suhted
on katkenud ka tütre ning kasutütrega. Lisaks ei ole Nikolai Lebedevil kokkuleppeid töökoha osas,
mistõttu on küsitav tema materiaalne toimetulek. Nikolai Lebedevil oleks vabanemise järgselt
võimalik asuda elama küll XXXX aadressil XXXX, kus võimaldatakse sotsiaalelamispinna
teenust, kuid samas elab nimetatud sotsiaalmajas ka isikuid, kel on probleeme alkoholi
liigtarvitamisega või keda on kriminaalkorras karistatud. Seega ei ole ei ole tegu elukeskkonnaga,
mis toetaks ja soodustaks Nikolai Lebedevi õiguskuulekaid eluviise.

Eeltoodud kaalutlustel jätab kohus Nikolai Lebedevi karistuse kandmisest tingimisi enne tähtaega
koos tema allutamisega elektroonilisele valvele vabastamata.

Kohtumenetluses kaitsja Valli Murde poolt kohtule esitatud TÜ Kliinikumi XXX juhataja U. L.
vastused Nikolai Lebedevile erakorralise operatsiooni tegemisest , samuti Nikolai Lebedevi enda
selgitused kohtuistungil temal esinevast XXXX, on selline informatsioon , mida Tartu Vangla
ilmselt valdab. Arvestades aga Nikolai Lebedevi poolt avaldatut peab kohus vajalikuks Tartu
Vanglal kontrollida Nikolai Lebedevi tervislikku seisundit ja vajadust erakorralise kliinilise
operatsiooni osas.


Menetluskulud
Käesolevas asjas on menetluskuludeks Nikolai Lebedevi riigi õigusabi korras määratud kaitsjale
makstud tasu 96 eurot (KrMS § 175 lg 1 p 4). Lähtuvalt KrMS § 180 lg-st 1 tulevad riigi õigusabi
osutamisega seotud kulud hüvitada Nikolai Lebedevil.



Peet Teidearu
Kohtunik
/allkirjastatud digitaalselt/




                                                                                                4
