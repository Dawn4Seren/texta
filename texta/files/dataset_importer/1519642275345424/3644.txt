                                                                                          1

                                                                Kriminaalasi nr 1-14-2312




                           KOHTUMÄÄRUS

Kohus                        Viru Maakohus

Määruse tegemise aeg ja koht 03. november 2016, Rakvere kohtumaja

Kriminaalasja number         1-14-2312

Kohtunik                     Heli Väinaste

Kohtuistungi sekretär        Enjar Malm

Tõlk                         Svetlana Tarasova

                             Viru Vangla materjalid Anton Savini vangistusest tingimisi
Kohtuasi
                             enne tähtaega vabastamiseks

Süüdimõistetu                ANTON SAVIN, isikukood 38304143715, kodakondsuseta,
                             elukoht xxxx

                             Karistuse kandmise algus 19.04.2016 ja lõpp 15.03.2017

Kaitsja                      v.-adv. Eduard Bulattšik



RESOLUTSIOON


Jätta ANTON SAVIN vangistusest tingimisi enne tähtaega vabastamata.

Välja mõista riigieelarvest eraldatud vahendite arvelt OÜ Advokaadibüroo Bulattšik
(asukoht Põhja-Allee 12-16, 30324 Kohtla-Järve) kasuks 139,20 (ükssada kolmkümmend
üheksa eurot ja 20 senti, s.h on käibemaks 20%, s.o 23,20 eurot) eurot v.-adv. Eduard
Bulattšiku poolt määratud korras süüdimõistetu Anton Savini kaitsjana osutatud õigusabi
eest.

KrMS § 175 lg 1 p 4 alusel välja mõista Anton Savinilt menetluskuluna kaitsjatasu 139,20
(ükssada kolmkümmend üheksa eurot ja 20 senti) eurot riigituludesse v.-adv. Eduard
Bulattšiku poolt osutatud õigusabi eest.
                                                                                                  2

Anton Savinil tasuda väljamõistetud summa Rahandusministeeriumi arvelduskontole SEB
Pangas nr EE891010220034796011, Swedbankis nr EE932200221023778606, Nordea
Pangas nr EE701700017001577198 või Danske Bankis nr EE403300333416110002.
Maksekorraldusele märkida viitenumber 2800049900 ning selgitus: „Anton Savin,
1-14-2312, kaitsjatasu“. Menetluskulu tasuda 30 päeva jooksul käesoleva kohtumääruse
jõustumisest arvates. Kui rahaline nõue pole täies ulatuses tähtaegselt tasutud, suunatakse
nõue täitemenetluse läbiviimiseks kohtutäiturile täitemenetluse seadustikus sätestatud
korras.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.


Asjaolud

Viru Vangla esitas 27.09.2016 Viru Maakohtule materjalid kinnipeetava Anton Savini
vangistusest tingimisi enne tähtaega vabastamiseks.

Anton Savin tunnistati Viru Maakohtu Narva kohtumaja 29.05.2014 kohtuotsusega nr 1-14-2312
süüdi KarS § 199 lg 2 p 7,8,9 järgi ning talle mõisteti karistuseks 1 aasta vangistust. KarS § 68 lg
1 alusel arvati karistusaja hulka eelvangistuses viibitud aeg 10.07.2012-12.07.2012, s.o 3 päeva,
lõplikult ärakandmisele kuulus 11 kuud 27 päeva vangistust. KarS § 65 lg 1, § 64 lg 1 alusel
liideti mõistetud karistus Viru Maakohtu Narva kohtumaja 15.08.2013 kohtuotsuse alusel
mõistetud karistusega 1 aasta 11 kuud 23 päeva vangistust, mis on asendatud 1436 tunni
üldkasuliku tööga ning mõisteti Anton Savini liitkaristuseks, lugedes kergem karistus kaetuks
raskeima karistusega, 1 aasta 11 kuud 23 päeva vangistust. KarS § 69 lg 1 alusel asendati
vangistus 1436 tunni üldkasuliku tööga, mille tegemise tähtajaks KarS § 69 lg 3 alusel määrati 2
aastat alates 23.08.2013. KarS § 69 lg 4 alusel kohustati Anton Savinit üldkasuliku töö tegemise
ajal järgima KarS § 75 lg 1 sätestatud kontrollnõudeid. Viru Maakohtu Narva kohtumaja
20.04.2016 kohtumäärusega pöörati KarS § 69 lg 6 alusel Anton Savinile Viru Maakohtu Narva
kohtumaja 29.05.2014 kohtuotsuse nr 1-14-2312 järgi mõistetud karistus, 1 aasta 11 kuud ja 23
päeva vangistust, täitmisele. Antud karistusest loeti kantuks süüdimõistetu Anton Savini poolt
tehtud üldkasulik töö 787 tunni ulatuses, s.o 1 aasta 29 päeva vangistust, ärakandmisele kuulub
10 kuud ja 24 päeva vangistust. Karistuse kandmise tähtaega arvestatakse alates 19.04.2016.

Kinnipeetavat on kriminaalkorras karistatud 16 korral, reaalset vangistust kannab ta seitsmendat
korda. Esimene kuritegu oli vargus grupis, teine kelmus grupis. Edasi viiel korral on teda
karistatud autode ärandamise eest, kahel korral joobes juhtimise eest. Käesolev kuritegu on
samuti vargus. Peamiseks kuritegude toimepanemise põhjuseks on nooruses omandatud
kriminaalne mõtteviis, tegude tagajärgedele mittemõtlemine ja alkoholi kuritarvitamine.
Lühikese karistusaja tõttu ei ole kinnipeetavale individuaalset täitmiskava koostatud.

Käesolevaks ajaks on kinnipeetav talle mõistetud karistusest ära kandnud enam kui 6 kuud ning
kanda jääb tal veel enam kui 4 kuud vangistust.

Kinnipeetaval puuduvad distsiplinaarkaristused vangistuse jooksul.

Võimalikul ennetähtaegsel vabanemisel soovib kinnipeetav elama asuda oma vanemate juurde
aadressile xxxx. Tegemist on kõigi mugavustega korteriga, millel kommunaalmaksete osas
võlgnevusi ei ole. Enne vangistust elas isik üürikorteris. Põhihariduse omandamine jäi
                                                                                                  3

kinnipeetaval pooleli, kutsekoolis ameti omandamine samuti. Õppimist peab isik võimalikuks
siis, kui see on vajalik tööle saamiseks. Riigikeelt kinnipeetav ei valda, kuid on motiveeritud
seda omandama. Alates 09.09.2011 töötas isik xxxx 3. järgu raudbetoontoodete vormijana.
Tööleping oli sõlmitud määramata ajaks. Kinnipeetaval on töökogemus ning ta oli rahul püsiva
sissetulekuga. Isikul on tasumata trahve ja kohtukulusid, osa täitemenetlusi on lõpetatud
aegumise tõttu. Kinnipeetav hindab oma majanduslikke võimalusi reaalselt ega vaja abi
rahaasjade korrastamisel. Vajadusel toetavad teda materiaalselt ka vanemad, kuna nad elavad
kõik koos. Vabanemisel asuks isik tööle xxxx. Äriregistri andmetel on Anton Savin seal juhatuse
liige, ettevõttel maksuvõlg puudub. Isik on motiveeritud tasuma oma võlgnevusi.

Kinnipeetava lähedasteks on xxxx linnas elavad ema, isa ja tütar A S. Endise abikaasaga on isik
lahus, kuid abielust sündinud tütrega suhtleb. Suhtlemine toimub peamiselt telefoni teel. Isikul
on olemas vanemate toetus, kuigi ta on varasemalt mitmel korral vanematele antud lubadust
murdnud ja asunud taas kuritegelikule teele. Kinnipeetava suhtlusringkonnas on nii
seaduskuulekad kui ka kriminaalse taustaga isikud, kuigi enda sõnul ta nendega enam ei suhtle.
Isik võib olla mõjutatav. Vanemate arvates on kinnipeetava kuritegeliku käitumise põhjuseks
kuritegelike sõprade/tuttavate mõju ning sõltuvusainete tarvitamine. Kuritegude iseloomust
nähtub isiku riskiv elustiil. Peaaegu kõik kuriteod on toime pandud alkoholijoobes. Isik
tunnistab, et keerulistes situatsioonides hakkas alkoholi kuritarvitama. See oli aastatel 2003-
2005. Isiku sõnul käesoleval hetkel enam alkoholi kuritarvitamisega probleemi ei ole.
18.09.2004 ja 13.10.2008 on tuvastatud narkootilise aine tarvitamine. Isiku sõnul tarvitas ta
kanepit. Tarvitamine oli juhuslik, ta viibis teatud seltskonnas. Rohkem isik narkootikume ei
tarvita ning ei tunne selleks ka vajadust. Emotsionaalse seisundiga kinnipeetaval käesoleval ajal
probleeme ei ole, sotsiaalset isolatsiooni ei ole. Eesmärgid tulevikuks on realistlikud – töö, kodu,
perekond. Isik ei ole agressiivne, kuid ühel korral on teda karistatud KarS § 263 järgi rahalise
karistusega. Kinnipeetav tunnistab, et pani rumalusest, järelemõtlematusest ja huligaansetel
ajenditel toime seaduserikkumisi, kuid nüüd on vanem. Isik väärtustab oma perekonda ja on oma
lapse nimel näidanud üles motivatsiooni muutumiseks. Isik on olnud käitumiskontrolli alla
määratud mitmeid kordi, kriminaalhoolduse infosüsteemi andmete alusel alates 2001. aastast
kümnel korral. Karistused on suures osas erakorraliste ettekannete alusel pööratud täitmisele või
liidetud uute kohtuotsustega. Isik tunnistab oma süüd, tal on soov oma eluviisi ja käitumist
muuta. Üldise korduva kuriteo toimepanemise tõenäosus kinnipeetava poolt järgmise 2 aasta
jooksul on vangla hinnangul 63%, vägivaldse kuriteo toimepanemise tõenäosus sama aja jooksul
on 32%. Lähtuvalt ülaltoodud asjaoludest, uue kuriteo ja ohtlikkuse riskifaktoritest, ei toeta Viru
Vangla kinnipeetava ennetähtaegset vabastamist. Juhul kui kohus peab otstarbekaks Anton
Savini tingimisi enne tähtaega vabastada, teeb vangla ettepaneku määrata katseaja pikkuseks 6
kuud alates kohtumääruse jõustumisest. Ühtlasi märgitakse, et Anton Savini suhtes on soovitatav
kohaldada KarS § 75 lg 2 p 2,21,4 sätestatud kohustused.

Kriminaalhooldusametnik oma arvamuses märgib, et pereliikmed on teinud katseid mõjutada
Anton Savinit, ent isik on valikutes jäänud endale kindlaks. Vangistused on vaheldunud
katseaegadega, ent mitte ükski asi ei ole vanemate sõnul suutnud kinnipeetavat muuta. Savinite
pere elab kahetoalises kõigi mugavustega korteris, üldpinda on 48 m2. Enne vangistust elas
Anton Savin üürikorteris. Millega isik enne vangistust tegeles, vanemad öelda ei osanud, on vaid
teada, et ta töötas mingis firmas – paberid tulevad senimaani nende aadressile. Taotluse andmetel
asuks kinnipeetav vabanemisel tööle xxxx. Äriregistri 12.08.2016 andmetel on Anton Savin
juhatuse liige. Ettevõttele on tehtud hoiatusmäärus registrist kustutamiseks ning antud lisatähtaeg
kuni 29.08.2016. Kriminaalhoolduse järelevalve alla on isikut määratud korduvalt,
kriminaalhoolduse infosüsteemi andmetel alates 2001. aastast 10 korral. Katseajad on suures
osas erakorraliste ettekannete alusel pööratud täitmisele või liidetud uute kohtuotsustega. Juhul
                                                                                                   4

kui kohus peab otstarbekaks Anton Savini tingimisi enne tähtaega vabastada, teeb
kriminaalhooldusametnik ettepaneku määrata katseaja ning käitumiskontrolli pikkuseks 6 kuud
alates kohtumääruse jõustumisest. Kriminaalhooldusametnik teeb ettepaneku määrata Anton
Savinile KarS § 75 lg 2 p 2,21,4 sätestatud kohustused.

Anton Savin ise soovib vangistusest tingimisi enne tähtaega vabaneda. Ta on xxxx juhatuse
liige. See äriühing tegeleb riiete ostu ja müügiga. Ta on praegu ainus juhatuse liige. Äriühing
tegutseb xxxx. Enne vangistust plaanisid nad avada oma kaupluse. Üldkasulikku tööd ei saanud
ta teha tervise tõttu, füüsiliselt lihtsalt ei jõudnud teha. Ta oli haiglas maksatsirroosiga. Kui sai
terveks, siis läks registreerima, aga talle öeldi, et peab minema kohtusse. Ta on korduvalt
karistatud, sest oli noor ja rumal. Nüüd on ta täiskasvanuks saanud ja suudab hoiduda kuritegude
toimepanemisest. Alkohol oli kuritegude toimepanemise põhjuseks. Alkoholist vabanemiseks
saab lasta ennast kodeerida ja võib ka lihtsalt mitte juua. Ta on praegu kodeeritud kaheks
aastaks.

Abiprokurör Enn Pustak on edastanud kohtunikule oma seisukoha elektrooniliselt ning
lähtudes KrMS § 432 lg 33 teatanud, et ei soovi võtta osa Anton Savini tingimisi enne tähtaega
vangistusest vabastamise küsimuse läbivaatamisest. Prokurör nõustub Viru Vangla poolt
01.09.2016 koostatud kinnipeetava iseloomustuses toodud seisukohtadega, sh hinnanguga uue
kuriteo toimepanemise võimalikkusele ning kinnipeetava ohtlikkusele, ega toeta samuti nagu
vangla A. Savini ennetähtaegset vangistusest vabastamist. Kinnipeetavat on kriminaalkorras
karistatud 16 korda. Vanglas viibib ta seitsmendat korda. Varasematele karistustele vaatamata on
A. Savin jätkanud kuritegelikku tegevust, millest tuleneb, et mingeid järeldusi ta nendest enda
jaoks teinud ei ole. Olukorras, kus kinnipeetav ei ole aru saanud oma kuritegude tõsidusest ja
sellega kaasnevatest tagajärgedest ning ei ole üles näidanud tõsist tahet seaduskuulekaks eluks,
oleks tema ennetähtaegse vabastamise korral ühiskonna heaolu ohustatud. A. Savin ei ole seni
õigustanud kohtu usaldust ega ole osanud hinnata temale korduvalt, viimati Viru Maakohtu
29.mai 2014 kohtuotsusega ja sama kohtu 1. oktoobri 2015 kohtumäärusega antud võimalust
oma karistust vabaduses kanda, rikkudes jämedalt käitumiskontrolli nõudeid ja lisakohustusi.
Isik ei ilmunud korduvalt kriminaalhooldaja juurde registreerimisele, vahetas ilma ametniku
loata elukohta, lisaks hoidis ta kõrvale üldkasuliku töö tegemisest, jättes tegemata 649 tundi
tööd. Viru Maakohtu 29. mai 2014 otsusega mõisteti A. Savinile KarS § 199 lg 2 p-de 7,8,9 järgi
KarS § 65 lg 1 ja § 64 lg 1 alusel 1 aasta 11 kuud 23 päeva vangistust, mis KarS § 69 lg 1 alusel
asendati 1436 tunni üldkasuliku tööga ning töö tegemise tähtajaks määrati 2 aastat alates
23.augustist 2013. Katseaja jooksul oli A. Savin kohustatud järgima KarS § 75 lg-s 1 nimetatud
kontrollnõudeid. Viru Maakohtu 1. oktoobri 2015 määrusega pikendati süüdlase üldkasuliku töö
tegemise tähtaega 6 kuu võrra. Viru Maakohtu 20. aprilli 2016 määrusega pöörati A. Savinile
mõistetud karistuse kandmata osa - 10 kuud 24 päeva vangistust - täitmisele. Siinkohal peab
märkima, et tingimisi mõistetud karistus ja tingimisi enne tähtaega karistuse kandmiselt
vabanemine ei ole niivõrd erinevad, et süüdimõistetu poolt karistuse tingimisi kandmisel katseaja
tingimuste rikkumine, ei võimalda teha järeldusi süüdimõistetu poolt võimalike rikkumiste kohta
vangistuse kandmiselt tingimisi ennetähtaegsel vabastamisel. Mõlemal juhul on süüdimõistetu
ühtviisi kohustatud käituma õiguskuulekalt ja alluma kriminaalhooldaja järelevalvele. Kui
süüdimõistetu pole ühel juhul suutnud neid tingimusi täita, annab see aluse kahelda tema
suutlikkuses teha seda teisel juhul. Eeltoodu alusel arvab prokurör, et nimetatud kinnipeetava
puhul on tegemist kõrge käitumiskontrollist kõrvalehoidumise riskiga, mistõttu ei ole
kriminaalhoolduse ajal võimalik tema ohtlikkust ühiskonnas alandada. Varasemalt oli
kinnipeetaval probleeme alkoholi kuritarvitamisega. Tal võib olla tagasilanguse perioode, mida
võib pidada uue kuriteo toimepanemise riskifaktoriks. Käitumiskontroll ei hoiaks A. Savinit uute
kuritegude toimepanemisest ja tema käitumine katseajal võib olla negatiivne ja
                                                                                                 5

kriminaalhoolduse teostamine probleemne ning kriminaalhoolduse eesmärgid jäävad täitmata.
Eeltoodu taustal on kaheldav, et käesolev vangistus oleks olnud varasematest mõjusam ning
kinnipeetav ei paneks vabanedes toime uusi kuritegusid. Teiste inimeste turvalisuse tagamiseks –
nende vara kaitseks on põhjendatud jätta käesoleval juhul süüdimõistetu vangistusest tingimisi
ennetähtaegselt vabastamata. Enne vangistust oli A. Savinil probleeme alkoholi
kuritarvitamisega, mida võib pidada uue mittevägivaldse kuriteo toimepanemise riskifaktoriks.
Eelmainitud iseloomustuse kohaselt on A. Savini poolt üldise korduva kuriteo ja vägivaldse
kuriteo toimepanemise tõenäosus järgmise 2 aasta jooksul vastavalt 63% ja 32%. Seega on tema
puhul olemas arvestatav uute kuritegude toimepanemise tõenäosus. Ta on ohtlik avalikkusele
(risk ühiskonnas). Kinnipidamisasutuses A. Savini kohta koostatud iseloomustusest nähtub, et tal
ei ole kehtivaid distsiplinaarkaristusi. Kuigi vangistatu õiguspärane käitumine vangistuses on
vangistusest ennetähtaegse vabastamise oluline tingimus, pole eeltoodud asjaolu ülimuslikult
sedavõrd tähtis, et analüüsist välja jätta isiku varasemad kuriteod ning et ainuüksi selle pinnalt
saaks teha põhjendatud otsuse isiku ennetähtaegseks vabastamiseks. Prokurör peab vajalikuks
rõhutada, et karistuse tervikuna ärakandmine on reegliks ja sellest tingimisi ennetähtaegne
vabastamine selgelt erandiks. Nimetatud vangistatu puhul selliseid erandlikke asjaolusid ei esine.
Lähtudes eeltoodust ei toeta prokuratuur Anton Savini tingimisi ennetähtaegset vabastamist.

Kaitsja märkis, et Anton Savinil on jäänud 5 kuud vanglas olla. Anton Savin andis kohtus
positiivseid vastuseid. Vangla ja prokuratuur ei toeta tema vabastamist. Dokumentide alusel võib
öelda, et tal on olemas töö, ta on firma omanik, tal on olemas elukoht ja tal on tütar, kellega on
suhted väga head. Ta on saanud targemaks. Alkoholi tarvitamine on selles olukorras ära
langenud. Kaitsja palub kohut vabastada Anton Savin, sest tal on, millega vabaduses tegeleda.

KarS § 76 lg 4 sätestab, et tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Kohus, kuulanud ära süüdimõistetu ja tema kaitsja, tutvunud prokuröri arvamusega ning Viru
Vangla poolt esitatud materjalidega, leiab, et süüdimõistetu Anton Savin ei kuulu vangistusest
tingimisi enne tähtaega vabastamisele. Kinnipeetavat on kriminaalkorras karistatud 16 korral,
reaalset vanglakaristust kannab ta seitsmendat korda. Korduv kriminaalkorras karistatus viitab
sellele, et isik ei ole varasematest karistustest vajalikke järeldusi teinud ega oma käitumist
õiguskuulekuse suunas korrigeerinud, vaid on jätkanud uute kuritegude toimepanemist. Kohtu
hinnangul ei saa jätta tähelepanuta asjaolu, et süüdimõistetu ei järginud kontrollnõudeid ja hoidis
kõrvale üldkasuliku töö sooritamisest, mistõttu pöörati ärakandmata karistus täitmisele. Seega
isikule oli juba antud võimalus oma karistust vabaduses kanda. Iseloomustusest nähtub, et alates
2001. aastast on Anton Savinit kriminaalhooldaja käitumiskontrollile allutatud 10 korral ning
karistused on suures osas erakorraliste ettekannete alusel täitmisele pööratud või liidetud uute
kohtuotsustega. Eeltoodust tulenevalt puudub kohtul kindlus, et isik sel korral suudab järgida
kõiki kontrollnõudeid ja täita talle määratavaid kohustusi ning katseaja edukalt läbida.
Varasemalt oli isikul probleeme alkoholi kuritarvitamisega, mida võib pidada uue kuriteo
toimepanemise riskifaktoriks. Üldise korduva kuriteo toimepanemise tõenäosus kinnipeetava
poolt järgmise 2 aasta jooksul on vangla hinnangul 63%, mis ei ole madal risk. Viru Vangla ja
prokuratuur ei toeta kinnipeetava tingimisi ennetähtaegset vabastamist. Lisaks märgib kohus, et
karistuse tervikuna ärakandmine on reegliks ja sellest tingimisi ennetähtaegne vabastamine
selgelt erandiks. Kohus leiab, et Anton Savini puhul selliseid erandlikke asjaolusid ei esine.
                                                                                                6

Positiivsena võib kinnipeetava puhul välja tuua, et tal ei ole distsiplinaarkaristusi ning et
vabanemisel on tal olemas elu- ja töökoht, samuti vanemate igakülgne toetus. Kohtu hinnangul ei
kaalu kinnipeetavat positiivselt iseloomustavad asjaolud üles negatiivseid, millel kohus eelnevalt
peatus ning milliseid peab kohus kaalukamateks KarS § 76 lg-s 4 sätestatud asjaolude kogumis.

Kohtuistungil osales kinnipeetava taotlusel kaitsja v.-adv. Eduard Bulattšik, kelle taotluse
kohaselt kulus õigusabi osutamiseks 139,20 eurot. Kohus leiab, et nimetatud summa õigusabi
osutamise eest on põhjendatud ja kuulub väljamõistmisele kinnipeetavalt.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.

/allkirjastatud digitaalselt/

Heli Väinaste
Kohtunik
