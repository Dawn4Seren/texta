                               KOHTUOTSUS
                               EESTI VABARIIGI NIMEL
                                   (Tagaseljaotsus)


 Kohus                                  Pärnu Maakohus, Pärnu kohtumaja
 Kohtunik                               Heli Käpp
 Otsuse tegemise aeg ja koht            21. aprill 2016, Pärnu
 Tsiviilasja number                     2-15-123646
 Tsiviilasi                             Express Credit AS hagi O. L.i vastu võlgnevuse
                                        väljamõistmiseks
 Tsiviilasja hind                       707,22 eurot
 Menetlusosalised ja nende              Hageja: Express Credit AS (registrikood: 12338141,
 esindajad                              asukoht Rävala pst 8, Tallinn) lepinguline esindaja:
                                        Anne Talviste (e-post: anne@condorinkasso.ee)
                                        Kostja: O. L. (isikukood: xxxxxxxxxxx, elukoht
                                        registris: xxxxxxxxxx xx-x, xxxxx, tegelik elu- ja
                                        viibimiskoht teadmata, e-post xxx )
 Menetlusviis                           Kirjalik menetlus

RESOLUTSIOON
Juhindudes VÕS § 8 lg 2, § 76 lg 1, § 100, § 101 lg 1 p 1, § 108 lg 1, § 113 lg 1, TsMS § 162
lg 1, § 173 lg 1, § 174 lg 1 ja 10; § 175 lg 1, § 177 lg 4
  1. Hagi rahuldada tagaseljaotsusega. TsMS § 444 lg 3 alusel kohus vormistab tagaseljaotsuse
     kirjeldava ja põhjendava osata.
  2. Välja mõista O. L.ilt (L., isikukood xxxxxxxxxxx) Express Credit AS-i (registrikood
     12338141) kasuks O. L.i ja Express Credit AS-i vahel 06.07.2015 sõlmitud laenulepingust
     nr 20150706039 tulenev võlgnevus kokku 505,62 eurot (millest 350 € on põhiosa, 16,38
     € intressid, 25 € võla sissenõudmisega seotud kulud ja 114,24 € seisuga 25.02.2016
     sissenõutavaks muutunud, lepingulises määras 0,16% päevas põhivõlalt arvestatud viivis).
  3. Välja mõista O. L.ilt hageja Express Credit AS-i kasuks viivis 0,16% tasumata
     põhinõudelt (tagaseljaotsuse tegemise seisuga 350 €) päevas alates 26.02.2016 kuni
     põhinõude täitmiseni, kuid kokku mitte rohkem kui 350 eurot.
  4. Menetluskulud jätta O. L.i kanda.
  5. Määrata Express Credit AS-i menetluskulude suuruseks kokku 281 eurot (millest 125 €
     on maksekäsu kiirmenetluses ja hagiavalduse esitamisel tasutud riigilõiv, 120 €
     põhjendatud ja vajalikud kulud õigusabile, 36,00 € kohtutäituri tasu menetlusdokumentide
     kättetoimetamise eest).
  6. Mõista O. L.ilt Express Credit AS kasuks menetluskulude katteks välja 281 eurot.
                                                                        Tsiviilasi nr: 2-15-123646

   7. Väljamõistetud menetluskulult (281 €) tuleb O. L.il tasuda Express Credit AS-ile viivist
      VÕS § 113 lõike 1 teises lauses sätestatud ulatuses alates tagaseljaotsuse jõustumisest kuni
      täitmiseni.
   8. Tagaseljaotsus on tagatiseta viivitamata täidetav (TsMS § 468 lg 1 p 2).

Edasikaebamise kord
Kostja võib tagaseljaotsuse peale esitada Pärnu Maakohtule kaja menetluse taastamiseks
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kostjal tuleb kaja esitamisel lisada kõik
asja ettevalmistamise lõpule viimiseks vajalik, sh TsMS § 394 nõuetele vastav kirjalik vastus
hagile.
Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot. Kautsjon
tuleb tasuda Rahandusministeeriumi arveldusarvele nr EE571010220229377229 (SWIFT:
EEUHEE2X) SEB Pank AS-is või a/a EE062200221059223099 (SWIFT: HABAEE2X)
Swedbank AS-is, või a/a EE513300333522160001 (SWIFT: FOREEE2X) Danske Bank A/S
Eesti filiaalis või a/a EE221700017003510302 (SWIFT: NDEAEE2X) Nordea Bank Finland
Plc Eesti filiaalis, viitenumbrit ei ole vaja, selgituseks märkida: kaja kautsjon, tsiviilasja
number, nimi.
Kohtuotsuses edasikaebekorra selgitamine ei ole edasikaebamiseks loa andmine TsMS § 442
lg 10 ja § 637 lg 21 tähenduses.
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista menetlustähtaja
ennistamist.


/allkirjastatud digitaalselt/

Heli Käpp
Kohtunik




                                                                                               2 (2)
