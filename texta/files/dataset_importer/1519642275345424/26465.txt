                                     TARTU HALDUSKOHUS
                               KOHTUMÄÄRUS
Kohtuasja number                3-15-1523
Määruse kuupäev                 12. jaanuar 2016
Kohtunik                        Kadri Palm

                                Rene Vainiku (Vainik) kaebus Viru Vangla tekitatud mittevaralise
Kohtuasi
                                kahju hüvitamiseks summas 2430 eurot

RESOLUTSIOON                    1. Tagastada Rene Vainiku kaebus.
                                . Saata käesoleva määruse ärakiri Rene Vainikule.
Edasikaebamise kord             Määruse peale võib esitada määruskaebuse Tartu Ringkonnakohtule
                                Tartu Halduskohtu kaudu 15 päeva jooksul määruse ärakirja
                                kättesaamisest arvates.

 ASJAOLUD

 1. Viru Vanglas registreeriti 4. novembril 2014 Rene Vainiku kahju hüvitamise taotlus. R. Vainik
 märkis, et Viru Vangla kohtles teda kui kinnipeetavat ajavahemikul 4. november 2011 − 2. november
 2014 alandavalt ja ebainimlikult, kui ei taganud talle kambris piisavat isiklikku ruumi. R. Vainik
 nõudis talle tekitatud mittevaralise kahju hüvitamist.

 2.  Viru Vangla jättis 2. jaanuari 2015. a otsusega R. Vainiku kahju hüvitamise taotluse
 rahuldamata.

 3.  R. Vainik esitas 13. aprillil 2015 Viru Vanglale kahju hüvitamise taotluse. R. Vainik märkis, et
 Viru Vangla kohtles teda kui kinnipeetavat ajavahemikul 4. november 2011 − 13. aprill 2015
 ebainimlikult, kui ei taganud talle kambris piisavat isiklikku ruumi. R. Vainik nõudis talle tekitatud
 mittevaralise kahju hüvitamist.

 4.  Viru Vangla tõlgendas 12. mai 2015. a otsuses R. Vainiku 13. aprilli 2015. a pöördumist
 haldusmenetluse uuendamise taotlusena ning leidis, et puudub alus kahju hüvitamise menetluse
 uuendamiseks. Seetõttu tagastas vangla R. Vainiku 13. aprilli 2015. a kahju hüvitamise taotluse
 läbivaatamatult.

 5.  R. Vainik esitas 10. juunil 2015 Tartu Halduskohtule kaebuse, milles nõudis Viru Vangla 12.
 mai 2015. a otsuse tühistamist ning Viru Vangla poolt ajavahemikul 3. november 2014 − 13. aprill
 2015 tekitatud mittevaralise kahju hüvitamist. Hüvitamiskaebuse sisustamisel palus kaebaja kohtul
 arvestada ka 13. aprillil 2015 vanglale esitatud kahjunõudes märgitut.
6.   Tartu Halduskohus jättis 7. detsembri 2015. a määrusega kaebuse käiguta ja andis riigilõivu
tasumiseks tähtaja 10 päeva alates määruse jõustumisest. Kohus selgitas, et kui kaebaja ei tasu
riigilõivu kohtu määratud tähtpäevaks, tagastab kohus kaebuse.

KOHTU SEISUKOHT

7.  Kaebaja sai Tartu Halduskohtu 7. detsembri 2015. a määruse kätte 10. detsembril 2015. Kaebaja
kohtu 7. detsembri 2015. a määrust määruskaebuse korras ei vaidlustanud. Seega jõustus
halduskohtu 7. detsembri 2015 kohtumäärus 29. detsembril 2015. Sellest kuupäevast hakkas
kulgema riigilõivu tasumise tähtaeg ning kaebuse puudused tuli kõrvaldada hiljemalt 8. jaanuaril
2016. Kuni käesoleva määruse tegemiseni ei ole kaebaja riigilõivu tasunud. Riigilõivu tasumine on
kaebuse      menetlusse      võtmise   ja    asja     läbivaatamise vältimatuks    eeltingimuseks.
Halduskohtumenetluse seadustiku (HKMS) § 121 lg 1 p 2 sätestab, et kohus tagastab kaebuse
määrusega selle esitajale, kui kaebus ei vasta sama seadustiku §de 37–39 nõuetele, kaebaja ei ole
kohtu poolt määratud tähtaja jooksul puudusi kõrvaldanud ja puudused takistavad asja läbivaatamist.
Selle sätte alusel tagastab kohus kaebuse selle esitajale.

8.  Kohus selgitab, et vastavalt HKMS § 43 lg-le 2 ei võta kaebuse tagastamine õigust pöörduda
uuesti kohtusse ning kaebuse tagastamisel loetakse, et kaebus ei ole kohtu menetluses olnud.

9.  Kaebuse tagastamise määruse peale võib esitada määruskaebuse ringkonnakohtule halduskohtu
kaudu, kelle määrust määruskaebusega vaidlustatakse (HKMS § 121 lg 4 ja § 204 lg 1).
Määruskaebuse esitamise tähtaeg on 15 päeva määruse määruskaebuse esitajale kättetoimetamisest
arvates (HKMS § 204 lg 2).

/allkirjastatud digitaalselt/
Kadri Palm
kohtunik
