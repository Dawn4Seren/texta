                                                                      Tsiviilasi nr 2-16-4357




                    KOHTUMÄÄRUS
Kohus                              Tartu Maakohus

Kohtukoosseis                      kohtunik Andrus Miilaste

Määruse tegemise aeg ja koht       21.juuni 2016.a, Tartu kohtumaja
Tsiviilasja number                 2-16-4357
Tsiviilasi                         Andrus Nõmmisto hagi Taivo Vilpo vastu võlgnevuse
                                   nõudes
Menetlustoiming                    Kompromissi kinnitamine, menetluse lõpetamine

Menetlusosalised     ja   nende Hageja Andrus Nõmmiste (isikukood: XXXX, elukoht:
                                XXXX);
esindajad
                                Hageja lepingulised esindajad:
                                   • Margus Eensoo (isikukood: XXXX, e-post:
                                       XXXX);
                                   • Rein Pärtel (isikukood: XXXX, e-post: XXXX);
                                Kostja Taivo Vilpo (isikukood: XXXX, elukoht: XXXX);
RESOLUTSIOON

Kinnitada poolte kompromiss alljärgnevas:

   1. 24.05.2013.a-l sõlmitud poolte vahelisest laenulepingust kuulub kompromissi
      sõlmimise seisuga Taivo Vilpo poolt hagejale tasumisele kokku 2 850 (kaks tuhat
      kaheksasada viiskümmend) eurot. Kostja kinnitab, et tal pole nimetatud võla suhtes
      ühtegi vastuväidet ning tal pole vastunõudeid hagejale. Kostja võlg 2 850 eurot hagejale
      on kompromissi allkirjastamise momendiks hageja esindajale Margus Eensoole
      täielikult sularahas tasutud ning 24.05.2013.a-l Taivo Vilpo ja Andrus Nõmmisto vahel
      sõlmitud laenuleping on lõppenud kohase täitmisega.
   2. Seonduvalt eelnimetatud laenulepinguga ei ole pooltel teineteise vastu nõudeid.
   3. Kostja loobub töövaidluskomisjoni asjas 4-1/1400 08.09.2015.a kompromissiga
      A.Nõmmistolt välja mõistetud töötasu nõudest. Kostja ei soovi seda käesolevas asjas
      tasaarvestada laenulepingu summaga. Hageja ja kostja kinnitavad, et ka seonduvalt
      viimati nimetatud töövaidluse asjaga ei ole pooltel teineteise vastu nõudeid.
   4. Vastavalt TsMS § 168 lg 3 kannavad pooled oma muud menetluskulud ise.
Tagastada hagejale pool tasutud riigilõivust so summas 300 (kolmsada) eurot hageja
arvelduskontole nr XXXX Swedbankis, selgitusega „poole riigilõivu tagastus“.
Lõpetada menetlus antud asjas.
Määrus toimetada kätte menetlusosalistele.

Edasikaebamise kord

Pooled loobuvad TsMS § 661 lg 4 alusel edasikaebamise õigusest.

ASJAOLUD

Tartu Maakohtu menetluses on Andrus Nõmmisto hagi Taivo Vilpo vastu võlgnevuse nõudes.
Pooled sõlmisid 16.06.2016.a kompromissi ning soovivad kohtult selle kinnitamist.

KOHTU PÕHJENDUSED JA JÄRELDUSED

Tsiviilkohtumenetluse seadustik (TsMS) § 430 lg 1 kohaselt pooled võivad menetluse kuni hagi
kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. TsMS § 430 lg 3 kohaselt kohus ei kinnita
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.Kohus on seisukohal, et menetlus antud asjas
tuleb lõpetada, kui asja lahendamine kompromissiga on mõistlik ja reaalselt täidetud.
Kompromiss (transactio) muudab vaieldava ja kaheldava õigussuhte poolte vastastikuste
järeleandmiste kaudu vaieldamatuks ja kaheldamatuks. Kompromiss on kantud otstarbekusest
kõrvaldada vaieldavus ja kaheldavus poolte järeleandmise teel. Ühtlasi tagab kompromiss
edasise õigusrahu, kus pooled on vastastikku loobunud igasugustest pretensioonidest. Kohus
kinnitab kompromissi, kuna see ei ole vastuolus heade kommetega või seadusega ega riku
olulist avalikku huvi ning kompromissi on võimalik täita.

TsMS § 428 lg 1 p 4 alusel tuleb asjas menetlus lõpetada. Kui menetlus on lõpetatud, ei saa
hageja uuesti pöörduda kohtusse hagiga sama kostja vastu vaidluses samal alusel sama
hagieseme üle. Kui menetlus on lõpetatud hagist loobumise tõttu või kompromissiga, on
lõpetamisel samad materiaalõiguslikud ja protsessuaalsed tagajärjed nagu menetluse
lõpetamisel kohtuotsusega, kui seadusest ei tulene teisiti (TsMS § 432). Kompromiss kehtib
täitedokumendina (TsMS § 430 lg 5).
Hageja poolt on tasutud 17.03.2016.a hagiavalduselt Rahandusministeeriumi kontole nr
EE062200221059223099 600,00 eurot. TsMS § 150 lõike 2 punktist 1 ja lõikest 4 tagastada
hagejale pool riigilõivust summas 300,00 eurot arveldusarvele nr EE201010102001904006
Swedbank, selgitusega „poole riigilõivu tagastus“.
Poolte muud menetluskulud jätta nende endi kanda. TsMS § 661 lõike 4 kohaselt poolte
kokkuleppel võib määruskaebuse esitamise tähtaega hagimenetluses lühendada või
määruskaebuse esitamise õiguse välistada. Pooled on edasikaebeõiguse välistanud.

/digitaalselt allkirjastatud/
Andrus Miilaste
Kohtunik
