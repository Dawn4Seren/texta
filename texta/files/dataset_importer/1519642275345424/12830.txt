                       KOHTUMÄÄRUS


Kohus                            Harju Maakohus

Määruse tegemise aeg ja koht     13.06.2016.a Tallinn, Liivalaia kohtumaja

Kohtuasja nr                     1-14-7525

Kohtunik                         Eha Popova

Kohtuistungisekretär             Julia Senkevitš

Tõlk                             Natalia Senkevitš

Kohtuasi                         Vangla materjalid Maria Nikolajeva tingimisi enne
                                 tähtaega vangistusest vabastamiseks

Süüdimõistetu                    Maria Nikolajeva (ik 48104173713) viibib Vanglas

Kohtuistungi toimumise aeg,      06.06.2016.a Tallinn     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Maria Nikolajeva karistuse kandmisest tingimisi enne tähtaega katseajaga
kuni 15.04.2017.a
2. KarS § 76 lg 5 alusel allutada Maria Nikolajeva katseaja lõpuni KarS §-s 75
sätestatud käitumiskontrollile ning kohustada teda järgima KarS § 75 lg 1 p 1 -6
sätestatud kontrollnõudeid:
    1) elama kohtu määratud alalises elukohas XXX;
    2) ilmuma        kriminaalhooldaja        määratud        ajavahemike        järel
       kriminaalhooldusosakonda registreerimisele;
    3) alluma kriminaalhooldaja kontrollile oma elukohas ning esitama talle andmeid
       oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

3. Kohaldada Maria Nikolajeva suhtes käitumiskontrolli ajal KarS § 75 lg 2 p 2, 2-1, 4, 7
ja 8 sätestatud kohustusi:
- mitte tarvitada alkoholi;
- mitte omada või tarvitada narkootilisi või psühhotroopseid aineid;
- asuda tööle või võtta end Töötukassas arvele 3 (kolme) nädala jooksul peale vanglast
vabanemist;
- mitte suhelda talle teadaolevalt kriminaalkorras karistatud isikutega;
- osaleda kriminaalhooldaja poolt määratud sotsiaalprogrammis.

4. Maria Nikolajevale määratud katseaja ja käitumiskontrolli kulgemist arvestada
alates kohtumääruse jõustumisest.

5. Määrata M. Nikolajevale kriminaalhooldaja Viru Vangla kriminaalhooldusosakonna
juhataja määramisel ja saata määrus täitmiseks kriminaalhooldusosakonnale.

6. Maria Nikolajeva vabastada määruse jõustumisel.

Määrus saata teadmiseks vanglale, prokurörile ja süüdimõistetule.


Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Maria Nikolajeva tingimisi enne
tähtaega vangistusest vabastamiseks elektroonilise valve kohaldamisega.

Maria Nikolajeva tunnistati süüdi Harju Maakohtu 09.10.2014.a kohtuotsusega KarS § 184
lg 2 p 1 järgi teda karistati vangistusega 3 aastat. Karistusaja alguseks loeti 15.04.2014.a.
Kohtuotsus jõustus 13.01.2015.a.

Karistuse kandmise algus oli 15.04.2014.a ja lõpp on 15.04.2017.a.

Maria Nikolajeva kohta kinnipidamisasutuses koostatud iseloomustusest nähtub, et ta
töötab AS XXX ja õpib kutsekoolis rõivaõmbluse erialal. Osales ka riigikeele A1 taseme
kursustel. Vanglas paikneb sõltuvusrehabilitatsiooni osakonnas, kus on osalenud seal
läbiviidavates tegevustes, läbis programmi „Võida“. M. Nikolajeval on 1 kehtiv
distsiplinaarkaristus.



                                                                                           2
Maria Nikolajeva kohta kriminaalhoolduses koostatud iseloomustusest nähtub, et
vabanemisjärgselt soovib ta elama asuda XXX asuvasse korterisse, mis on
munitsipaaleluruum, kus elab kinnipeetava sõbranna XXXkoos oma abikaasa ja alaealiste
lastega. Vabanemisjärgselt M. Nikolajeval kindlat töökohta ei ole.

Maria Nikolajeva soovib vabaneda tingimisi enne tähtaega. Kannab karistust narkokuriteo
eest. Kriminaalkorras karistatud 7 korda, vanglas viies kord. Varasemalt karistatud korduvalt
varguse eest ja röövimise eest. Vanglas töötab ja on läbinud kõik sotsiaalprogrammid, on
saanud eriala. Narkootikume tarvitab alates 17 eluaastast. Üks kord proovis ravile minna.
Vajab rasket südameoperatsiooni. Üks kord karistatud distsiplinaarkorras. Elama asub XXX
sõbranna pere juurde. Töökoht vabaduses on olemas, võetakse tööle XXX, kus ei ole väga
raske töö. On nõus lisakohustustega.

Abiprokurör Silja Seeder edastas kirjalikult arvamuse, mille kohaselt abiprokurör ei toeta
Maria Nikolajeva tingimisi ennetähtaegset vabastamist. Maria Nikolajeva kannab karistus
narkokuriteo toimepanemise eest. Maria Nikolajeva varasem elukäik on olnud negatiivne,
vanglas viibib viiendat korda ja on varem rikkunud kriminaalhooldusnõudeid, vangistuse ajal
on üks distsipliini rikkumine. Positiivne on prokuröri arvamusel see, et vangistuse ajal töötab
ja õpib rõivaõmblust, õppis ka riigikeelt ning on läbinud mitmeid sotsiaalprogramme ning
praegu osaleb anonüümsete narkomaanide grupis. Maria Nikolajeva varasem elukäik näitab,
et peale eelmiste karistuse kandmist pole suutnud narkosõltuvusest vabaneda ja on oht, et
vabaduses hakkab jälle narkootikume tarvitama ja see asjaolu paneb ohtu nii tema tervise kui
ka tõstab uue kuriteo toimepanemise riski, milline on Vangla hinnangul 59%, seega prokurör
ei saa toetada tema ennetähtaegset vabanemist.

Kohus, tutvunud esitatud materjalide ja prokuröri kirjaliku seisukohaga ning ära kuulanud
kinnipeetava ja kaitsja arvamuse, leiab, et Maria Nikolajeva võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua
tingimisi enne tähtaega karistusest vabastamine. Seega võtab kohus taotluse läbivaatamisel
arvesse kõik Maria Nikolajeva isikut iseloomustavad andmed – tema käitumist nii kuriteo
toimepanemisele eelnenud ajal, sellel ajal ning sellele järgnenud perioodil.

Maria Nikolajeva kannab karistust narkootiliste ainete ebaseadusliku käitlemise eest.
Mõistetud karistusaja lõpuni on jäänud veidi alla aasta. Vanglamaterjalide kohaselt oli
kuritegude toimepanemise soodusteguriks narkootiliste ainete tarvitamine. Kohus arvestab, et
kinnipeetava püüdlemist õiguskuuleka elu poole, mida            kinnitab tema resotsialiseeriv
tegevus vangistuse ajal – osalemine tööhõives, sotsiaalprogrammis osalemine ja eriala
omandamine. Vangistuses paiknes M. Nikolajeva sõltuvusrehabilitatsiooni osakonnas, kus on
osalenud seal läbiviidavates tegevustes, läbis programmi „Võida“, peale vabanemist soovib
läbida rehabilitatsiooni Lootuse külas. Vanglas lõpetas metadooniravi, sest tunneb, et saab
ilma selleta hakkama. Samuti võib sellest järeldada, et vangistus on pannud Maria Nikolajevat
mõistma, et toimepandud kuritegudele järgnevad tema igapäevast elu ja heaolu oluliselt
piiravad tagajärjed ning ta on enda õigusvastasest käitumisest ka vajalikud järeldused teinud.
Vangla toetab M. Nikolajeva tingimisi ennetähtaegset vabastamist. Kohus leiab, et
kinnipeetavale võib anda võimaluse näidata, et ta on suuteline õiguskuulekalt käituma. Kohus
usub, et vastavat tuge saab kinnipeetav ka läbi kriminaalhoolduse, kuna

                                                                                             3
kriminaalhooldusseaduse § 1 lg 1 kohaselt valvatakse kriminaalhoolduse käigus
kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest. Kohtu hinnangul võimaldab Maria
Nikolajeva tingimisi ennetähtaegne vabastamine kohaldada tema üle käitumiskontrolli ning
seeläbi teostada järelevalvet väljaspool kinnipidamisasutust, kindlustamaks positiivseid
muutusi, andes samas Maria Nikolajevale võimaluse tõestada, et ta on asunud paranemise
teele ning on võimeline edaspidi järgima seaduskuulekat eluviisi. Katseajal on võimalik
hinnata kinnipeetava püüdlusi oma elu korraldamisel, samuti kehtivate tavade ja reeglite
järgimisel.

Pärast vabanemist on Maria Nikolajeval olemas kindel elukoht ning lähedaste toetus ning
kriminaalhooldusega on nõustunud ka M. Nikolajeva, saades aru selle vajalikkusest ja
kasulikkusest oma edasise elu korraldamisel. Kõik need asjaolud aitavad kohtu hinnangul
kaasa kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.
Kinnipeetava ennetähtaegset vabastamist toetavad ka prokurör ja vangla.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                          4
