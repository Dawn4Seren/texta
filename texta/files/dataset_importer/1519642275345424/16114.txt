                        KOHTUMÄÄRUS

Kohus                             Tartu Ringkonnakohus

Kohtukoosseis                     Viivi Tomson, Triin Uusen-Nacke, Üllar Roostoja

Määruse tegemise aeg ja koht      9. mai 2016, Tartu

Tsiviilasja number                2-11-49715

Tsiviilasi                        AS Eviko hagi Eesti Evangeelse Luterliku Kiriku Narva
                                  Aleksandri Koguduse (pankrotis) vastu võla ja viivise
                                  väljamõistmiseks
                                  Eesti Evangeelse Luterliku Kiriku Narva Aleksandri
                                  Koguduse (pankrotis) vastuhagi AS Eviko ja Heikki
                                  Lättemaa vastu lepingu ja garantii tühisuse tuvastamiseks
                                  Menetluskulude rahaline kindlaksmääramine
Vaidlustatud kohtulahend          Viru Maakohtu 13. märtsi 2015 määrus

Kaebuse esitaja ja kaebuse liik   AS Eviko määruskaebus

Kohtuistungi toimumise aeg        Kirjalik menetlus

Menetlusosalised ja nende         Määruskaebuse esitaja (hageja): AS Eviko (rk: 10321432),
                                  esindajad Kerli Kase ja vandeadvokaat Carri Ginter
esindajad
                                  Vastustaja (kostja): Eesti Evangeelse Luterliku Kiriku Narva
                                  Aleksandri Kogudus (pankrotis; rk: 80209180), pankrotihaldur
                                  Eve Selberg
RESOLUTSIOON
1. Kinnitada AS Eviko ja Eesti Evangeelse Luterliku Kiriku Narva Aleksandri
Koguduse (pankrotis) vahel järgmistel tingimustel sõlmitud kompromiss:
      Eesti Evangeelse Luterliku Kiriku Narva Aleksandri Kogudus (pankrotis)
      kohustub hüvitama AS-le Eviko menetluskulud summas 30 000 eurot, millist
       nõuet tunnustatakse Eesti Evangeelse Luterliku Kiriku Narva Aleksandri
       Koguduse (pankrotis) pankrotimenetluses vastavalt pankrotiseaduse sätetele.
2. Tühistada Viru Maakohtu 13. märtsi 2015 määrus ja Tartu Ringkonnakohtu
20. aprilli 2016 määrus tsiviilasjas nr 2-11-49715 osas, millega rahuldati AS Eviko
menetluskulude kindlaksmääramise avaldus osaliselt, ning lõpetada AS Eviko
määruskaebuse menetlus.
3. Poolte menetluskulud jäävad poolte endi kanda.

Edasikaebamise kord
Menetlusosalisel on õigus esitada määruskaebus Riigikohtule kolme (3) päeva jooksul alates
määruse kättetoimetamisest.

ASJAOLUD JA EELNEV MENETLUSE KÄIK
1. Viru Maakohus rahuldas 13.03.2015 määrusega AS Eviko (hageja) ja Heikki
Lättemaa (kolmas isik) menetluskulude kindlaksmääramise avaldused osaliselt. Maakohus
mõistis Eesti Evangeelse Luterliku Kiriku Narva Aleksandri Koguduselt (pankrotis) (kostja)
hageja kasuks välja 21 302,59 eurot ning kolmanda isiku kasuks 5539,20 eurot ja
võlaõigusseaduse § 113 lg-s 1 sätestatud määras viivise alates lahendi jõustumisest kuni
täitmiseni.
2. Hageja esitas maakohtu määruse peale määruskaebuse.
3. Tartu Ringkonnakohus jättis 15.06.2015 määrusega hageja määruskaebuse rahuldamata ja
maakohtu määruse muutmata. Ringkonnakohus lahendas määruskaebuse TsMS § 178 lg 3 teise
lause alusel kirjeldava ja põhjendava osata määrusega.
4. Hageja esitas ringkonnakohtu määruse peale määruskaebuse.
5. Riigikohtu tsiviilkolleegium rahuldas 23.03.2016 määrusega hageja määruskaebuse osaliselt
ning tühistas Tartu Ringkonnakohtu 15.06.2015 määruse osas, millega ringkonnakohus jättis
Viru Maakohtu 13.03.2015 määruse muutmata osas, millega maakohus lahendas hageja
menetluskulude kindlaksmääramise avalduse, ja saatis asja tühistatud osas uueks arutamiseks
samale ringkonnakohtule.
Riigikohus märkis, et Viru Maakohtu 13.03.2015 määrus on jõustunud osas, millega maakohus
rahuldas kolmanda isiku menetluskulude kindlaksmääramise avalduse osaliselt.
6. Tartu Ringkonnakohus jättis 20.04.2016 määrusega hageja määruskaebuse rahuldamata ja
Viru Maakohtu 13.03.2015 määruse muutmata. Ringkonnakohus lahendas määruskaebuse
põhjendatud määrusega.
7. Hageja ja kostja esitasid 04.05.2016 ringkonnakohtule taotluse, milles palusid kinnitada
järgmistel tingimustel sõlmitud kompromiss: Eesti Evangeelse Luterliku Kiriku Narva
Aleksandri Kogudus (pankrotis) kohustub hüvitama AS-le Eviko menetluskulud summas
30 000 eurot, millist nõuet tunnustatakse Eesti Evangeelse Luterliku Kiriku Narva Aleksandri
Koguduse (pankrotis) pankrotimenetluses vastavalt pankrotiseaduse sätetele.

RINGKONNAKOHTU SEISUKOHT JA PÕHJENDUSED
8. Ringkonnakohus leiab, et poolte vahel sõlmitud kompromiss tuleb kinnitada.
Ringkonnakohus tühistab seoses kompromissi kinnitamisega tulenevalt TsMS § 431 lg-st 2
Viru Maakohtu 13.03.2015 määruse ja Tartu Ringkonnakohtu 20.04.2016 määruse osas,
millega rahuldati hageja menetluskulude kindlaksmääramise avaldus osaliselt, ning lõpetab
TsMS § 428 lg 1 p 4 alusel hageja määruskaebuse menetluse.


                                             2
9. TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi
tingimused.
Ringkonnakohus on seisukohal, et poolte vahel sõlmitud kompromiss tuleb kooskõlas
TsMS §-ga 430 kinnitada, kuna kompromiss ei ole kinnitatavas osas vastuolus ei heade
kommete ega seadusega ning ei riku olulist avalikku huvi. Samuti on kompromissi võimalik
täita. Pooled kinnitavad kompromissis, et on teadlikud kompromissi sõlmimise tagajärgedest.
10. TsMS § 168 lg 3 kohaselt kannavad pooled kompromissi sõlmimise korral oma
menetluskulud ise, kui nad ei ole kokku leppinud teisiti.
11. Tuginedes TsMS § 661 lg-le 4 on pooled lühendanud määruskaebuse esitamise tähtaega
kolme päevani alates kompromissi kinnitava kohtumääruse kättesaamisest.




  /allkirjastatud digitaalselt/   /allkirjastatud digitaalselt/   /allkirjastatud digitaalselt/
         Viivi Tomson                 Triin Uusen-Nacke                  Üllar Roostoja




                                               3
