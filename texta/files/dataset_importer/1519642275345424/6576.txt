                          KOHTUMÄÄRUS
 Kohus                            Harju Maakohus

 Kohtunik                         Tiia Mõtsnik

 Määruse tegemise aeg ja koht     22. september 2016. a, Tallinn, Kentmanni kohtumaja

 Tsiviilasja number               2-16-3162

 Tsiviilasi                       XXXXOÜ (pankrotis) pankrotimenetlus

 Menetlustoiming                  Pankrotimenetluse lõpetamine
 Menetlusosalised                 Võlgnik XXXXOÜ        (pankrotis,   registrikood   XXXX,
                                  asukoht XXXX)
                                  Võlgniku lepinguline esindaja vandeadvokaat           Siiri
                                  Malmberg (e-post siiri.malmberg@hansalaw.ee)
                                  Pankrotihaldur Andrias Palmits (Advokaadibüroo Paas &
                                  Partnerid;    Tondi   51,    11316   Tallinn,   e-post
                                  andrias.palmits@abpp.ee)

 Menetlustoimingu tegemise viis   Kirjalik menetlus

RESOLUTSIOON
1. Kinnitada XXXXOÜ (pankrotis, registrikood XXXX) lõpparuanne halduri poolt
   esitatud kujul:
   Võlausaldaja nõue on pankrotimenetluses täielikult rahuldatud.
2. XXXXOÜ (pankrotis) pankrotimenetluses esitatud nõudele vastuväiteid ei esitanud.
3. Lõpetada XXXXOÜ (pankrotis) pankrotimenetlus.
4. XXXXOÜ (pankrotis) likvideerimine ja äriregistrist kustutamine teha ülesandeks
   pankrotihaldur Andrias Palmitsale.
5. Vabastada Andrias Palmits XXXXOÜ (pankrotis) pankrotihalduri kohustustest
   pärast XXXXOÜ (pankrotis) kustutamist äriregistrist.
6. Määrata pankrotihaldur Andrias Palmitsa töötasuks 500 eurot, millele lisandub
   käibemaks 100 eurot, kokku 600 eurot. Tasu maksta välja Advokaadibüroo Paas &
   Partnerid arvelduskontole.
7. Määrata XXXXOÜ (pankrotis) dokumentide hoidjaks XXXXOÜ (pankrotis)
   juhatuse liige XXXX(isikukood XXXX).
8. Avaldada teade pankrotimenetluse lõpetamise kohta väljaandes Ametlikud
   Teadaanded (PankrS § 163 lg 7).

Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja
esitada määruskaebuse Tallinna Ringkonnakohtule Harju Maakohtu kaudu 15 päeva jooksul
alates määruse kättetoimetamisest.


Asjaolud
Harju Maakohus kuulutas 11.04.2016. a määrusega välja XXXXOÜ pankroti ja nimetas
pankrotihalduriks Andrias Palmitsa. 05.08.2016. a määrusega kinnitas kohus XXXXOÜ
(pankrotis) pankrotimenetluses jaotusettepaneku, mis jõustus edasi kaebamata 23.08.2016. a.
05.09.2016. a esitas pankrotihaldur kohtule alljärgneva lõpparuande:
Lõpparuande esitamise õiguslik alus
Pankrotiseaduse (PankrS) § 162 lg 1 p-s 2 sätestatu kohaselt esitab pankrotihaldur kohtule
lõpparuande, kui pankrotivara on müüdud ja jaotiste alusel raha välja makstud. Võlgniku
pankrotivaras ei olnud esemelist pankrotivara, kuid osanike poolt oli osakapital sisse
maksmata (äriühing oli asutatud sissemakseta). Haldur on esitanud osanike vastu rahalised
nõuded ning osanikud on osakapitali summas 2 500 eurot tasunud. Täiendavalt on haldur
pidanud läbirääkimisi võlausaldaja nõude rahuldamiseks ning kolmas isik on tasunud
võlausaldaja nõude rahuldamiseks võlgniku arvelduskontole täiendavalt raha. Raha on
võlausaldajale välja makstud.

Andmed pankrotivara ja selle müügist saadud raha kohta
Võlgniku pankrotivara hulgas esemelist pankrotivara ei olnud, millest tulenevalt ei ole
pankrotihaldur pankrotivara müünud.

Andmed PankrS §-s 146 nimetatud väljamaksete kohta
Kuivõrd pankrotihaldurile teadaolevalt ei olnud võlgniku valduses kolmandate isikute
omandis olevat vara, ei ole vara välistamise ja tagasivõitmise tagajärgedest tulenevaid
nõudeid esitatud. Seetõttu ei ole esitatud ka vara välistamisest tulenevaid nõudeid. Lisaks
eeltoodule ei ole pankrotihaldur esitanud tagasivõitmise hagisid.

Pankrotihalduri poolt pankrotimenetlusega seoses kantud kulud on olnud järgnevad: ajutise
pankrotihalduri tasu vastavalt Harju Maakohtu 11.04.2016. a määrusele (sisaldab
käibemaksu) summas 1 209,60 eurot, ajutise pankrotihalduri kulud vastavalt Harju Maakohtu
11.04.2016. a määrusele (sisaldab käibemaksu) summas 98,88 eurot, raamatupidamise
dokumentide taastamise kulud (sisaldab käibemaksu) summas 153,60 eurot, pankade
teenustasud (käibemaks ei lisandu) summas 1,72 eurot, kokku 1 463,80 eurot.

Käesolevas tsiviilasjas on võlausaldaja XXXXOÜ tasunud pankroti väljakuulutamiseks kohtu
tagatiskontole 2 000 eurot, mis on kohtu 05.05.2016. a määruse alusel tasutud võlgniku
arvelduskontole. Haldur on deposiidi tagastanud pankrotivara arvel võlausaldajale.

Andmed võlausaldajate nõuete kohta
XXXXOÜ (pankrotis) pankrotimenetluses on PankrS § 153 lg 1 p 2 nimetatud
rahuldamisjärgus (pandiga tagamata tähtaegselt esitatud nõuded) tunnustatud XXXXOÜ nõue
summas 612,43 eurot, mille jaotise suurus on 100%. Pankrotimenetluses on XXXXOÜ-le
jaotise alusel välja makstud 612,43 eurot, so rahuldatud on 100% nõudest. Võlausaldajal
saamata raha on 0 eurot.




                                                                                         2
Andmed iga pandieseme müügist saadu kohta
Võlgniku pankrotivara hulgas esemelist pankrotivara ei olnud, millest tulenevalt ei ole
pankrotihaldur pankrotivara müünud.


Andmed müümata pankrotivara ja võlgnikul teistelt isikutelt saada oleva vara kohta
Ajutises pankrotimenetluses tuvastatu kohaselt on võlgnik teinud 16.10.2014. a makse
XXXXsummas 9 250 eurot, selgitusega “Laen”. Haldur pöördus kirjaliku järelepärimisega
XXXXpoole selgituste saamiseks. 31.05.2016. a esitas XXXXkassakviitungi laenu
tagastamise kohta. Kviitungi on allkirjastanud XXXX. 02.06.2016. a palus haldur XXXX
lepingulisel esindajal selgitada, milleks laenuna saadud raha kasutati. Jaotusettepaneku
esitamise seisuga on haldurile antud suulisi selgitusi selle kohta, et tagastatud raha on välja
makstud palgana. Dokumentaalseid tõendeid haldurile ei esitatud, kuid e-maksuameti andmeil
on 2015. a esimesel poolaastal (so pärast laenu sularahas tasumist) deklareeritud ja ka tasutud
tööjõumakse (so tulu- ja sotsiaalmaksu ja töötuskindlustusmakseid), millest tulenevalt võib
palga maksmine vastata tegelikkusele. Täiendavalt on pankrotihaldur tuvastanud, et võlgniku
arvelduskontolt on 30.12.2014. a tasutud OÜ-le XXXX 8 400 eurot. Ülekande selgituseks on
märgitud “arve 140163”. Nimetatud arvel on kaubaks märgitud “Ford Transit LA4X2 XXXX.
VIN kood XXXX”. Pankrotihaldurile on esitatud kaks müügilepingut sama kaubiku müümise
kohta. Esimene leping on sõlmitud 31.12.2014. a ning selle lepinguga on kaubik müüdud
XXXX OÜ-le, samas on sõlmitud 30.12.2014. a ka teine müügileping, so päev varem, mille
kohaselt ostis sama sõiduki XXXXOÜ. Pankrotihaldur ei ole tuvastanud, et XXXX OÜ või
XXXXOÜ oleksid võlgnikule müüdud kaubiku eest tasunud. XXXXOÜ pidi kaubiku eest
tasuma pärast kaubiku valduse üleandmist, kuid väidetavalt ei ole kaubiku valdust temale üle
antud. XXXX OÜ müügilepingul on omakäeline kinnitus kaubiku võtmete kättesaamise
kohta, millest järeldub, et kaubiku valdus on XXXX OÜ-l, kuid nimetatud leping ei pruugi
kehtida varem sõlmitud lepingu tõttu. Võlgnikul võib olla rahaline nõue XXXX OÜ või
rahaline nõue XXXXOÜ vastu, olenevalt sellest milline leping kehtib. Juhul, kui kehtivaks
osutub XXXXOÜ-ga sõlmitud leping, vastandub rahalisele nõudele ka võlgniku kohustus
anda üle lepingu esemeks olev kaubik ja sellisel juhul on võlgnikul vara väljaandmise nõue
XXXX OÜ vastu. Võttes arvesse, et ainsa võlausaldaja nõue on täielikult pankrotimenetluses
rahuldatud ja esineb alus lõpparuande esitamiseks, ei ole pankrotihaldur eeltoodud küsimusi
põhjalikumalt analüüsinud. Haldur eeldab, et võlausaldajal puudub täiendavate asjaolude
tuvastamise suhtes ka pankrotimenetluse seisukohast põhjendatud huvi. PankrS § 56 lg 3
kohustab haldurit olema sõltumatu võlgnikust ja võlausaldajast ning pankrotimenetluse
eesmärgiks ei saa olla osanike vaheliste äritülide lahendamine. PankrS § 2 kohaselt
rahuldatakse pankrotimenetluse kaudu võlausaldajate nõuded võlgniku vara arvel PankrS-is
seaduses ettenähtud korras ning see eesmärk on täidetud.

Andmed halduri tegevuse kohta pankrotivara valitsemisel

Võlgniku pankrotivara hulgas esemelist pankrotivara ei olnud, millest tulenevalt ei ole
pankrotihaldur pankrotivara müünud. Haldur on pankrotivara arvel kandnud
pankrotimenetluse kulud ning teinud võlausaldajatele seaduses ettenähtud väljamaksed.

Andmed pankrotimenetluses esitatud hagide läbivaatamise kohta, samuti hagide kohta, mida
haldur kavatseb veel esitada
Pankrotihaldur ei ole pankrotimenetluses esitanud hagisid ega tuvastanud lõpparuandes
kirjeldamata asjaolusid, mis võimaldaksid hagide esitamist. Olukorras, kus võlausaldaja



                                                                                             3
nõuded oleksid jäänud rahuldamata, tulnuks kõne alla nõuete (ja võimalike hagide) esitamine
XXXX OÜ või XXXXOÜ vastu.

Halduri tehtud vajalikud kulutused
Pankrotimenetluseaegsete kulude suurus on 155,32 eurot ning nende detailne ülevaade on
toodud lõpparuande punktis „Andmed PankrS §-s 146 nimetatud väljamaksete kohta“. Kulud
on kantud kooskõlastatult võlausaldajate üldkoosoleku otsusega.

Pankrotihalduri arvamus maksejõuetuse tekkimise aja ja põhjuste kohta
Pankrotihaldur ei ole tuvastanud pankrotikuriteo või raskete juhtimisvigade toimepanemist
ning märgib käesolevas aruandes, et võlgniku maksejõuetuse on põhjustanud muu asjaolu
PankrS § 22 lg-s 5 sätestatud tähenduses – täpsemalt võlgniku osanike suutmatus jätkata
ühiselt võlgniku äri arendamist.

Taotlus pankrotihalduri tasu kindlaks määramiseks
PankrS § 65¹ lg 1 sätestab, et halduri tasu alammäär pankrotivaralt suurusega kuni 6 400 eurot
on võrdne 20% pankrotivara suuruselt. Pankrotihaldur nõudis võlgniku osanikelt sisse
tasumata osakapitali kogusummas 2 500 eurot ning palub kindlaks määrata halduri tasu
alammääras 500 eurot (2 500 × 20%), millele lisandub käibemaks, so kokku 600 eurot koos
käibemaksuga. Haldur palub määrata, et halduri tasu makstakse välja advokaadibüroo
arvelduskontole, mille kaudu pankrotihaldur tegutseb.

Taotlus dokumentide hoidja määramiseks
Haldur palub määrata võlgniku dokumentide hoidjaks XXXX, kes on andnud sellekohase
kirjaliku nõusoleku.

Pankrotihaldur palub lõpetada XXXXOÜ (pankrotis) pankrotimenetlus, nimetada võlgniku
dokumentide hoidjaks XXXX, vabastada pankrotihaldur võlgniku pankrotihalduri kohustuste
täitmisest ning määrata pankrotihalduri tasu suuruseks 500 eurot, millele lisandub käibemaks
100 eurot, kokku 600 eurot.

Kohtumääruse põhjendused
Pankrotiseaduse (PankrS) § 163 lg 3 kohaselt otsustab kohus lõpparuande kinnitamise ja
pankrotimenetluse lõpetamise kümne päeva jooksul pärast vastuväidete esitamise tähtaja
möödumist, tehes selle kohta määruse. Vastavalt PankrS § 157 p-le 5 lõpeb pankrotimenetlus
lõpparuande kinnitamisega. Pankrotimenetluse lõpetamise määruses märgib kohus PankrS §
163 lg-te 4 ja 5 kohaselt, millises ulatuses on igal võlausaldajal tunnustatud nõude osa eest
jäänud raha saamata, samuti, millistele nõuetele esitas võlgnik vastuväite ja kas võlgniku
maksejõuetuse tekkimise põhjuseks on kuriteo tunnustega tegu, juhtimisviga või muu asjaolu.
Lõpparuandele vastuväiteid esitatud ei ole. Kohus leiab, et lõpparuanne vastab PankrS § 162
lg-te 2 ning 3 nõuetele ja kuulub kinnitamisele. Kohtule esitatud lõpparuandest ei nähtu, et
pankrotimenetluses oleks rikutud võlgniku või võlausaldajate õigusi, mis PankrS § 163 lg 6
kohaselt oleks aluseks lõpparuande kinnitamata jätmisele. XXXXOÜ                 (pankrotis)
maksejõuetuse põhjuseks ei ole kuriteo tunnustega tegu või raske juhtimisviga.
Tulenevalt eeltoodust kuulub XXXXOÜ (pankrotis) pankrotimenetlus lõpetamisele seoses
lõpparuande kinnitamisega.
Pankrotihalduri poolt kohtule esitatud dokumentidest ei nähtu, et võlgnik oleks
pankrotimenetluses esitatud nõudele vastuväiteid esitanud. Kuivõrd XXXXOÜ (pankrotis)
pankrotimenetluse käigus on ainsa võlausaldaja nõue täies ulatuses rahuldatud, siis ei ole

                                                                                            4
võlausaldajal jäänud tunnustatud nõude osa eest raha saamata ning käesolev määrus ei ole
täitedokumendiks PankrS § 168 tähenduses.
PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. Vastavalt PankrS § 65 lg-le 2
arvestab kohus tasu suuruse määramisel halduri töö mahtu, keerukust ja halduri kutseoskusi.
Pankrotihaldur on palunud lõpparuandes määrata halduri tasu alammääras (arvestades
pankrotivarasse laekunud summat 2 500 eurot) summas 500 eurot, millele lisandub käibemaks
100 eurot, kokku 600 eurot. Kohtule esitatud lõpparuandest nähtub, et nimetatud lõpparuanne
on pankrotihalduri poolt edastatud ka võlgniku lepingulisele esindajale ja ainsale
võlausaldajale, keegi vastuväiteid esitatud lõpparuandele, sh pankrotihalduri taotletavale
tasule, esitanud ei ole. Kohus on seisukohal, et halduri taotletava tasu suurus on mõistlik,
põhjendatud ning kooskõlas tehtud töö mahuga ja halduri kutseoskustega. Eeltoodust
tulenevalt määrab kohus pankrotihaldur XXXX tasuks 500 eurot, millele lisandub käibemaks
100 eurot. Vastavalt pankrotihalduri taotlusele tuleb tasu välja maksta advokaadibüroo
arvelduskontole, mille kaudu pankrotihaldur tegutseb.
PankrS § 66 lg 1 kohaselt on halduril õigus lisaks tasule nõuda oma kohustuste täitmiseks
tehtud vajalike kulutuste hüvitamist. Lõike 3 kohaselt kontrollib kohus lõpparuande
kinnitamisel halduri kohustuste täitmiseks tehtud kulutuste vajalikkust ja põhjendatust ning
kinnitab vajalike ning põhjendatud kulutuste suuruse. Pankrotihaldur pankrotimenetluse
kulude kinnitamist lõpparuandes taotlenud ei ole.
PankrS § 150 lg 2 alusel tasutakse pankrotimenetluse kulud pankrotivarast.
Tsiviilseadustiku üldosa seaduse (TsÜS) § 46 lg 1 kohaselt tuleb lõppenud juriidilise isiku
dokumendid anda 10 aastaks vastutavale hoiule likvideerijale või kolmandale isikule. Kohus
leiab, et vastavalt pankrotihalduri taotlusele tuleb XXXXOÜ (pankrotis) dokumentide
hoidjaks määrata XXXXOÜ (pankrotis) juhatuse liige XXXX.
PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kohus rahuldab taotluse vabastada Andrias Palmits XXXXOÜ
(pankrotis) pankrotihalduri kohustustest.




/allkirjastatud digitaalselt/
Tiia Mõtsnik
Kohtunik




                                                                                          5
