                                                                   Kriminaalasi nr. 1-16-6446




                             KOHTUOTSUS
                                   EESTI VABARIIGI NIMEL


14. septembril 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
abiprokurör           Grete Vahtra
kaitsja               Mart Missik osavõtul
arutas kokkuleppemenetluse korras avalikul kohtuistungil kriminaalasja

Kristo ÜHTID
Ik 39403200822, EV kodanik, keskharidus, emakeel – eesti keel, töötab XXXX AS, elukoht:
XXXX, varem kriminaalkorras karistamata, kaks kehtivat väärteokaristust, tõkend – elukohast
lahkumise keeld

süüdistuses KarS § 184 lg 1 järgi.

Kriminaalasja kohtulikul uurimisel kohus

                                            tuvastas

Kristo Ühtid´it süüdistatakse selles, et tema omandas ebaseaduslikult eeluurimisel tuvastamata
ajast alates kuni 19.05.2016.a, tuvastamata kohas ning isikult, suures koguses narkootilist ainet
marihuaanat (s.o narkootilise aine kogus, milline tekitab narkootilise joobe enam kui 10-le
inimesele), kokku üle 7,5 grammi.

Eelnevalt ebaseaduslikult omandatud suures koguses narkootilisest ainest marihuaanast osa hoidis
tema enda kasutuses oleva sõiduauto BMW, registreerimisnumbriga XXXX, keskkonsoolis ja
kindalaekas kuni 19.05.2016.a kella 21.15-ni, mil sõidukile teostatud vallasasja läbivaatuse käigus
võeti ära kümme minigrip kilekotti kokku 9,14 grammi marihuaanaga.

Osa eelnevalt ebaseaduslikult suures koguses omandatud narkootilisest ainest marihuaanast hoidis
tema enda juures, kuni 19.05.2016.a, mil tema kahtlustatavana kinnipidamise käigus leiti ja võeti
tema juurest ära kolm minigrip kilekotti kokku 2,36 grammi marihuaanaga.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Kanep ja selle töötlemisprodukt marihuaana (v.a Euroopa Liidu ühtsesse põllukultuuride
sordilehte võetud sordid, mille tetrahüdrokannapinooli sisaldus ei ületa 0,2%) kuulub narkootiliste
ja psühhotroopsete ainete ning nende lähteainete seaduse § 3ˡ lõike 1 ja § 4 lõike 15 alusel
kehtestatud ja sotsiaalministri 18.05.2005.a määrusega nr 73 vastu võetud „Narkootiliste ja
psühhotroopsete ainete meditsiinilisel ja teaduslikul eesmärgil käitlemise ning sellealase arvestuse
ja aruandluse tingimused ja kord ning narkootiliste ja psühhotroopsete ainete nimekirjad“ lisa 1
narkootiliste ja psühhotroopsete ainete ja ainerühmade I nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Kümnele inimesele piisab narkojoobe tekitamiseks EKEI kohtutoksikoloogiaeksperdi
XXXXvastusest järelepärimisele nähtuvalt narkootilise aine marihuaana puhul 7,5 grammist
marihuaanast. Seega käitles Kristo Ühtid marihuaanat koguses, millest piisab narkojoobe
tekitamisest vähemalt 15-le inimesele.

Seega pani Kristo Ühtid toime narkootilise aine suures koguses ebaseadusliku käitlemise,
mis on kvalifitseeritav kuriteona KarS § 184 lg 1 alusel.

Juhindudes KrMS § 245 sätetest on abiprokurör Grete Vahtra, süüdistatav Kristo Ühtid ja tema
kaitsja Mart Missik on käesolevas kriminaalasjas sõlminud kokkuleppe selles, et abiprokurör
taotleb kohtus KarS § 184 lg 1 järgi ettenähtud kuriteo toimepanemise eest Kristo Ühtid´ile
karistuseks vangistust 1 aasta.
KarS § 68 lg 1 alusel lugeda eelvangistuses viibitud aeg 19.05.2016.a - 20.05.2016.a, s.o 2 päeva
vangistust karistusaja hulka ja lõplikuks kandmisele kuuluvaks karistuseks mõista 11 (üksteist)
kuud 28 (kakskümmend kaheksa) päeva vangistust. KarS § 73 lg 1, 3 alusel määrata, et mõistetud
ärakandmata karistust ei pöörata koheselt täitmisele, kui Kristo Ühtid ei pane 1 aasta ja 6 kuu
pikkuse katseaja jooksul toime uut tahtlikku kuritegu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta, kaitsja ja abiprokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Kristo Ühtid temale KarS
§ 184 lg 1 järgi ettenähtud kuriteo toimepanemises esitatud süüdistuses süüdimõistmisele ja temale
tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Kristo Ühtid´ilt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele I
astme kuriteos süüdimõistmisega kaasnev sundraha 2,5 palga alammääras, s.o. 1075 eurot

Vastavalt KrMS § 175 lg 1 p 3 kohaselt tuleb Kristo Ühtid´il tasuda riiklikule ekspertiisiasutusele,
muule riigiasutusele või juriidilisele isikule seoses ekspertiisi tegemise või joobe tuvastamisega
tekkinud kulud. Kristo Ühtid´ilt tuleb välja mõista ekspertiisitasu summas 504 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. KrMS § 180 lg 3 alusel jätte menetluskulud, kokku summas
1579 eurot süüdistatava enda kanda, mis tuleb tasuda ositi igakuiste maksetena 12 kuu
(maksimumaeg) jooksul alates kohtuotsuse jõustumisest.


                                                 2
Asitõendid
- ekspertiisiks esitatud narkootiline aine, konfiskeerida KarS § 191 alusel ja NPALS § 7 lg 3 alusel
jätta ekspertiisiasutusele aine säilitamiseks, õppeotstarbel kasutamiseks või hävitamiseks peale
kohtuotsuse jõustumist.
- narkootilise aine ekspertiisiaktiga nr 16E-AN0563 minigrip kilekotid, kaks Orbit kirjadega
närimiskummi pakendit ja metallist kanepipurustaja, mis on antud hoiule Põhja prefektuuri
asitõendite hoidlasse asukohaga Rahumäe tee 6, Tallinn - konfiskeerida ja hävitada KrMS § 126
lg 3 p 4 alusel pärast kohtuotsuse jõustumist.

Juhindudes KrMS § 173 lg 1 p 1; § 175 lg 1 p 3,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 73 lg 1,3, § 78 p 1, § 68 lg 1, § 184 lg 5 p-st 2 ja 83² lg-st 1 kohus:

                                           otsustas

Süüdi tunnistada Kristo Ühtid KarS § 184 lg 1 järgi ja mõista karistuseks 1 aasta vangistust.

KarS § 68 lg 1 alusel arvata Kristo Ühtid´il eelvangistuses viibitud aeg 19.05.2016.a -
20.05.2016.a, s.o 2 päeva vangistust karistusaja hulka ja lõplikuks kandmisele kuuluvaks
karistuseks mõista 11 (üksteist) kuud 28 (kakskümmend kaheksa) päeva vangistust.

Vastavalt KarS § 73 lg 1 ja 3 jätta vangistus tingimis kohaldamata ning mõistetud vangistust
mitte pöörata täitmisele, kui Kristo Ühtid ei pane 1 aasta ja 6 kuu pikkuse katseaja jooksul toime
uut tahtlikku kuritegu.

KarS § 78 p 1 alusel arvestada Kristo Ühtid´ile määratud 1 aasta ja 6 kuu pikkuse katseaja
algust alates kohtuotsuse kuulutamisest, so alates 14.09.2016.a.

Tõkend – elukohast lahkumise keeld tühistada peale kohtuotsuse jõustumist.

Menetluskulud
Välja mõista Kristo Ühtid´ilt 1075 eurot sundraha ja ekspertiisitasu 504 eurot riigi tuludesse.

Menetluskulud summas 1579 eurot tasuda ositi 12 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Kristo Ühtid´ile e-posti või posti teel. Samuti
on võimalik makseinfot saada Harju Maakohtu Liivalaia kohtumaja kantselei kaudu. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

Asitõendid
- ekspertiisiks esitatud narkootiline aine, konfiskeerida KarS § 191 alusel ja NPALS § 7 lg 3 alusel
jätta ekspertiisiasutusele aine säilitamiseks, õppeotstarbel kasutamiseks või hävitamiseks peale
kohtuotsuse jõustumist.
- narkootilise aine ekspertiisiaktiga nr 16E-AN0563 minigrip kilekotid, kaks Orbit kirjadega
närimiskummi pakendit ja metallist kanepipurustaja, mis on antud hoiule Põhja prefektuuri
asitõendite hoidlasse asukohaga Rahumäe tee 6, Tallinn - konfiskeerida ja hävitada KrMS § 126
lg 3 p 4 alusel pärast kohtuotsuse jõustumist.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
                                                 3
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                                4
