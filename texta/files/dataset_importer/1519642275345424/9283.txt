                        KOHTUMÄÄRUS
Kohus                            Harju Maakohus

Kohtunik                         Kaie Almere

Määruse tegemise aeg ja koht     16. august 2016 Tallinn, Kentmanni kohtumaja

Tsiviilasja number               2-16-107406

Tsiviilasi                       OÜ XXXXhagi XXXXAS vastu võla nõudes
Menetlusosalised ja nende        Hageja OÜ XXXX(registrikood XXXX, asukoht XXXX),
esindajad                        lepinguline esindaja Mehis XXXX
                                 Kostja XXXXAS (registrikood XXXX, asukoht XXXX),
                                 lepinguline esindaja Erik Lepik

Menetlustoimingu tegemise viis   Kompromissi kinnitamine kirjalikus menetluses

RESOLUTSIOON
1. Kinnitada XXXXOÜ ja XXXXAS vahel sõlmitud kompromiss alljärgnevas:
   1.1 Hagejal esineb majandus ja kutsetegevuses teostatud kaubandustehingutest ning
       nende alusel väljastatud arvete alusel kostjale müüdud kauba eest tasumise
       nõudeõigus summas 2 670,91 eurot koos käibemaksuga, lisaks nõue viivisele
       summas 82,52 eurot, (perioodist 11.12.2015 kuni 06.04.2016) ja võla kohtueelse
       sissenõudmise kulunõue 40 eurot, kokku 2 793,43 eurot, koos käibemaksuga.
   1.2 Pooled ei vaidlusta tehingute toimumist ega nende sisu. Kaup on hageja poolt üle
       antud ja kostja poolt kätte saadud, pretensioone ei esine.
   1.3 Kostja, XXXXAS teeb ettepaneku vaidlus lõpetada kompromisskokkuleppega.
       XXXXAS on nõus tasuma XXXXOÜ-le summa 2 793,43 eurot.
   1.4 Kostja ettepanekul ja hageja nõustumisel, tasub kostja hagejale hagimenetluse
       lõpetamiseks 2 793,43 eurot, poole riigilõivust summas 137,50 eurot ja
       menetluskulude katteks 150 eurot (mis on kolmandikuni vähendatud tegelik
       menetluskulu). Kokku tasub kostja hagejale 3 080,93 eurot kolme panga päeva
       jooksul alates kompromissi kinnitava kohtumääruse jõustumisest.
   1.5 Kostja tasub maksed hageja, XXXXOÜ arvelduskontole XXXXXXXXXXXXXXX.
   1.6 Pooled nõustuvad eeltoodu alusel menetluse lõpetamisega Harju MK tsiviilasjas nr
       2-16-107406 ja ei esita vastastikku muid, käesolevas kompromissis käsitlemata
       nõudeid.
   1.7 Hageja taotleb kohtult poole hagi esitamisel tasutud riigilõivu tagastamist, summas
       137,50 eurot hageja kontole nr XXXXXXXXX, TSMS § 150 lg 2 p 1 alusel.
   1.8 Juhindudes TsMS § 661 lg-st 4 lepivad pooled kokku kompromisslepingu
       kinnitamise ja menetluse lõpetamise määruse peale määruskaebuse esitamise
        tähtaja lühendamises 1 (ühe) päeva peale.
    1.9 Pooled kinnitavad, et nad on teadlikud kompromisslepingu sõlmimise ning selle
        kohtu poolt kinnitamise ja kompromisslepingus sätestatud asjaoludel tsiviilasjas nr
        2-16-107406 menetluse lõpetamise õiguslikest tagajärgedest.
2. Lõpetada menetlus tsiviilasjas nr 2-16-107406 XXXXOÜ hagis XXXXAS vastu võla
   nõudes.
3. Tagastada XXXXOÜ taotluse alusel hagejale pool hagi esitamisel tasutud riigilõivust,
   s.o 137,50 eurot. Tagastatav riigilõiv kanda hageja arvelduskontole nr
   XXXXXXXXXXXXXX.
Edasikaebamise kord ja tähtaeg
Tulenevalt poolte kokkuleppest ja tsiviilkohtumenetluse seadustiku (TsMS) § 661 lg-st 4 võib
kohtumäärusele esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 1 (ühe) päeva jooksul alates määruse kättetoimetamisest.
Asjaolud ja kohtumääruse põhjendused
Harju Maakohtu menetluses on XXXXOÜ hagi XXXXAS vastu võla nõudes.
Pooled sõlmisid kompromissi ning esitasid selle 04.08.2016 kohtule kinnitamiseks. Pooled
paluvad kohtul kinnitada kompromiss ja lõpetada tsiviilasja nr 2-16-107406 menetlus. Hageja
palub TsMS § 150 lg 2 p 1 alusel tagastada pool tsiviilasjas tasutud riigilõivust, s.o 137,50
eurot.
TsMS § 428 lg 1 p 4 kohaselt lõpetab kohus menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt võivad pooled
menetluse kuni hagi kohta tehtud lahendi jõustumiseni lõpetada kompromissiga. Kohus
kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused. TsMS § 430 lg 3 kohaselt kohus
ei kinnita kompromissi, kui see on vastuolus heade kommetega või seadusega või rikub olulist
avalikku huvi või kui kompromissi ei ole võimalik täita. Antud kompromiss ei ole vastuolus
heade kommete või seadusega ega riku avalikku huvi ja seda on võimalik täita. Kohus leiab,
et kompromiss tuleb kinnitada ja menetlus asjas lõpetada.
TsMS § 150 lg 2 p 1 kohaselt tagastatakse kompromissi korral pool riigilõivust. TsMS § 150
lg 4 kohaselt tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Hageja on
taotlenud kohtult kompromissi sõlmimisega seoses poole riigilõivu tagastamist. Hageja on
tasunud haginõudelt tasunud riigilõivu kogusummas 275 eurot. Kohus leiab, et vastavalt
hageja taotlusele tuleb seoses kompromissi sõlmimisega tagastada hagejale menetluses
tasutud riigilõivust pool, so 137,50 eurot.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud määruskaebuse esitamise aja ühe päevani.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Pooled on menetluskulude jaotuses kokku leppinud.



/allkirjastatud digitaalselt/
Kaie Almere
kohtunik
