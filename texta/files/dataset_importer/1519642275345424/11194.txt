                      KOHTUOTSUS
                    EESTI VABARIIGI NIMEL
                          Tagaseljaotsus

Kohus                  Tartu Maakohus

Kohtukoosseis          Kohtunik Epp Tombak

Otsuse avalikult       4.juuli 2016. a, Võru tn. 12, Põlva
teatavaks-tegemise
aeg ja koht

Tsiviilasja number     2-15-125387

Tsiviilasi             Era Liisingu Inkassoteenused AS hagi A. O. (O. )
                       vastu võlgnevuse väljamõistmiseks

Hagi hind              1500 eurot

Menetlusosalised ja    Hageja: Era Liisingu Inkassoteenused AS –
                       registrikood 10625474; asukoht Tartu mnt 24-15,
nende esindajad
                       Tallinn 10115
                       Lepinguline esindaja: Kristjan Vahar – Tallinna
                       Õigusbüroo OÜ; e-post: kristjan@tallinnlaw.ee
                       Kostja: A. O. – isikukood xxxxxxxxxxx; elukoht
                       xxxxxxxxxxxxxxxxxxxxxxxxxxxxxxxxxxxxxxxx
                       xxxxxxxxxxxxxx;
                       e-post:
Kirjalik menetlus
RESOLUTSIOON

1. Rahuldada Era Liisingu Inkassoteenused AS hagi A. O. (O. ) vastu
tagaseljaotsusega.

2. Välja mõista A. O. Era Liisingu Inkassoteenused AS kasuks
21.06.2014. a SMS Laen AS ja A. O. vahel sõlmitud laenulepingust nr
xxxxxx tulenev võlgnevus 1500 (üks tuhat viissada) eurot, sealhulgas
põhivõlgnevus 800 eurot, intress 45,40 eurot, võla sissenõudmise kulud
13,60 eurot ja sissenõutavaks muutunud viivis 641 eurot.

3. Määrata kindlaks A. O. poolt Era Liisingu Inkassoteenused AS-ile
hüvitatavate menetluskulude suurus 320 (kolmsada kakskümmend)
eurot.

4. Hüvitamisele kuuluvatelt menetluskuludelt tuleb tasuda viivist
alates   käesoleva     lahendi     jõustumisest      kuni    täitmiseni
võlaõigusseaduse (VÕS) § 113 lg 1 teises lauses ettenähtud ulatuses.
5. Toimetada tagaseljaotsus kätte hageja esindajale ja kostjale.

6. Tunnistada tagaseljaotsus tagatiseta viivitamata täidetavaks.

Kaja esitamine

Kostja võib 30 päeva jooksul alates tagaseljaotsuse kättetoimetamisest
taotleda kajas Tartu Maakohtult menetluse taastamist. Kui
tagaseljaotsus toimetatakse kätte avalikult, võib kaja esitada 30 päeva
jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.

Kui tagaseljaotsus tehti eelmenetluses seetõttu, et kostja ei vastanud
tähtaegselt kohtule või ei ilmunud eelistungile, tuleb kajale lisada kõik
asja ettevalmistamise lõpuleviimiseks vajalik (Tsiviilkohtumenetluse
seadustiku (TsMS) § 416 lg 2).
Kajalt tasutakse riigilõivu asemel kautsjonina summa, mis vastab
riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot (TsMS § 142 lg 1 ja 2).

Apellatsioonkaebuse esitamine

Hageja, kelle avalduse alusel on tehtud tagaseljaotsus või kelle

                                                                 2 (6)
avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, võib esitada otsuse peale
apellatsioonkaebuse Tartu Ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel
otsuse avalikult teatavakstegemisest. Kui apellant soovib asja arutamist
kohtuistungil, peab ta seda apellatsioonkaebuses märkima; vastasel
juhul loetakse, et ta on nõus asja lahendamisega kirjalikus menetluses.

Selgitus menetlusabi taotlejale

Kui menetlusosaline soovib taotleda menetlustoimingu tegemiseks
riigi menetlusabi, peab ta seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise
puuduse kõrvaldamiseks, mis on seotud menetlusabi taotlemisega,
annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil.

Kohtuotsuse põhjendused

Tulenevalt TsMS § 407 lõigetest 1-3 võib kohus hageja nõusolekul
hagi tagaseljaotsusega rahuldada hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt hagile vastanud.
Hageja nõusolekut tagaseljaotsuse tegemiseks eeldatakse, kui hageja
ei ole kohtule teatanud, et ta ei soovi tagaseljaotsuse tegemist.
Tagaseljaotsuse võib teha kohtuistungit pidamata. Hageja on
hagiavalduses taotlenud hagi rahuldamist tagaseljaotsusega kui kostja
tähtaegselt hagile ei vasta (tl 18).

Hagimaterjalid on kostjale isiklikult kätte toimetatud 07.04.2016. a (tl
95).

Kohus määras hagile vastamise tähtajaks 30 päeva arvates
hagimaterjalide kättetoimetamisest. Kostja ei ole kohtu määratud


                                                                 3 (6)
tähtaja jooksul ega ka hiljem hagile vastanud. Samuti ei ole kostja
kohtule teatanud mõjuvast põhjusest hagile vastamata jätmiseks.

TsMS § 444 lg 3 alusel võib kohus tagaseljaotsuse teha kirjeldava ja
põhjendava osata.
Kohtuotsuse tegemise õigusliku põhjendusena peab kohus vajalikuks
märkida, et hageja nõude aluseks on SMS Laen AS ja kostja vahel
21.06.2014. a sõlmitud laenulepingust nr xxxxxx, millest tuleneva
nõude on SMS Laen AS loovutanud hagejale.
Hagi rahuldamise õiguslikeks alusteks on võlaõigusseaduse (VÕS) §-
d 76 lg 1, 101 lg 1 p-d 1 ja 6 ning 113 lg 1.
VÕS § 76 lg 1 sätestab, et kohustus tuleb täita vastavalt lepingule või
seadusele.
VÕS § 101 lg 1 p 1 ja 6 alusel võib võlausaldaja nõuda kohustust
rikkunud võlgnikult kohustuse täitmist ning rahalise kohustuse
täitmisega viivitamise korral viivist.
VÕS § 113 lg 1 kohaselt rahalise kohustuse täitmisega viivitamise
korral võib võlausaldaja nõuda võlgnikult viivitusintressi (viivis),
arvates kohustuse sissenõutavaks muutumisest kuni kohase täitmiseni.
Viivise määraks loetakse käesoleva seaduse §-s 94 sätestatud
intressimäär, millele lisandub kaheksa protsenti aastas. Kui lepinguga
on ette nähtud kõrgem intressimäär kui seadusjärgne viivisemäär,
loetakse viivise määraks lepinguga ettenähtud intressimäär.

Menetluskulude jaotus

TsMS § 173 lõike 1 kohaselt märgib asja menetlenud kohus
kohtuotsuses menetluskulude jaotuse menetlusosaliste vahel. Kuna
kohus hagi rahuldab, tuleb menetluskulud TsMS § 162 lg 1 alusel jätta
kostja kanda.

TsMS § 177 lg 1 kohaselt määratakse kohtuotsuses kindlaks ka
menetluskulude rahaline suurus. Vastavalt TsMS § 138 lg 1 on
menetluskulud menetlusosaliste kohtukulud ja kohtuvälised kulud,
osundatud paragrahvi 2. lõige sätestab, et kohtukulud on riigilõiv,
kautsjon ning asja läbivaatamise kulud.



                                                                4 (6)
Hageja on hagiavalduses taotlenud kostjalt menetluskuluna maksekäsu
kiirmenetluse ja hagiavalduse esitamisel tasutud riigilõivu, kokku
summas 200 eurot ning õigusabikulude summas 120 eurot
väljamõistmist.
Riigilõivude tasumist on kontrollitud (tl 90 pöördel), tasutud riigilõivu
suurus tuleneb riigilõivuseadusest.

TsMS § 175 lg 1 sätestab, et kui menetlusosaline peab menetluskulude
jaotust kindlaks määrava kohtulahendi kohaselt kandma teise
menetlusosalise lepingulise esindaja kulud, mõistab kohus esindaja
kulud nende rahalise kindlaksmääramise korral välja põhjendatud ja
vajalikus ulatuses. Lepinguline esindaja on menetlusosalist menetluses
esindav advokaat või muu tehinguga määratud esindaja. Hageja on
hagiavalduses     taotlenud    menetluskuluna    ka    õigusabikulude
väljamõistmist kostjalt summas 120 eurot (tl 17-18).

Arvestades õigusabi mahtu, mis seisnes hagi aluseks olevate
dokumentidega tutvumises, dokumentide komplekteerimises ja
hagiavalduse koostamises kohtule, on kohtu hinnangul tasu nimetatud
toimingute eest summas 120 eurot põhjendatud.

Seega tuleb kostjalt hageja kasuks menetluskulude katteks välja
mõista kokku 320 (200+120) eurot.

Hageja on taotlenud hüvitamisele kuuluvatelt menetluskuludelt viivise
tasumist TsMS § 177 lg 2 alusel. Osundatud sätte kohaselt märgib
kohus menetluskulude kindlaksmääramist taotlenud isiku avalduse
alusel menetluskulude kindlaksmääramise lahendis, et hüvitamisele
kuuluvatelt menetluskuludelt tuleb tasuda menetluskulude suurust
kindlaks tegeva lahendi jõustumisest alates kuni täitmiseni viivist
VÕS § 113 teises lauses ettenähtud ulatuses.

Kohtuotsuse teatavakstegemine ja täidetavaks tunnistamine

Vastavalt TsMS § 455 lg 1 toimetab kohus otsuse menetlusosalistele
kätte.



                                                                  5 (6)
TsMS § 468 lg 1 p 2 kohaselt tunnistab kohus tagaseljaotsuse omal
algatusel tagatiseta viivitamata täidetavaks.


/allkirjastatud digitaalselt/

Epp Tombak
Kohtunik




                                                           6 (6)
