                             KOHTUMÄÄRUS

 Kohus                           Viru Maakohus
 Kohtunik                        Viljo Junolainen
 Tsiviilasja number              2-16-1194
 Määruse tegemise aeg ja koht    01. veebruar 2016. a, Jõhvi
 Tsiviilasi                      A.    D.   avaldus      A.    D.     pärandvara      pankroti
                                 väljakuulutamiseks


 Menetlusosalised ja nende       Avaldaja (pärija):        A. D. (IK xxx, elukoht: xxx)
 esindajad


                                 Võlgnik:                  A. D. (IK xxx, surnud 15.11.2014. a)
                                                           pärandvara



RESOLUTSIOON


1. Võta pankrotiavaldus menetlusse ja rahuldada A. D. avaldus.

2. Kuulutada välja A. D. (isikukood xxx, surnud 15.11.2014. a) pärandvara pankrot 01.
veebruaril 2016. a kell 16.00.

3. Nimetada A. D. pärandvara            pankrotihalduriks Hillar Villers (JeweLex
Advokaadibüroo OÜ, Sompa 3,             Jõhvi, 41533 Ida-Viru maakond, e-post:
hillar.villers@jewelex.ee ).

4. Peatada A. D. pärandvara suhtes toimuv sundtäitmine.

5. Määrata võlausaldajate esimese üldkoosoleku toimumise ajaks 26. veebruar 2016. a kell
11.00 Viru Maakohtu Jõhvi kohtumajas aadressil Jõhvi, Kooli tn 2 A.

6. Pankrotimäärus kuulub viivitamatult täitmisele.

7. Võlausaldajad on kohustatud hiljemalt kahe kuu jooksul pankrotiteate väljaandes
Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nende tekkimise

1
alustest ja nõude tähtajast. Sama tähtaja jooksul on kohustatud kõik isikud, kelle valduses
on ükskõik mis alusel võlgniku vara, teatama sellest haldurile. Kui nõue esitatakse pärast
nimetatud tähtaja möödumist ning võlausaldajate üldkoosolek nõude esitamise tähtaega
ei ennista, siis võetakse nõue vastavalt PankrS § 102 lg 2 kaitsmisele, kuid tunnustamise
korral rahuldatakse pärast õigeaegselt esitatud tunnustatud nõuete rahuldamist.
Pankrotivõlgnikule võlgnetavate kohustuste täitmist võib pärast pankroti
väljakuulutamist vastu võtta üksnes pankrotihaldur.

8. Kohtumääruse resolutsioon avaldada väljaandes                   Ametlikud     Teadaanded.
Pankrotimäärus saata avaldajale ja pankrotihaldurile.


EDASIKAEBAMISE KORD


Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.


ASJAOLUD


1. A. D. esitas Viru Maakohtule A. D. pärandvara pankroti väljakuulutamiseks.

2. Pankrotiavalduse kohaselt on avaldaja oma isa A. D., kes suri 15.11.2014. a, pärija. Avaldaja
taotles pärandvara inventuuri ning inventuuri käigus ilmnes, et pärandajal on kolm sõiduautot,
mille asukoht ja väärtus ei ole teada ning rahalised kohustused: If pc Insurance AS nõue 265,23
eurot (täiteasi 158/2001/1482) ja Aino Nahko nõue 1 974,87 eurot (täiteasi 140/2007/1809),
millele lisanduvad kohtutäiturite tasud.



KOHTUMÄÄRUSE PÕHJENDUSED


3. Kohus rahuldab A. D. avalduse A. D. pärandvara pankroti väljakuulutamiseks.

4. Vastavalt pankrotiseaduse (PankrS) § 31 lg 1 kuulutab kohus pankroti välja, kui võlgnik on
maksejõuetu.

5. PankrS § 9 lg 2 sätestab, et võlgniku surma korral võib pankrotiavalduse tema vara suhtes
esitada ka võlgniku pärija, testamenditäitja või pärandi hooldaja. Sel juhul kohaldatakse
pankrotiavaldusele vastavalt võlgniku pankrotiavalduse kohta sätestatut.

6. PankrS § 31 lg 4 kohaselt, kui pankrotiavalduse on esitanud võlgnik, siis eeldatakse, et ta on
maksejõuetu.

7. Asja materjalidest nähtub, et A. D. vara pärijaks on tema poeg A. D.. Jõhvi kohtutäituri Risto
Kütti poolt koostatud pärandvara nimekirja kohaselt kuuluvad A. D.le järgmised varad: SEB
Progressiivne Pensionifond 140,351 osakut väärtusega 144,55 eurot, sõiduauto Volvo 340

2
(298AJB), sõiduauto Volvo 340 (921AJF) ja sõiduauto Fiat Uno (651AIX). Sõidukitel puudub
liikluskindlustus. Kohtutäituril puudub info sõidukite asukoha ja väärtuse kohta. A. D.l on
järgmised võlad: täiteasi 158/2001/1482, võlausaldaja If pc Insurance AS, nõue 265,23 eurot,
millele lisandub kohtutäituri tasu 15,98 eurot ja täiteasi 140/2007/1809, võlausaldaja Aino
Nahko, nõue 1 974,87 eurot, millele lisandub kohtutäituri tasu 530,91 eurot.

8. PankrS § 15 lg 2 kohaselt, kui pankrotiavalduse on esitanud füüsilisest isikust võlgnik, võib
kohus võlgniku varalist olukorda arvestades jätta ajutise halduri nimetamata ja 10 päeva jooksul
pankrotiavalduse saamisest pankroti välja kuulutada.

9. Vandeadvokaat Hillar Villers on andnud kohtule nõusoleku asuda täitma pankrotihalduri
ülesandeid võlgniku pankrotimenetluses. Kohus leiab, et Hillar Villers vastab pankrotihalduri
kohta kehtestatud nõuetele ning nimetab Hillar Villersi pankrotihalduriks A. D. pärandvara
pankrotimenetluses.

10. Kooskõlas PankrS § 31 lg 6, määrab kohus võlausaldajate esimese üldkoosoleku toimumise
ajaks 26. veebruari 2016. a kell 11.00 Viru Maakohtu Jõhvi kohtumajas.




/ allkirjastatud digitaalselt /




Viljo Junolainen
Kohtunik




3
