                                                                                     2-16-115579




                                 KOHTUOTSUS
                                   TAGASELJAOTSUS
                                   Eesti Vabariigi nimel

Kohtuasja number                  2-16-115579
Otsuse tegemise aeg ja koht       27. oktoober 2016, Narva kohtumaja
Kohus                             Viru Maakohus
Kohtunik                          Aarne Lõhmus
Kohtuasi                          Aktsiaseltsi MEKE Sillamäe hagi O L vastu võlgnevuse
                                  nõudes
Kohtuistungi toimumise aeg        Kirjalik menetlus
Hagihind                          528 eurot
Menetlusosalised ja esindajad     Hageja:             Aktsiaselts MEKE Sillamäe (rk 10337120)
                                  Hageja esindaja:    Inna Dmitrijeva (lepinguline esindaja)
                                  Kostja:             O L (ik XXX)
RESOLUTSIOON

   1. Rahuldada hagi tagaseljaotsusega.

   2. Välja mõista O L Aktsiaseltsi MEKE Sillamäe kasuks 528 (viissada kakskümmend
      kaheksa) eurot.

   3. Jätta menetluskulud O L kanda.

   4. Välja mõista O L Aktsiaseltsi MEKE Sillamäe kasuks menetluskulud 125 (ükssada
      kakskümmend viis) eurot.

   5. Kohtuotsus kuulub täitmisele viivitamatult.

EDASIKAEBE KORD

Hagejal on õigus esitada apellatsioonkaebus Tartu Ringkonnakohtule 30 päeva jooksul, alates
tagaseljaotsuse kättetoimetamisest, kuid mitte hiljem kui viie kuu möödumisel esimese astme
kohtu otsuse avalikult teatavakstegemisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kostjal on õigus esitada tagaseljaotsuse peale menetluse taastamiseks kaja Viru Maakohtule 30
päeva jooksul tagaseljaotsuse kättesaamise päevast arvates. Kui tagaseljaotsus toimetati kostjale

                                                                                               1(3)
                                                                                        2-16-115579

kätte avalikult, teatavakstegemisega teadaandega väljaandes Ametlikud Teadaanded, siis võib kaja
esitada 30 päeva jooksul alates päevast, kui kostja sai tagaseljaotsusest või selle täitmiseks
algatatud täitemenetlusest teada.

Kaja võib esitada, kui kostja poolt hagiavaldusele vastamata jätmine oli tingitud mõjuvatest
põhjustest. Kaja võib esitada sõltumata mõjuva põhjuse olemasolust, kui hagi toimetati kostjale
või tema esindajale kätte muul viisil kui isiklikult allkirja vastu üleandmisega. Koos kajaga tuleb
kohtule esitada kõik asja ettevalmistamise lõpuleviimiseks vajalik, s.o. tsiviilkohtumenetluse
seadustiku (TsMS) § 394 nõuetele vastav kirjalik hagiavalduse vastus koos lisadega. Kajalt
tasutakse kautsjon, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.

Kohus selgitab, et vastavalt TsMS § 187 lg-le 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

ASJAOLUD

Hageja esitas 05. oktoobril 2016 kohtule hagiavalduse kostja vastu võlgnevuse nõudes, milles
palub mõista kostjalt välja kostja korteriomandi teenindamise eest võlgnevus kokku summas 528
eurot. Hageja väitel on kostja XXX asuva korteriomandi omanik ning hageja teenindab elumaja
aadressil Maksim Gorki tn 7, Sillamäe linn. Seisuga 01. oktoober 2016 kostja võlgnevus
(ajavahemikul 01. september 2014 - 30. september 2016) moodustab 528 eurot, s.h. 452,19 eurot
kostja omandi teenindamise eest (hageja teenused) ja 75,81 eurot tarbitud soojusenergia eest.

PÕHJENDUSED

Kohus, tutvunud tsiviilasja materjalidega, leiab, et hagi tuleb rahuldada tagaseljaotsusega.

Kohus on saatnud hagimaterjalid kostjale koos kirjaliku vastuse esitamise kohustusega hiljemalt
14 päeva jooksul hagimaterjalide kättetoimetamisest. Hagimaterjalid on kostjale nõuetekohaselt
kätte toimetatud (t.l.-32). Kohus hoiatas kostjat, et hagile vastuse esitamata jätmise korral võib
kohus hagi rahuldada tagaseljaotsusega. Kohtu määratud tähtajaks ei ole kostja kohtule vastanud.

Tsiviilkohtumenetluse seadustiku (edaspidi TsMS) § 407 lg 1 teise lause kohaselt loeb kohus
hageja esitatud faktilised väited kostja poolt omaksvõetuks.

Korteriomandiseaduse (KOS) § 13 lg 1, võlaõigusseaduse (VÕS) § 101 lg 1 p 1 ja VÕS § 108 lg 1
alusel rahuldab kohus hagi tagaseljaotsusega ja mõistab kostjalt hageja kasuks välja korteriomandi
Maksim Gorki tn 7-4, Sillamäe linn teenindamise eest võlgnevuse perioodi 01. september 2014
kuni 30. september 2016 eest summas 528 eurot.

MENETLUSKULUD

Lähtuvalt TsMS § 162 lg 1 ja lg 2 jätab kohus kõik menetluskulud täies ulatuses kostja kanda ning
kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.
Vastavalt TsMS § 175 lg 1 mõistab kohus kulud välja põhjendatud ja vajalikus ulatuses.


                                                                                               2(3)
                                                                                    2-16-115579

Hageja nimetab enda menetluskuludeks hagiavalduse esitamiselt tasutud riigilõivu 125 eurot.

Kohus leiab, et hageja menetluskulud 125 euro riigilõivu osas on hagiavalduse esitamise ajal
kehtinud riigilõivuseaduse (RLS) § 59 lg 1 ja RLS lisa 1 alusel põhjendatud.

Kostjalt tuleb hageja kasuks välja mõista hageja menetluskulud 125 eurot.

Digitaalne allkiri

Aarne Lõhmus
Kohtunik




                                                                                              3(3)
