                               KOHTUMÄÄRUS
Kohus                               Viru Maakohus
Määruse tegemise aeg ja koht        9. detsember 2016 a. Jõhvi kohtumajas
Asja number                         4-16-8513
Kohtunik                            Deniss Minzatov
Kohtuistungi sekretär               Piret Juuse
Tõlk                                Valentina Michelson-Ipbüker
Taotlus                             Tallinna Linnavalitsuse (Tallinna Munitsipaalpolitsei Ameti
                                    kaudu) taotlus Nikolai Gerassimenko´le asenduskaristuse
                                    määramiseks
Menetlusosaline                     Võlgnik Nikolai Gerassimenko, isikukood 37306082236,
                                    elukoht xxx
Istungi toimumise aeg               9.12.2016
RESOLUTSIOON:                       Juhindudes VTMS § 211 lg 1 ja KarS § 72, kohus

                                    MÄÄRAS:

Rahuldada Tallinna Linnavalitsuse (Tallinna Munitsipaalpolitsei Ameti kaudu) taotlus ning
asendada Tallinna Linnavalitsuse (Tallinna Munitsipaalpolitsei Ameti kaudu) 28.02.2014
otsusega väärteoasjas nr 410114004382 Nikolai Gerassimenko´e ÜTS § 547 lg 1 alusel määratud
rahatrahv 40 eurot s.o. 10 trahviühikut arestiga 1 (üks) päev.

Aresti kandmise aja algust arvestada Nikolai Gerassimenkole koheselt pärast varasemalt
määratud ning hetkel kantava karistuse ärakandmist.

Määruse ärakiri edastada Nikolai Gerassimenko´le, Tallinna Linnavalitsusele (Tallinna
Munitsipaalpolitsei Ameti kaudu) ja PPA Ida prefektuurile.

Edasikaebamise kord

Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


ASJAOLUD JA MENETLUSE KÄIK

Nikolai Gerassimenko on karistatud Tallinna Linnavalitsuse (Tallinna Munitsipaalpolitsei Ameti
kaudu) 28.02.2014 otsusega väärteoasjas nr 410114004382 ÜTS § 547 lg 1 alusel rahatrahviga
10 trahviühikut s.o. 40 eurot. Otsus jõustus 26.03.2014. Rahatrahv on käesoleva ajani tasumata.
Rahatrahvi sissenõudmiseks Nikolai Gerassimenko suhtes algatati 04.04.2014 täitemenetlus nr
066/2014/711. Tasumata rahatrahvi jääk on 40 eurot. Kohtutäitur on kontrollinud võlgniku vara
olemasolu ning talle teadaolevatel andmetel puudub võlgnikul vara või ei ole selle väärtus
küllaldane, et katta vara realiseerimisega tekkivaid kulusid.
Tallinna Linnavalitsus (Tallinna Munitsipaalpolitsei Ameti kaudu) esitas maakohtule avalduse
asenduskaristuse määramiseks. Avalduse kohaselt ei tasunud menetlusalune isik Nikolai
Gerassimenko rahatrahvi õigeaegselt vabatahtlikult. Täitemenetluse käigus laekumisi ei olnud.
                                                                                                1
Kohtutäitur teatas kohtuvälisele menetlejale eelnimetatud rahatrahvi täitmise võimatusest
Täitemenetluse seadustiku § 201 lg 1 järgi. Eeltoodu alusel taotles kohtuväline menetleja
otsustada väärteoasjas nr 410114004382 rahatrahvi summas 40 eurot asendamine.

Nikolai Gerassimenko selgitas, et trahv on tema poolt tasumata. Praegu ei ole raha selle
tasumiseks. Aresti kanda ei sooviks, aga teisi võimalusi selle asendamiseks ei oska pakkuda.

Kohus leiab, et avaldus kuulub rahuldamisele.
VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata
KarS § 72 lõigetes 1-3 on sätestatud, et kui süüdlane ei tasu talle määratud või mõistetud
rahatrahvi, asendab kohus rahatrahvi arestiga, kusjuures rahatrahvi kümnele trahviühikule vastab
üks päev aresti ning aresti alammääraks on üks päev.

Kohus on seisukohal, et mõistetud rahatrahv tuleb asendada arestiga.

Kohtuvälise menetleja otsuse tegemisest möödunud perioodi jooksul ei ole Nikolai
Gerassimenko trahvi suutnud tasuda. Tal puuduvad selleks vahendid ja realiseerimiseks võimalik
vara. Väärteo eest karistuse määramise ja karistuse täitmise vaheline ajavahemik ei saa venida
nii pikaks, et määratud karistuse mõju hajub. Sundtäitmise, sealhulgas trahvi asendamise sisu ja
mõte seisneb mõistetud karistuse vääramatuse tagamises. Karistuse vääramatus kujutab endast
muuhulgas otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki.
Mõjuvaid põhjusi rahatrahvi tasumata jätmiseks ei ole, samuti puuduvad aresti kohaldamist
välistavad asjaolud.

Seega Nikolai Gerassimenkole Tallinna Linnavalitsuse (Tallinna Munitsipaalpolitsei Ameti
kaudu) 28.02.2014 otsusega määratud tasumata rahatrahv 40 trahviühikut tuleb asendada KarS §
72 lg 1 ja lg 2 alusel arestiga 1 päev.


Kohtunik
(allkirjastatud digitaalselt)
Deniss Minzatov




                                                                                              2
