                                                                                   1-15-8267




                       KOHTUMÄÄRUS
 Kohus                               Tartu Maakohus

 Määruse tegemise aeg ja koht        22. veebruar 2016.a, Võru kohtumaja

 Kriminaalasja number                1-15-8267

 Kohtunik                            Marju Persidskaja

 Kriminaalasja nimetus               Tartu Vangla kriminaalhooldusosakonna Võru esinduse
                                     kriminaalhooldusametniku Riina Mandeli erakorraline
                                     ettekanne Tamar Palule täiendava kohustuse
                                     määramiseks.

 Süüdlane                            Tamar Palu, isikukood: 37507316531, elukoht:
                                     xxxxxxx-xxxxxxxxxxxxxxxxxxxxxxxxxx.

 Kriminaalhooldusametnik             Tartu Vangla kriminaalhooldusosakonna Võru esinduse
                                     kriminaalhooldusametnik Riina Mandel.

 Asja arutamise viis                 Kirjalikus menetluses


RESOLUTSIOON

Juhindudes KrMS §-dest 427, 432 ja KarS §-dest 74 lg 4, 75 lg 2 p 2 kohus m ä ä r a s:

 1. Rahuldada kriminaalhooldaja erakorraline ettekanne Tamar Palule täiendava
    kohustuse määramiseks.
 2. KarS § 74 lg 4 ja KarS § 75 lg 2 p 2 alusel määrata Tamar Palule käitusmiskontrolli
    ajaks täiendav kohustus – mitte tarvitada alkoholi.
 3. Määrus saata süüdlasele Tamar Palule ja kriminaalhooldajale.

Edasikaebamise kord

Määruse peale on kohtumenetluse pooltel, samuti menetlusvälisel isikul, kui kohtumäärusega
on piiratud tema õigusi või seaduslikke huve, õigus esitada määruskaebus Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast kohtumäärusest teada
või pidi teada saama.

Kohtus tuvastatud asjaolud

Tartu Maakohtu 07.10.2015.a otsusega nr 1-15-8267 tunnistati Tamar Palu süüdi KarS § 263
lg 1 p 2 järgi ja karistuseks mõisteti 6 kuud vangistust. KarS § 68 alusel loeti Tamar Palu
                                                                                       1-15-8267

eelvangistuses viibitud aeg karistusaja hulka ning Tamar Palu poolt kandmisele kuuluvaks
karistuseks loeti 5 kuud ja 27 päeva vangistust. KarS § 74 lg 1 ja 3 alusel jäeti vangistus Tamar
Palu suhtes tingimisi 1 aasta ja 6 kuu pikkuse katseajaga kohaldamata ja täitmisele pööramata.
Tamar Palu määrati katseajaks kriminaalhooldusametniku järelevalve alla ja teda kohustati
järgima KarS § 75 lg-s 1 sätestatud kontrollnõudeid.

17.02.2016.a     esitas   Tartu   Vangla     kriminaalhooldusosakonna      Võru    esinduse
kriminaalhooldusametnik erakorralise ettekande Tamar Palu kohta. Erakorralise ettekande
kohaselt on Tamar Palu esitanud taotluse lisakohustuse – mitte tarvitada alkoholi –
määramiseks. Suusõnaliselt on isik selgitanud, et tal esineb tõsiseid probleeme alkoholi
liigtarvitamisega ja ta soovib määrata lisakohustust – mitte tarvitada alkoholi. T. Palu on
andnud seletused 01.01.2016.a, 02.01.2016.a ja 22.01.2016.a toimunud juhtumite kohta.

Esmakohtumine toimus 29.10.2015.a. Tamar Palu on kohtu poolt määratud kontrollnõudeid
täitnud korrektselt. Ta on teinud koostööd kriminaalhooldusametnikuga. Tamar Palu käib
rehabilitatsiooniprogrammis Vihaohjamine, mis alustas 13.01.2016.a. Isikule on määratud
keskmine puue. Politseist ja muudest allikatest on laekunud korduvalt teateid Tamar Palu
alkoholi tarvitamisest tingitud ebameeldiva käitumise kohta. Koostöös politseiga teostasid
kodukülastuse 22.01.2016.a, kuid ust ei avatud. Tamar Palu ema sõnul ei olevat ta viimasel
paaril päeva koju saanud ning seetõttu ööbinud Naiste varjupaigas. Tamar Paluga on vesteldud
tema probleemidest ning ta on andnud nõusoleku pöörduda kohtu poole lisakohustuse – mitte
tarvitada alkoholi – määramiseks. Tamar Palu kohta on laekunud politseist teateid, et tema
01.01.2016.a kella 21.59 ajal oli joobes xxxxxxxxxxxxxxxxxxx maja ees pikali. Teataja oli
mures, et isik külmub ära. Kohale kutsuti kiirabi, kes toimetas Tamar Palu kontrolli.
01.01.2016.a              kella          22.57            ajal           tuli          teade
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx-x aset leidnud
juhtumist, kus teatati xxxxxxxxxxxxxxxxxxxxxxxxxxxxxxxxxxxxxx. T. Palu toimetati patrulli
poolt politseiasutusse kainenema.

Kriminaalhooldusametnik teeb ettepaneku määrata süüdlasele täiendavaid kohustusi. Kuna
Tamar Palu käitumine ei ole muutunud ja ta on suure riskiga õigusrikkuja, kes alkoholi
liigtarvitamisel seab ohtu lähedasi isikuid ja kogu ühiskonda, on oluline arvestada T. Palu enda
soovi määrata lisakohustus KarS § 75 lg 2 p 2 alusel. Lisakohustuse määramine distsiplineeriks
T. Palu käitumist.

Kohtu seisukoht

Kohus, tutvunud erakorralise ettekande ja kriminaalasja materjalidega, on seisukohal, et
kriminaalhooldusametniku taotlus tuleb rahuldada.

KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

KrMS § 427 lg 1 sätestab, et Karistusseadustiku § 74 lõike 4, § 75 lõike 3, § 76 lõike 7 või §
871 lõike 4 või 5 kohaselt süüdimõistetule täiendavate kohustuste määramise või kohustuste
kergendamise või tühistamise või katseaja pikendamise või karistuse täitmisele pööramise
otsustab süüdimõistetu elukoha järgse maakohtu täitmiskohtunik oma määrusega.



                                               2 (4)
                                                                                      1-15-8267

KrMS § 432 lg 1 kohaselt kohtulahendi täitmisega seonduvad küsimused lahendab
täitmiskohtunik määrusega kirjalikus menetluses kohtumenetluse pooli kohtusse kutsumata, kui
käesoleva paragrahvi lõikest 3 ei tulene teisiti.

Käesolevas asjas on süüdlane Tamar Palu kirjalikult väljendanud nõusolekut võtma endale
lisakohustuse - mitte tarvitada alkoholi ning kriminaalhooldaja seisukoht on kohtule esitatud.
Tulenevalt eeltoodust lahendab kohus erakorralises ettekandes esitatud taotluse täiendava
kohustuse määramiseks kirjalikus menetluses pooli kohtusse kutsumata.

Vastavalt erakorralisele ettekandele on kriminaalhooldajale laekunud politseist korduvalt
teateid Tamar Palu alkoholi tarvitamisest tingitud ebameeldiva käitumise kohta. Võru
politseijaoskonna teenistuse vanema M. P. teatest juhtumi kohta (tl 68) nähtub, et 01.01.2016.a
kella 21.59 ajal tuli teade xxxxxxxxxxxxxx xxxxxxxxxxxxxxxxxxx maja ees pikali olevast
joobes mehest. Kohale kutsuti ka kiirabi, kes võttis Tamar Palu oma hoole alla ja toimetas
kontrolli. 01.01.2016.a kella 22.57 ajal tuli xxxxxxxxxxx-xxxxxxxxxxxxxxxx-
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx Tamar Palu, kes on
agressiivne, üle anda politseile. Tamar Palu toimetati patrulli poolt politseiasutusse kainenema.
Kell 02.18 viis kiirabi mehe haigla juurde tervisekontrolli. Uus teade tuli 02.01.2016.a kella
03.04 ajal, kus EMO-s üle anda joobes mees. Tamar Palu toimetati politseiasutusse kainenema.
Kell 04.57 viis kiirabi mehe haigla juurde tervisekontrolli. Toimunud sündmuse kohta andis
Tamar Palu 12.01.2016.a kirjaliku seletuse (tl 69), mille kohaselt tunnistab ja kahetseb, et
edaspidi mitte selliseid asju toime panna.

Kodukülastuse lehelt (tl 70) nähtub, et kriminaalhooldusametnik Riina Mandel tegi Tamar Palu
kodukülastuse 22.01.2016.a aadressil xxxxxxx-xxxxxxx. Kodukülastuse põhjuseks Tamar Palu
ema kaebus, et Tamar joob kolmandat päeva ja ei lase sisse. Politseiga külastatud kodu. Tamar
kodus, uks lukuks, alkoholijoobes.

Indikaatorvahendi kasutamise protokollist (tl 73) nähtub, et 22.01.2016.a kella 10.30 ajal
xxxxxxxxxx-xxxxxxxxxxxxxx, xxxxxxxxxxxxxx tuvastati Tamar Palu väljahingatavas õhus
indikaatorvahendiga mõõtes alkoholijoove 0,67 mg/l kohta.

Indikaatorvahendi kasutamise protokollist (tl 71) nähtub, et 02.02.2016.a kella 11.50 ajal
xxxxxxxxxxxxxxxxxxxxxxxxxxx, xxxxxxxxxxxxxx tuvastati Tamar Palu väljahingatavas õhus
indikaatorvahendiga mõõtes alkoholijoove 0,26 mg/l kohta.

Erakorralise ettekande kohaselt ei ole Tamar Palu käitumine muutunud ja süüdlane on suure
riskiga õigusrikkuja, kes alkoholi liigtarvitamisel seab ohtu lähedasi isikuid ja kogu ühiskonda,
mistõttu on otstarbekas Tamar Palule määrata lisakohustus - mitte tarvitada alkoholi.

Kohus nõustub erakorralises ettekandes toodud ettepanekuga määrata süüdlasele täiendav
kohustus - mitte tarvitada alkoholi. Alkoholi liigtarvitamine on üheks põhjuseks, miks süüdlane
negatiivselt käitub ja teisi isikuid oma käitumisega ohustab. Tamar Palu nõustub täiendava
kohustuse määramisega ning on andnud 02.02.2016.a selle kohta ka kirjaliku nõusoleku (tl 67).

Kuna süüdlase poolt alkoholi tarvitamisega tekib oht muutuda agressiivseks ja panna toime uusi
õigusrikkumisi, siis on põhjendatud süüdlasele alkoholi tarvitamise keelu määramine, mis
distsiplineeriks teda alkoholi tarbimisest hoiduma ja õiguskuulekalt käituma. Seega on
käesoleval juhul otstarbekas määrata Tamar Palule täiendav kohustus mitte tarvitada alkoholi.
Tamar Palu on ise taotlenud lisakohustuse määramist, see näitab, et süüdlasel on motivatsioon
alkoholi liigtarvitamisest loobuda ning enda käitumist muuta. Märkimist väärib ka see, et Tamar

                                              3 (4)
                                                                                   1-15-8267

Palu on kohtu poolt määratud kontrollnõudeid täitnud korrektselt ning teinud koostööd
kriminaalhooldajaga. Lisaks eeltoodule osaleb süüdlane sotsiaalprogrammis „Vihaohjamine“.
Kuna kriminaalhooldus on veel algusjärgus, tuleb süüdlasele anda võimalus tõestada, et ta
suudab talle määratud kohustusi ja kontrollnõudeid täita ning edaspidi loobuda alkoholi
tarvitamisest, mis tema käitumist agressiivseks muudab.

Tulenevalt eeltoodust annab kohus süüdlasele võimaluse tõestada, et tal on piisav motivatsioon
ja tahtmine muutuda ning käituda edaspidi seaduskuulekalt. Seega tuleb KarS § 74 lg 4 ja KarS
§ 75 lg 2 p 2 alusel määrata Tamar Palule täiendav kohustus mitte tarvitada alkoholi.



/allkirjastatud digitaalselt/
Marju Persidskaja
kohtunik




                                             4 (4)
