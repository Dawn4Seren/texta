                           KOHTUOTSUS
                                EESTI VABARIIGI NIMEL


  Kohus                                 Tallinna Halduskohus
  Kohtukoosseis                         Kohtunik Janek Laidvee
  Otsuse tegemise aeg ja koht           28. juuli 2016, Tallinn
  Haldusasja number                     3-16-1189
  Haldusasi                             Movemaster OÜ kaebus Riigihangete vaidlustuskomis-
                                        joni 03.06.2016 otsuse tühistamiseks, millega jäeti tü-
                                        histamata Välisministeeriumi 12.05.2016 otsus nr 113
                                        riigihankes nr 171996 „Rahvusvahelise kolimisteenuse
                                        tellimine“ OÜ Adduco pakkujana kvalifitseerimise osas
  Menetlusosalised                      Kaebaja (vaidlustaja) – Movemaster OÜ (registrikood
                                            12192140), volitatud esindaja v.adv Andrias Pal-
                                            mits
                                        Vastustaja (hankija) – Välisministeerium, volitatud
                                            esindaja Karin Kallaste
                                        Kolmas isik – OÜ Adduco (registrikood 11213839),
                                            seaduslik esindaja Anton Bazõlev
  Asja läbivaatamine                    Kirjalik menetlus


RESOLUTSIOON
1. Rahuldada Movemaster OÜ kaebus.
2. Tühistada Riigihangete vaidlustuskomisjoni 03.06.2016 otsus nr 116-161/171966 osas,
millega jäeti rahuldamata vaidlustaja Movemaster OÜ taotlus jätta OÜ Adduco riigihan-
kes nr 171996 „Rahvusvahelise kolimisteenuse tellimine“ pakkujana kvalifitseerimata.
3. Teha tühistatud osas uus otsus, millega rahuldada Movemaster OÜ vaidlustus ning tü-
histada Välisministeeriumi 12.05.2016. a otsus nr 113 riigihankes nr 171996 „Rahvusva-
helise kolimisteenuse tellimine“ osas, milles kvalifitseeriti pakkujana OÜ Adduco.
4. Mõista Välisministeeriumilt Movemaster OÜ kasuks välja viimaste poolt kantud me-
netluskulud summas 1290 eurot (üks tuhat kakssada üheksakümmend) eurot. Ülejäänud
osas jätta menetlusosaliste menetluskulud nende endi kanda.
EDASIKAEBAMISE KORD
Käesoleva kohtuotsuse peale võib 10 päeva jooksul selle avalikult teatavakstegemisest arvates
esitada apellatsioonkaebuse vahetult Tallinna Ringkonnakohtule (HKMS § 278 lg 1). Vas-
tuapellatsioonkaebust hankeasjas esitada ei saa (HKMS § 278 lg 3).
                                                                                      3-16-1189

ASJAOLUD JA MENETLUSE KÄIK
1. Välisministeerium avaldas 21.03.2016. a e-riigihangete keskkonnas hanke viitenumbriga
171996 “Rahvusvahelise kolimisteenuse tellimine”.
Hankedokumentide (HD) lisas 1 oli kehtestatud pakkujate kvalifitseerimis- ja vastavustingimu-
sed. HD lisa 1 p 1.3 sätestab: „Pakkuja peab olema hanketeate riiklikus riigihangete registris
avaldamise kuupäevale eelneva 3 aasta jooksul teostanud vähemalt kolm sarnast rahvusvahelise
kolimisteenuse lepingut maksumusega vähemalt 30 000 eurot (käibemaksuta) lepingu kohta.
Lepingud peavad olema täidetud mahus vähemalt 30 000 eurot. Sarnaseks rahvusvaheliseks
kolimisteenuseks loetakse kolimisteenust, kus on kolitud füüsiliste isikute vara, kusjuures tee-
nused on sisaldanud mh nii vara (sh riiete, nõude, maalide jne) pakkimist, veokisse laadimist ja
kinnitamist, transporti, tollidokumentide vormistamist, mahalaadimist ja lahtipakkimist. Lepin-
guna käsitleb hankija ühte sõlmitud lepingut maksumusega vähemalt 30 000 eurot, mitte ühele
tellijale osutatud mitmete väiksemate tellimuste kogusummat. Pakkuja peab olema nimetatud
tehingud täitnud sõlmitud lepingute ja hea tava kohaselt.“
2. Välisministeerium kvalifitseeris 12.05.2016. a otsusega nr 113 pakkujatena AVA-Ekspress
OÜ, KLG Eesti AS-i, OÜ Adduco ning Movemaster OÜ (kvalifitseerimise otsus).
3. Movemaster OÜ esitas 23.05.2016 riigihangete vaidlustuskomisjonile (VAKO) vaidlustuse
kvalifitseerimise otsuse osaliseks tühistamiseks. Kaebaja palus tühistada kvalifitseerimise otsus
osas, millega kvalifitseeriti riigihankes nr 171996 “Rahvusvahelise kolimisteenuse tellimine”
pakkujatena KLG Eesti AS ja OÜ Adduco, sest vaidlustaja hinnangul ei esitanud kõnealused
pakkujad HD-s nõutule vastavaid referentse.
4. VAKO rahuldas 03.06.2016 otsusega nr 116-161/171966 vaidlustuse osaliselt ja tunnistas
kehtetuks hankija otsuse kvalifitseerida pakkujana KLG Eesti AS. OÜ Adduco osas jättis
VAKO vaidlustuse rahuldamata.

1) Tõendamaks enda vastavust HD lisa 1 p-s 1.3 kehtestatud kvalifitseerimise tingimusele esitas
Adduco OÜ koos pakkumusega HD lisa 6 kohase tehingute nimekirja, milles tõi välja kolm
lepingut, mis on sõlmitud HD lisa 1 p-s 1.3 kirjeldatud sarnaste kolimisteenuste osutamiseks.
Teisteks lepingupoolteks olid: 1) Standard AS; 2) Merianto OÜ; 3) B2 Properties OÜ (hiljem
esitatud lepingu kohaselt B2 Properties International OÜ). Kõigi viidatud lepingute maksumu-
sed ületavad HD lisa 1 p-s 1.3 kehtestatud maksumust (30 000 eurot).

2) Adduco OÜ vastavuse tuvastamisel HD lisa 1 p-s 1.3 kehtestatud kvalifitseerimise tingimu-
sele lähtus hankija ühest B2 Properties International OÜ-ga sõlmitud lepingust ning kahest Me-
rianto OÜ-ga sõlmitud lepingust. Hankija on kontrollinud Adduco OÜ vastavust HD lisa 1 p-s
1.3 kehtestatud kvalifitseerimise tingimusele sisuliselt ning kohase hoolsusega ja jõudnud esi-
tatud tõendite alusel järeldusele, et Adduco OÜ vastab vaidlusalusele kvalifitseerimise tingi-
musele.

Adduco OÜ ja Merianto OÜ vahel sõlmitud lepingute (rahvusvaheline kolimise- ja paigaldus-
leping 03.01.2013 ja rahvusvaheline kolimise- ja paigaldusleping 29.03.2013) p-de 1.1 kohaselt
reguleerib leping poolte suhteid „Tellijale rahvusvahelise kolimisteenuse, transpordi- ja pakki-
misteenuste osutamisel, Merianto OÜ äri- ja eraklientide vara (mööbel, riided, kunst, muusika-
riistad jms) (edaspidi nimetatud kaup) kolimisel, pakkimisel, transportimisel ja paigaldamisel
tellija Tallinna aadressidelt Tellija antud aadressidele Soomes.“ Seega kinnitavad lepingud sõ-
naselgelt, et lepingu sisuks on Merianto OÜ klientide vara (mööbel, riided, kunst, muusikariis-



                                                                                            2(6)
                                                                                      3-16-1189

tad jms) pakkimine, transportimine ja paigaldamine. Hankija on pöördunud ka teise lepingu-
poole (Merianto OÜ) poole ning viimase esindaja on kinnitanud, et lepingute alusel on osutatud
teenust, mis vastab HD lisa 1 p-s 1.3 esitatud nõuetele. Hankemenetluses esitatud tõenditest
lähtudes puudus hankijal alus asuda seisukohale, et Adduco OÜ ja Merianto OÜ vahel sõlmitud
lepingute alusel ei ole Adduco OÜ poolt osutatud hankelepingu esemega sarnast teenust HD
lisa 1 p-i 1.3 mõttes. Vaidlustaja ei ole seda tõendanud ka vaidlustusmenetluses.

Adduco OÜ ja B2 Properties International OÜ vahel sõlmitud rahvusvahelise kolimisteenuse
lepingu (Contract of International Moving Service) p 1.1 kohaselt on lepingu objektiks „maja-
pidamisvara“ (household goods) rahvusvaheline kolimisteenus (service of moving). „Majapi-
damisvara“ ei ole küll üheselt mõistetav termin, kuid on mõistlik eeldada, et selle all mõiste-
takse füüsilise isiku poolt majapidamises kasutatavat vara, sealhulgas HD lisa 1 p 1.3 näidis-
loetelus toodut. Hankija nõudel on Adduco OÜ tõendanud teenuse osutamist ka 8 arvega, mis
on esitatud perioodil 11.11.2013–10.02.2016 B2 Properties International OÜ-le seoses rahvus-
vahelise kolimisteenuse (International moving service) osutamisega. Hankemenetluses esitatud
tõenditest lähtudes puudus hankijal alus asuda seisukohale, et Adduco OÜ ja B2 Properties
International OÜ vahel sõlmitud lepingute alusel ei ole osutatud hankelepingu esemega sarnast
teenust HD lisa 1 p 1.3 mõttes. Vaidlustaja ei ole seda tõendanud ka vaidlustusmenetluses.
5. Movemaster OÜ esitas 13.06.2016 Tallinna Halduskohtule kaebuse, milles palus VAKO
03.06.2016 otsuse tühistada osas, millega jäeti tühistamata kvalifitseerimise otsus OÜ Adduco
pakkujana kvalifitseerimisel.
MENETLUSOSALISTE SEISUKOHAD
6. Kaebaja leiab, et OÜ Adduco ei ole hankes pakkujana kvalifitseerimiseks esitanud piisavalt
nõuetele vastavaid referentse. OÜ Adduco on möönnud ka ise, et referentsina nimetatud AS-le
Standard osutatud teenus ei vasta hanke tingimustele.
1) Osaühing Adduco on pakkumuse kohaselt osutanud kolimisteenust AS-le Standard ja OÜ-le
Merianto. AS Standard kodulehekülje (www.standard.ee) andmeil on tegemist mööblit tootva
äriühinguga. Ka OÜ Merianto kodulehekülje (www.merianto.com) andmeil müüb ja paigaldab
nimetatud äriühing eriprojektmööblit ja vaheseinu.
On eluliselt väheusutav, et eelnimetatud mööblitootjad on OÜ-lt Adduco tellinud eraisikute
vara kolimisteenust, eriti veel olukorras, kus OÜ Adduco osutab kodulehekülje
(www.adduco.ee) andmeil mööbli paigaldusteenust. Tehasepakendis uue mööbli paigaldamine
ei ole võrreldav füüsiliste isikute vara kolimisega. Ka vastustaja ise on öelnud, et tema eesmär-
giks oli hankes “välistada lepingud, mille sisuks on olnud pelgalt kauba transport ühest kohast
teise, nt pakendatud mööbli transport”. Sellises olukorras pidanuks vastustaja põhjalikumalt
pakkuja hanke tingimustele vastamist kontrollima. OÜ Merianto e-posti teel antud kinnitust ei
saa lugeda piisavaks õiguspärase kaalutlusotsuse tegemisel ning pakkuja OÜ Adduco oleks tul-
nud jätta kvalifitseerimata.
2) Lisaks eeltoodule on hankija esile toonud, et OÜ Adduco on B2 Consulting International
OÜ-le osutanud “majapidamisvara” kolimisteenust. Tegemist ei ole “sarnase rahvusvahelise
kolimisteenusega”, millele hankija on hankedokumentides viidanud. Hankija on ise “sarnase
rahvusvahelise kolimisteenuse” mõiste HD-s defineerinud ega saa asuda hanke kaudu ostetava
teenuste sisu hiljem ümber sõnastama. Majapidamisvara mõiste ei ole üldlevinud ning selle
referentsina esitatud leping ei vasta hanke tingimustele. Senises hankemenetluses ega ka vaid-
lustusmenetluses ei ole sisuliselt kontrollitud, kas nn “majapidamisvara” kolimisteenus vastus-
taja seatud tingimustele vastab.


                                                                                            3(6)
                                                                                        3-16-1189

3) OÜ Adduco on kolinud OÜ Merianto füüsilistest isikutest klientide vara, mitte aga oma
klientide vara. See ei vasta HD-s toodud tingimustele.
OÜ Adduco ja OÜ Merianto vahel on olnud n-ö alltöövõtu suhe, kus OÜ Adduco on osutanud
teenust äriühingule. Teenuse osutamine äriühingule või asutusele on hanke tingimuste kohaselt
lubatav, kui kolitakse nende füüsiliste isikute vara, kellel on äriühinguga mingi arusaadav seos
– nt on kolitud asutuse teenistujate vara või äriühingu juhatuse liikmete või töötajate vara.
Käesoleval juhul alltöövõtusuhte tõttu sellist seost OÜ Adduco ja OÜ Merianto vahel aga ei
ole.
Lisaks eeltoodule on tähelepanuväärne, eelkirjeldatud alltöövõtusuhte raames pidid OÜ-l Me-
rianto kõnealused eraklientidest tellijad olema ning OÜ Merianto pidi ise kolimisteenust osu-
tama. Seda aga toimunud ei ole. Eeltoodut tõendavad OÜ Merianto 2013. a ja 2014. a majan-
dusaasta aruanded.
Eelnimetatud majandusaasta aruannetest nähtub, et OÜ Merianto tegevusalaks on ”sisustuspro-
jektide juhtimine, projektmööbli ja vaheseinte tootmine ja müük” (vt tegevusaruanne). OÜ Me-
rianto 2013. a ja 2014. a müügikäibest moodustab 100% kontorimööbli hulgimüük (vt aruan-
netes müügitulu jaotust tegevusalade lõikes). Mistahes viiteid kolimisteenuse osutamisele ma-
jandusaasta aruannetes ei leia, kuigi ettevõtja oleks seda äriseadustiku § 4 lg-s 5 sätestatu järgi
pidanud kajastama.
Seega on OÜ Adduco esitanud hankemenetluses valeandmeid. OÜ Merianto ei ole majandu-
saasta aruannete andmeil kolimisteenust osutanud, mistõttu ei saanud eksisteerida füüsilisi isi-
kuid, kelle vara OÜ Adduco kolinud on. Valeandmeid esitanud pakkuja tuleb riigihangete sea-
duse (RHS) § 38 lg 1 p-s 6 sätestatu alusel hankemenetlusest kõrvaldada.
4) OÜ Adduco ja OÜ Merianto vahel sõlmitud lepingute sisust sai kaebaja teada alles kaevatava
otsuse vahendusel. Hoolimata taotlusest see välja nõuda ja kaebajale tutvumiseks esitada,
VAKO seda ei teinud, viidates võimalikule ärisaladusele. Sellises olukorras on kaebajal võima-
lik viidata võimalikele vastuoludele pakkuja ja tema koostööpartneri tegevuses ning kaebaja on
seda ka teinud. Kaevatavas otsuses on aga soovitud panna kaebajale negatiivne tõendamiskoor-
mis, mis on aga õiguslikult võimatu – kaebaja ei saa tõendada, et referents ei vasta HD-s toodud
tingimustele või vähemalt oli see võimatu senises vaidlustusmenetluses, kus kaebaja lepingute
sisust ei teadnud.
7. Vastustaja ja kaebaja esitasid kohtule 21.06.2016 ühise avalduse.
Avalduse kohaselt võtab vastustaja esitatud kaebuse õigeks, arvestades kaebaja poolt Tallinna
Halduskohtule esitatud uusi tõendeid ja uusi asjaolusid. Samas jääb vastustaja seisukohale, et
on hankemenetluse käigus piisavalt kontrollinud OÜ Adduco poolt täiendavalt esitatud tõendite
alusel osutatud teenuse vastavust HD-de kvalifitseerimistingimuses nõutule ning OÜ Adduco
esitatud andmetest ja tema lepingupartneri kinnitusest lähtuvalt ei saanud vastustaja jõuda jä-
reldusele, et OÜ Adduco ei vasta kvalifitseerimistingimusele enne käesolevas haldusasjas kae-
baja poolt esitatud tõendite esitamist. Antud juhul ei ilmnenud hankemenetluse käigus tõendite
kontrollimisel varem asjaolusid, mis viitaksid valeandmete esitamisele, mistõttu ei olnud vas-
tustajal põhjust kahelda esitatud andmete õigsuses. Seetõttu tegi vastustaja kõik mõistlikult eel-
datava, et kontrollida OÜ Adduco vastavust kvalifitseerimistingimusele ning vastustaja otsus
OÜ Adduco kvalifitseerimise kohta oli senises hankemenetluses õiguspärane. Kohtumenetluses
esitatud uute tõendite ja asjaolude osas peaks selgitusi või täiendavaid tõendeid esitama kolmas
isik.




                                                                                              4(6)
                                                                                     3-16-1189

8. Kolmas isik nõustub 17.06.2016 kirjalikus vastuses VAKO 03.06.2016 otsuse järeldustega
ning palub jätta kaebus rahuldamata.


KOHTU PÕHJENDUSED
9. Halduskohtumenetluse seadustiku (HKMS) § 159 lg 1 kohaselt, kui vastustaja võtab kohtuis-
tungil või kohtule esitatud kirjalikus avalduses kaebuse õigeks, rahuldab kohus kaebuse. Õi-
geksvõtu sisuks on nõustumine kaebuse nõudega. Õigeksvõtu järel ei saa kohus enam vaidlus-
tatud haldusakti õiguspärasust kontrollida, vaid peab kaebuse rahuldama.
10. Kohus peab enne kaebuse rahuldamist veenduma, et seaduses sätestatud kaebuse õigeksvõtu
eeldused on täidetud.
Kohus sedastab, et vastustaja on järginud HKMS § 159 lg-s 1 õigeksvõtule sätestatud kirjaliku
vormi nõuet, samuti ei ole kohtul kahtlust vastustaja tahteavalduse tõlgendamise osas – vastus-
taja on ühemõtteliselt avaldanud, et soovib kaebuse tervikuna õigeks võtta.
HKMS § 159 lg 4 kohaselt ei võta kohus õigeksvõttu vastu, kui kolmas isik ei nõustu õigeks-
võetud kaebuse rahuldamisega. Kohus juhtis 27.06.2016 määruses tähelepanu sellele, et koh-
tule on saabunud 21.06.2016 kaebaja ja vastustaja ühine avaldus, milles vastustaja teatas, et
võtab esitatud kaebuse õigeks. Kohus määras menetlusosalistele tähtaja seisukohtade, taotluste
ja tõendite esitamiseks (kuni 21.07.2016). Kolmandalt isikult ei laekunud seisukohta, taotlusi
ega tõendeid. Kohus pidas vajalikuks 19.07.2016 määruses menetlusosalisi täiendavalt infor-
meerida kaebuse õigeksvõtmise tagajärgedest ning määras täiendava tähtaja, mille jooksul me-
netlusosalised said esitada seisukohti, taotlusi ja tõendeid (kuni 25.07.2016 k.a). Kolmandalt
isikult ei laekunud seisukohtu, taotlusi ega tõendeid. Nii 27.06.2016 kui ka 19.07.2016 määru-
sed on kolmandale isikule kätte toimetatud. Seega ei ole kolmas isik vastu vaielnud õigeksvõe-
tud kaebuse rahuldamisele.
11. Ülaltoodut arvestades on kaebuse õigeksvõtu eeldused täidetud ja kohus rahuldab HKMS §
159 lg 1 alusel kaebuse. Kaebuse rahuldamise tagajärjel tuleb tühistada VAKO 03.06.2016 ot-
sus nr 116-161/171966 osas, millega jäeti rahuldamata vaidlustaja taotlus jätta OÜ Adduco rii-
gihankes nr 171996 „Rahvusvahelise kolimisteenuse tellimine“ pakkujana kvalifitseerimata.
Kohus teeb tühistatud VAKO otsuse osas uue otsuse, millega rahuldab Movemaster OÜ vaid-
lustuse ning tühistab Välisministeeriumi 12.05.2016. a otsuse nr 113 riigihankes nr 171996
„Rahvusvahelise kolimisteenuse tellimine“ osas, milles kvalifitseeriti pakkujana OÜ Adduco.
12. HKMS § 108 lg 1 kohaselt kannab menetluskulud pool, kelle kahjuks otsus tehti. HKMS §
109 lg-st 1 tulenevalt esitatakse menetluskulude väljamõistmiseks kohtule enne kohtuvaidlusi
menetluskulude nimekiri ja kuludokumendid. Kolmanda isiku menetluskulud hüvitab tema
poole vastaspool samade reeglite järgi nagu poolele (HKMS § 108 lg 8). HKMS § 108 lg 5
kohaselt, kui vastustaja võtab kaebuse õigeks, ei kanna ta pärast õigeksvõttu tekkinud menet-
luskulusid.
Kaebaja ja vastustaja 21.06.2016 ühise avaldus kohaselt on pooled kokku leppinud, et vastus-
taja hüvitab kaebajale juhul, kui kohus kaebuse rahuldab, 15 päeva jooksul pärast halduskohtu
otsuse jõustumist poole tasutud riigilõivust summas 650 (kuussada viiskümmend) eurot. Muude
menetluskulude, sh lepingulise esindaja kulude, hüvitamise nõudest kaebaja kaebuse rahulda-
misel vastustaja suhtes loobub. Sama kordas kaebaja kohtule 13.07.2017 saadetud menetlusdo-
kumendis (tl 138–140), milles palub kohtul kaebuse rahuldamisel määrata, et 650 eurot tasutud
riigilõivust jääb vastustaja kanda. Vastuseks kohtunõudele täpsustas kaebaja esindaja
28.07.2016 menetluskulude väljamõistmise taotlust ja selgitas, et kaebaja taotluse kohaselt jääb


                                                                                           5(6)
                                                                                   3-16-1189

halduskohtu menetluses tasutud riigilõivust 650 eurot Välisministeeriumi kanda, niisamuti jääb
Välisministeeriumi kanda VAKO poolt välja mõistetud 640 eurot ning kokku hüvitab Välismi-
nisteerium riigilõivu summas 1290 eurot. Kohus mõistab kaebaja taotlust selliselt, et kaebaja
palub menetluskuludena vastustajalt välja mõista vaidlustuse esitamisel tasutud 640 eurot, mis
jäi VAKO menetluses vaidlustaja enda kanda, samuti 650 eurot kaebuselt tasutud riigilõivust,
st kogusummana 1290 eurot. Kohus rahuldab taotluse HKMS 108 lg 1 alusel. Muus osas jäävad
kaebaja ja vastustaja võimalikud menetluskulud nende endi kanda. OÜ Adduco ei ole menet-
luskulude kandmise kohta andmeid esitanud, mistõttu jäävad kolmanda isiku võimalikud me-
netluskulud HKMS § 109 lg 1 alusel tema enda kanda.


/allkirjastatud digitaalselt/
Janek Laidvee
Kohtunik




                                                                                         6(6)
