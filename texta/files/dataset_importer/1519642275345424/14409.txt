                      KOHTUMÄÄRUS

Kohus                   Tartu Maakohus

Kohtunik                Epp Tombak

Määruse tegemise aeg    26. mai 2016. a Võru tn 12, Põlva

ja koht

Tsiviilasja number      2-16-105580
Tsiviilasi              Eesti Inkasso OÜ hagi P. K. (K. ) vastu
                        võlgnevuse nõudes
Tsiviilasja hind        1807,83 eurot

Menetlusosalised ja     Hageja: Eesti Inkasso OÜ – registrikood
                        12438291; asukoht Narva mnt 5, pk 800,
nende esindajad
                        Tallinn 10117
                        Lepinguline esindaja: Olesja Polehhina,
                        Novira Corporate Services OÜ, asukoht
                        Pikk 11-2, Tallinn 10123; e-post:
                        menetlus@eestiinkasso.ee
                        Kostja: P. K. – isikukood xxxxxxxxxxx;
                        elukoht
                        xxxxxxxxxxxxxxxxxxxxxxxxxxxxxxxxxx
                        xxxxxxxxxxxxxxxxxxxxxxxxx; e-post:
Kirjalik menetlus

RESOLUTSIOON
I. Lõpetada menetlus Eesti Inkasso OÜ hagis P. K. (K. ) vastu
võlgnevuse 1807,83 euro ja riigilõivu 66,76 euro nõudes alljärgneva
kompromissilepingu kinnitamisega:

1. Kostja tunnistab võlgnevust summas 1874,59 eurot, mis sisaldab
1266,70 eurot põhivõlgnevust, 27,36 eurot intressi, 513,77 eurot
sissenõutavaks muutunud viivist ja hageja poolt tasutud riigilõivu
66,76 eurot ning kohustub tagastama võlgnetava summa
osamaksetena 100 eurot kuus iga kuu 10-ks kuupäevaks alates
10.05.2016. a.

2. Maksetähtajast mittekinnipidamisel on hagejal õigus pöörata
terve nõue sundtäitmisele.

3. Kõik summad tasub kostja Eesti Inkasso OÜ arveldusarvele nr
EE492200221057039340 märkides selgitusse „P. K. , ik
xxxxxxxxxxx“.

4. Hageja kinnitab, et käesoleva kompromissi kinnitamise järel
puuduvad temal muud varalised või mittevaralised nõuded kostja
vastu, mis võisid tuleneda antud hagiesemest, va käesolevast
lepingust tulenevad nõuded.
II. Toimetada määrus kätte menetlusosalistele.

                                      TsMS §-de 661 lg 4 ning 466 lg
Edasikaebamise kord ja määruse        3 alusel

jõustumine

Käesoleva määruse peale ei saa määruskaebust esitada ja määrus jõustub
selle teatavakstegemisest.

Kohtu poolt tuvastatud asjaolud ja määruse põhjendused

Eesti Inkasso OÜ esitas Pärnu Maakohtule maksekäsu kiirmenetluse
avalduse P. K. (K. ) vastu võlgnevuse nõudes. Kuna võlgnik esitas
nõudele vastuväite, on Pärnu Maakohtu 15.04.2016. a määrusega

                                                               2 (3)
maksekäsu kiirmenetlus lõpetatud ning asi antud üle Tartu Maakohtule
menetlemiseks hagimenetluses.

18.04.2016. a hagejale saadetud nõudes kohustas kohus hagejat
esitama 14 päeva jooksul nõuetekohase hagiavalduse. Kohtu poolt
antud tähtaja jooksul, 28.04.2016. a esitas hageja kohtule poolte vahel
sõlmitud kompromissilepingu, milles kostja tunnistab võlgnevust
hageja ees ning pooled on kokku lepppinud võlgnetava summa
tasumise korra osamaksetena.

Pooled taotlevad TsMS §-de 428 lg 1 p 4 ja 430 lg 1 alusel kompromissi
kinnitamist kirjalikus menetluses ilma kohtuistungit pidamata ja
tsiviilasjas menetluse lõpetamist.

TsMS § 428 lg 1 p 4 kohaselt lõpetab kohus menetluse otsust tegemata,
kui pooled on sõlminud kompromissi ja kohus kinnitab selle.
TsMS § 430 lg 1 sätestab, et pooled võivad menetluse kuni hagi kohta
tehtud lahendi jõustumiseni lõpetada kompromissiga. Kohus kinnitab
kompromissi määrusega, millega ühtlasi lõpetab asja menetluse.
Kompromissi kinnitamise määruses märgitakse kompromissi
tingimused.
Tulenevalt TsMS § 430 lg-st 3 ei kinnita kohus kompromissi, kui see
on vastuolus heade kommetega või seadusega või rikub olulist
avalikku huvi või kui kompromissi ei ole võimalik täita.
TsMS § 430 lg 6 sätestab, et kokkuleppe sõlmimine kohtu poolt
kinnitatud kompromissina asendab kokkuleppe notariaalset tõestamist.

Kohus leiab, et tsiviilasjas nr 2-16-105580 esitatud kompromiss ei
sisalda tingimusi, mis välistaks selle kinnitamise TsMS § 430 lg 3
alusel, ning kohus kinnitab kompromissi.

Seoses kompromissi kinnitamisega kuulub menetlus tsiviilasjas
lõpetamisele. Kui menetlus on lõpetatud, ei saa hageja TsMS § 432
kohaselt uuesti pöörduda kohtusse hagiga sama kostja vastu vaidluses
samal alusel sama hagieseme üle. Menetluse lõpetamisel
kompromissiga on samad materiaalõiguslikud ja protsessuaalsed
tagajärjed, nagu menetluse lõpetamisel kohtuotsusega, kui seadusest ei


                                                                 3 (3)
tulene teisiti. Käesolevas asjas on pooled kompromissilepingus
kinnitanud, et nad on teadlikud menetluse lõpetamise tagajärgedest.

TsMS § 430 lg 8 sätestab, et kompromissi saab tühistada ja selle
tühisusele saab tugineda tsiviilseadustiku üldosa seaduses nimetatud
alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või
selle tühisusele tugineda ning kompromissist saab taganeda või
kompromissi üles öelda üksnes kompromissi kui täitedokumendi alusel
toimuva täitemenetluse hagiga lubamatuks tunnistamise menetluses.
Kui kohus sellise hagi rahuldab, loetakse, et kompromissil ei ole
täielikult või osaliselt õiguslikke tagajärgi ja menetlus asjas, milles
kompromiss sõlmiti, jätkub.

Tulenevalt TsMS § 433 lg-st 1 võib menetluse lõpetamise määruse
peale esitada määruskaebuse.
TsMS § 661 lg 2 järgi on määruskaebuse esitamise tähtaeg 15 päeva
määruse kättetoimetamisest alates. Osundatud paragrahvi 4. lõike
alusel võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse
välistada. Käesolevas asjas on pooled kompromissilepingus kokku
leppinud kaebeõiguse välistamises. Kuna pooled on välistanud
käesoleva kohtumääruse peale määruskaebuse esitamise võimaluse,
jõustub kohtumäärus tulenevalt TsMS § 466 lg 3 kättetoimetamisest.

TsMS § 467 lg 5 kohaselt kuulub kohtumäärus viivitamatule täitmisele.


/digitaalselt allkirjastatud/

Epp Tombak
Kohtunik




                                                                 4 (3)
