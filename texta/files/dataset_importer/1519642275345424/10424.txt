                            KOHTUMÄÄRUS
Kohus                            Viru Maakohus

Määruse tegemise aeg ja koht     21.juuli 2016, Rakvere kohtumajas, kirjalik menetlus

Kriminaalasja number             1-15-7269

Kohtunik                         Anu Ammer

Kohtuasja nimetus                Viru Vangla kriminaalhooldusosakonna Rakvere esinduse
                                 kriminaalhooldusametniku Carmen Kondi erakorraline
                                 ettekanne taotlusega pikendada üldkasuliku töö tegemise
                                 tähtaega
                                 MAREK MÄRTSIN, i.k. 38807055239, määratud elukoht:
Süüdimõistetu
                                 xxxx
Kohtumääruse õiguslik alus       KrMS § 428 lg 1, KarS § 69 lg 6


RESOLUTSIOON
Kriminaalhooldusametniku taotlus rahuldada.

Pikendada MAREK MÄRTSINILE Viru Maakohtu 08.09.2015 kohtuotsusega
kriminaalasjas nr 1-15-7269 mõistetud karistuse – üldkasuliku töö tegemise tähtaega 3
kuu võrra, s.o kuni 21.06.2017.


Edasikaebamise kord
Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.

Asjaolud

Viru Maakohtu 08.09.2015 otsusega kriminaalasjas nr 1-15-7269 tunnistati Marek Märtsin süüdi
KarS § 215 lg 2 p 2 järgi ja mõisteti karistuseks 10 kuud vangistust. KarS § 65 lg 2 alusel
suurendas kohus mõistetud karistust Viru Maakohtu 11.02.2013 otsuse alusel mõistetud karistuse
ärakandmata osa, s.o. 6 kuud ja 27 päeva vangistust võrra mõistes Marek Märtsinile
liitkaristuseks 1 aasta 4 kuud 27 päeva vangistust. KarS § 69 lg 1 ja 3 alusel asendas kohus
Marek Märtsinile mõistetud vangistuse 507 tunni üldkasuliku tööga. Üldkasuliku töö tegemise
tähtajaks määrati 18 kuud. Üldkasuliku töö tegemise ajaks allutas kohus Marek Märtsini
kriminaalhooldaja käitumiskontrollile ja kohustas teda järgima KarS § 75 lg 1 toodud
kontrollnõudeid. KarS § 75 lg 2 p 2 alusel pani kohus Marek Märtsinile lisakohustuse
üldkasuliku töö tegemise ajal mitte tarvitada alkoholi.
19.07.2016 esitas kriminaalhooldusametnik Carmen Kond kohtule erakorralise ettekande
taotlusega pikendada üldkasuliku töö (edaspidi ÜKT) tegemise tähtaega 3 kuu võrra, kuna
süüdimõistetu oli töövõimetu ning seetõttu ei saanud ta ajavahemikul 18.-22.06.2016 sooritada
talle määratud ÜKT tunde. Samuti rikkus Marek Märtsin 13.06.2016 lisakohustust mitte
tarvitada alkoholi.

Erakorralises ettekandes esitatu kohaselt saatis kriminaalhooldusametnik 20.06.2016 järelpäringu
SA Põhja-Eesti Regionaalhaiglasse, samal päeval saadeti väljavõte haigusloost nr. 1646199,
mille kohaselt tuvastati 13.06.2016 Marek Märtsinil KI keemia ja immunoloogia automaatliinil
teostatud uuringuga etanooli sisaldus veres 2,53 promilli.

Marek Märtsin kirjutas 20.06.2016 kriminaalhooldusametnikule avalduse, et peatada ÜKT
kulgemine haigestumise perioodiks seoses nimetissõrme luumurruga. Hooldusaluse 20.06.2016
antud kirjaliku seletuse kohaselt rünnati teda 13.06.2016 Tallinnas Linnahalli ja A-terminali
vahelisel ranna-alal metalltoruga, kui isik oli päevitades magama jäänud. Hooldusaluse sõnul ei
olnud ta alkoholi tarvitanud. Kiirabi toimetas hooldusaluse Mustamäe Regionaalhaigla
erakorralise kirurgia osakonda, kus isik viibis kuni 16.06.2016.

Senise kriminaalhoolduse kohta on ettekandes märgitud, et esmakohtumine hooldusalusega
toimus 16.10.2015. Hooldusalusele selgitati ÜKT olemust ja sellega kaasnevaid õigusi-
kohustusi. Hooldusalune allkirjastas ÜKT tegija õiguste-kohustuste lehe esmakohtumisel.
Samuti selgitati hooldusalusele lisakohustust mitte tarvitada alkoholi ning selle rikkumisega
kaasnevaid tagajärgi. Hooldusalune broneeriti ÜKT tunde tegema Väike-Maarja Vallavalitsuse
juurde. Seisuga 22.06.2016 on Marek Märtsin talle määratud 507 ÜKT tunnist sooritanud 263
tundi ja tegemata on 244 tundi.

Varasemalt on Marek Märtsinile tehtud 2 kirjalikku hoiatust:
1) 27.10.15, kuna isik rikkus KarS § 75 lg 1 p 2 ja p 6 kontrollnõudeid. Marek Märtsin ei
ilmunud kahel korral (05.10 ja 12.10.15) registreerima ning lahkus ilma
kriminaalhooldusametniku loata Eesti territooriumilt;
2) 09.11.2015, kuna isik rikkus KarS § 75 lg 1 p 6 kontrollnõuet, lahkus Eesti territooriumilt
(viibis Soomes) ilma kriminaalhooldusametniku loata.

Hooldusalune ei ole esitanud tõendit töövõimetuse kestvuse kohta. Marek Märtsin pidi tulema
18.07.2016 registreerima, et koostada talle juuli ÜKT ajakava, kuid saatis
kriminaalhooldusametnikule e-kirja, milles teatas, et käis nädalavahetusel Tallinnas
Merepäevadel, kus väänas jala välja, seetõttu soovib uut registreerimise aega. Erakorralise
ettekande esitamise ajaks ei ole isik tulnud registreerima, seetõttu ei ole saanud talle juuli
ajakava koostada. 19.07.2016 võeti ühendust telefoni teel hooldusaluse perearstiga (dr K L),
kelle sõnul ei ole isik käinud vastuvõtul, seega ei saa arst ka väljastada tõendit isiku
töövõimetuse kohta.

Lähtudes eeltoodust ja KarS § 69 lg 6 teeb kriminaalhooldusametnik kohtule ettepaneku
pikendada Marek Märtsinile Viru Maakohtu 08.09.2015 otsusega määratud üldkasuliku töö
tegemise aega 3 kuu võrra, kuna isik rikkus lisakohustust mitte tarvitada alkoholi ning oli seoses
nimetissõrme luumurruga töövõimetu.

Kohtumääruse põhjendused

KarS § 69 lg 6 kohaselt, kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
                                                2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Tegemist on kohtu kaalutlusõigusega.

KrMS § 428 lg 1 sätestab, et kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

Kohus, tutvunud erakorralise ettekandega, on seisukohal, et kriminaalhooldusametniku taotlus
on põhjendatud. Esitatud asjaoludel saab üldkasuliku töö tundide tegemise tähtaja pikendamist
pidada käesoleval ajal piisavalt mõjusaks ja vajalikuks abinõuks süüdimõistetu mõjutamisel.
Kohus pikendab Marek Märtsinile määratud üldkasuliku töö tegemise tähtaega 3 kuu võrra, s.o
kuni 21.06.2017.


/allkirjastatud digitaalselt/

Anu Ammer
kohtunik




                                                3
