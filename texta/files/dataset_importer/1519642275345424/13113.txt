                              KOHTUOTSUS
                               (TAGASELJAOTSUS)
                                Eesti Vabariigi nimel

Kohtuasja number                 2-16-106710
Otsuse tegemise aeg ja koht      09. juuni 2016.a, Jõhvi
Kohus                            Viru Maakohus
Kohtunik                         Piret Raik
Kohtuasi                         TCM Estonia OÜ hagi A. S. vastu võlgnevuse 300 euro
                                 nõudes
Kohtuistungi toimumise aeg       Kirjalik menetlus
Hagihind                         300 eurot
Menetlusosalised                 Hageja:             TCM Estonia OÜ ( RK 12003417)
                                 Hageja esindaja:    Anne-Liis Veski, OK Incure OÜ (e-
                                                     post: anne-liis.veski@okincure.ee)
                                 Kostja:             A. S. (IK xxx, elukoht: xxx)
RESOLUTSIOON

1.   Hagi rahuldada tagaseljaotsusega.

2.   Välja mõista A. S.lt TCM Estonia OÜ kasuks võlgnevus 300 (kolmsada) eurot.

3.      Menetluskulud jätta kostja A. S. kanda.

3.1. Välja mõista A. S.lt TCM Estonia OÜ kasuks menetluskulud summas 345
    (kolmsada nelikümmend viis) eurot.

3.2. Välja mõista kostjalt A. S.lt TCM Estonia OÜ kasuks viivis menetluskuludelt (345
    eurot) alates kohtulahendi jõustumisest kuni täitmiseni VÕS § 113 lg 1 sätestatud
    määras.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
                                                                                       1(3)
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1. TCM Estonia OÜ esitas hagi A. S. vastu võlgnevuse nõudes.
Hagiavalduse kohaselt sõlmisid hageja ja A.S. 17.06.2013 laenulepingu, mille alusel kostja
laenas hagejalt 200 eurot. Lepingu järgi oli kostja kohustatud tagastama laenu 17.07.2013.a,
tasudes põhiosa 200 eurot ja antud perioodi eest intressi 50 eurot. Kostja ei ole oma kohustust
täitnud.
Hageja palub kostjalt välja mõista võlgnevuse 300 eurot (sh 200 eurot on tagastamata
põhivõlgnevus, 50 eurot intress, 50 eurot kahju) ja menetluskulud summas 345 eurot ning
viivist menetluskuludelt VÕS § 113 lg 1 sätestatud määras.

2. Kohus saatis kostjale hagimaterjalid ja nõudis kirjalikku vastust.
Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Hagiamaterjalid toimetati kostjale kätte 24.05.2016.a.
abikaasa kaudu (t lk 39) Vastavalt TsMS § 323 lg 2, loetakse hagimaterjalid kostjale
kättetoimetatuks. Kostja kohtu määratud tähtajaks ei vastanud ega esitanud vastuväiteid

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.

                                                                                                     2(3)
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 401 lg 1, § 397 lg 1, § 76, § 100, § 101, § 108, § 113 lg 1.


Menetluskulud

7. TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Kohus rahuldab hagi. Hageja kantud menetluskulud, sealhulgas vajalikud kohtuvälised kulud,
kannab kostja.
Hageja menetluskulud on riigilõiv hagi esitamiselt 75 eurot ja õigusabikulu 270 eurot, kokku
345 eurot. Kohus mõistab kostjalt hageja kasuks menetluskulude katteks 345 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.




/allkirjastatud digitaalselt/

Piret Raik
Kohtunik




                                                                                               3(3)
