                                  KOHTUOTSUS
                                       Eesti Vabariigi nimel


 Kohus                                Harju Maakohus
 Otsuse tegemise aeg ja koht          26.veebruaril 2016.a, Tallinn, Liivalaia kohtumaja
 Väärteoasja number                   4-16-685
 Kohtunik                             Karin Olentšenko
 Väärteoasi                           Ervin Soone kaebus PPA Põhja prefektuuri korrakaitsebüroo
                                      liiklusjärelevalvekeskuse liiklusmenetlustalituse 05.01.2016
                                      otsusele nr 2317,15,012759
 Kohtumenetluse pooled                Kaebuse esitaja: Ervin Soon (ik 37206072215, elukoht
                                      XXX)
                                      Kohtuväline      menetleja:      PPA      Põhja     Prefektuuri
                                      korrakaitsebüroo                     liiklusjärelevalvekeskuse
                                      liiklusmenetlustalitus (asukoht Tallinn, Pärnu mnt 139)
 Asja läbivaatamine                   Kirjalikus menetluses


 RESOLUTSIOON
 Juhindudes VTMS § 132 p 1 kohus otsustas:

 Ervin Soone kaebus jätta rahuldamata ja PPA Põhja prefektuuri korrakaitsebüroo
 liiklusjärelevalvekeskuse liiklusmenetlustalituse 05.01.2016 otsus nr 2317,15,012759 –
 muutmata.


 Edasikaebamise kord
 Väärteomenetluse seadustiku (VTMS) §-de 155 ja 156 alusel on menetlusaluse isiku advokaadist
 kaitsjal, kohtuvälisel menetlejal või tema advokaadist esindajal õigus esitada kassatsioonkaebus
 Riigikohtule 30 päeva jooksul, arvates kohtuotsuse kättesaamisest, teatades kassatsiooni
 esitamisest maakohtule 7 päeva jooksul samast päevast arvates.


Asjaolud
PPA Põhja prefektuuri korrakaitsebüroo liiklusjärelevalvekeskuse liiklusmenetlustalituse
väärteomenetleja politseileitnant Kairi Palitsa 05.01.2016 otsusega nr 2317,15,012759 karistati Ervin
Soont LS § 224 lg 2 alusel rahatrahviga 225 trahviühiku ulatuses, s.o. 900 eurot ja LS § 224 lg 3 p 1
alusel lisakaristusena juhtimisõiguse äravõtmisega 6 kuuks.
15.12.2015 koostatud väärteoprotokolli nr AB1392803 kohaselt 15.12.2015 kell 04:42, Sõpruse pst
145, Tallinnas, Harjumaal, Linnu tee ja Räägu tn vahel liikudes Räägu tn suunas, Ervin Soon juhtis
mootorsõidukit Mazda 6 reg.nr. XXX isikuna, kelle ühes liitris väljahingatavas õhus oli
alkoholisisaldus mitte väiksem kui 0, 68 mg/l. Tõendusliku alkomeetri mõõtetulemus 0,73 mg/l +/-
0,05 mg/l. Mõõdetud mõõteseadmega Dräger Alcotest 7110 EST ARBK-0033, taatlustunnistus nr.
TTRC-15-00187. Seega rikkus Ervin Soon LS § 69 lg 3 nõudeid ja pani toime LS § 224 lg 2 järgi
kvalifitseeritava väärteo.

Kaebuse sisu
01.02.2016 esitas Ervin Soon kohtule kaebuse eelnimetatud otsuse peale, milles ta palub lisakaristuse
täitmisele mittepööramist või selle edasilükkamist kuue kuu võrra. Kaebuse esitaja leiab, et vaid
seeläbi on võimalik kanda rahalist karistust ja täita teisi kohustusi, sealhulgas pidada ülal alaealist
last ning tasuda riigimakse. Menetlusalune isik vajab juhtimisõigust, sest kasutades transporti
töövahendina liigub töökoha ja elukoha vahel. Ühistranspordi liikumisajad paljude töökohtade
graafikutega ei sobi. Kiire ametivahetus pole võimalik, omab palju igakuiseid kohustusi, mille
täitmata jäämisel järgneb isikliku pankroti väljakuulutamine. Seega Ervin Soon palub arvestada
juhtimisõiguse olulisust kohustuse täitmisel.

Kohtuvälise menetleja kirjalik vastus
Kohtuväline menetleja on seisukohal, et alused karistuse kergendamiseks kaebuses toodud
põhjendustel puuduvad. Karistuse määramisel on kohtuväline menetleja järginud karistuse
kohaldamise aluseid KarS § 56 lg 1 järgi ning diskretsiooni põhimõtteid. Määratud karistus on
kooskõlas seaduse nõuetega ning väärteo asjaolusid arvestades õige ja õiglane. Kohtuväline menetleja
on seisukohal, et menetlusaluse isiku karistamine üksnes põhikaristusega rahatrahvi näol ei ole
proportsionaalne, menetleja on karistuse määramisel võtnud arvesse isiku poolt toime pandud väärteo
raskusastet, väärteo asjaolusid ning menetlusaluse isiku isikut ja arvestanud õiguskorra kaitsmise
huvidega. Kohtuväline menetleja on seisukohal, et käesoleval juhul saab üksnes LS § 224 lg 3 p 1
sätestatuga tagada PS §-des 16 ja 28 sisalduvate õiguste elule ja tervise kaitsele realiseerumise.
Juhtimisõiguse äravõtmise puhul on tegemist nn manitsuskaristusega, mille puhul on rõhk
eripreventsioonil. Menetlusalusele isikule mõistetud karistus saavutab oma preventiivse eesmärgi
üksnes 6 kuulise lisakaristuse kohaldamisega. Seega kohtuväline menetleja palub jätta kaebus
rahuldamata.

Kohtuotsuse põhjendused
Kohus, tutvunud Ervin Soone kaebusega ja kohtuvälise menetleja kirjaliku seisukohaga ning
kontrollinud väärteoasja materjale, leiab, et kaebuse saab vastavalt VTMS §-le 120 lg 1 lahendada
kirjalikus menetluses. Vastavalt VTMS § 123 lg 2 arutab maakohus väärteoasja täies ulatuses,
sõltumata esitatud kaebuse piiridest, kontrollides kohtuvälise menetleja otsuse tegemise aluseks
olnud faktilisi ja õiguslikke asjaolusid. VTMS § 87 sätestab, et väärteoasja arutatakse ainult
menetlusaluse isiku suhtes ja väärteoprotokollis sätestatud ulatuses.

Kohtu hinnangul on Ervin Soone poolt toimepandud väärtegu LS § 224 lg 2 järgi on õigesti
kvalifitseeritud ning on nõuetekohaselt tõendatud. Väärteo toimepanemine on tõendamist leidnud
järgmiste väärteoasjas kogutud tõenditega:
    - Indikaatorvahendi kasutamise protokoll (15.12.2015 kell 04:42), mille kohaselt tuvastati
        menetlusalusel isikul Ervin Soonel joove (0,74 mg/l).
    - Sõiduki juhtimiselt kõrvaldamise otsus, mille kohaselt kõrvaldati Ervin Soon sõiduki
        juhtimiselt 15.12.2015, sest ta juhtis sõidukit Mazda 6 reg.nr. XXX, sest oli alust arvata, et ta
        veres või väljahingatavas õhus oli alkoholi üle lubatud piirmäära või et ta oli joobeseisundis.
    - Tunnistaja XXX ütluste kohaselt 15.12.2015 Tallinnas Linnu teel märkas kella 04:42 ajal
        sõidukit Mazda 6 reg.nr XXX, mis sõitis talle vastu kaugtuledega. Sõidukit peatati kell 04:42
        Sõpruse pst 145 maja juures ja selle juhiks osutus Ervin Soon ik.37206072215, kellel oli
        tuvastatud alkoholijoove 0,74 mg/l. Sõidukis viibis kaasreisija XXX ik XXX, kes viibis
        sõidukis kliendina, kuna tegemist oli taksoteenust osutava sõidukiga. Lisatud videosalvestus
        VTA 2317,15,012758.
    - Menetlusalune isik Ervin Soon andis ütlusi, et 15.12.2015 asus tööle Tallinnas, veendumata
        oma kainuses, kuna eelmisel päeval sugulaste koosviibimisel tarvitas ka alkoholi (õlut).

                                                                                                       2
   -   Maanteeameti liiklusregistri väljavõte (16.12.2015), mille kohaselt Ervin Soon omab
       juhtimisõigust.
   -   Tõendusliku alkomeetri kasutamise protokoll koos mõõtetulemuse väljatrükiga, millest
       nähtuvalt tuvastati 15.12.2015 kell 04:52-04:56 Ervin Soonel alkoholijoove (lõplik lugem
       0,73 mg/l, ± 0,05 mg/l, mõõtetulemus 0,68 mg/l; Dräger Alcotest 7110).
   -   Karistusregistri väljavõttest nähtuvalt on Ervin Soonel 3 kehtivat väärteokaristust, viimati
       karistatud 16.03.2015 ÜTS § 542 lg 1 järgi rahatrahviga 8 trahviühikut, mis on tasumata.

Eelpoolloetletud tõendid langevad omavahel kokku ning Ervin Soone süü rikkumises on tõendatud –
menetlusalune isik Ervin Soon juhtis mootorsõidukit isikuna, kelle ühes liitris väljahingatavas õhus
oli alkoholisisaldus mitte väiksem kui 0,68 mg/l. Ervin Sooni käitumine sisaldab LS § 224 lg 2
ettenähtud süüteokoosseisu ja tema tegu on õigusvastane. Väärtegu on kohtuvälise menetleja poolt
õigesti kvalifitseeritud. Väärteoasjas otsuse tegemisel on otsuse teinud ametiisik välja selgitanud kõik
asjaolud, mida oli võimalik asjas kogutud materjalidega välja selgitada, menetlusõigust otsuse
tegemisel rikutud ei ole: menetlusalusele isikule õigusi selgitati, menetlusaluse isikuna oli ta üle
kuulatud, VTMS § 150 loetletud väärteomenetlusõiguse olulisi rikkumisi ei ole tuvastatud. Väärtegu
on õigesti kvalifitseeritud, selle on toime pannud menetlusalune isik Ervin Soon, õigusvastasust ja
süüd välistavaid asjaolusid ei ole tuvastatud.

LS § 224 lg 1 sätestab, et mootorsõiduki, maastikusõiduki või trammi juhtimise eest isiku poolt, kelle
ühes grammis veres on alkoholisisaldus 0,20–0,49 milligrammi või kelle ühes liitris väljahingatavas
õhus on alkoholisisaldus 0,10–0,24 milligrammi – karistatakse rahatrahviga kuni 100 trahviühikut
või sõiduki juhtimisõiguse äravõtmisega kuni kuue kuuni. Sama paragrahvi 2. lõige sätestab, et sama
teo eest isiku poolt, kelle ühes grammis veres on alkoholisisaldus 0,50–1,49 milligrammi või kelle
ühes liitris väljahingatavas õhus on alkoholisisaldus 0,25–0,74 milligrammi – karistatakse
rahatrahviga kuni 300 trahviühikut, arestiga või sõiduki juhtimisõiguse äravõtmisega kuni
kaheteistkümne kuuni. LS § 224 lg 3 p 1 sätestab, et kohus või kohtuväline menetleja võib kohaldada
käesolevas paragrahvis sätestatud süüteo eest lisakaristusena sõiduki juhtimisõiguse äravõtmist
järgmiselt: 1) kolmest kuust kuni üheksa kuuni, kui isikut ei ole varem käesolevas paragrahvis
sätestatud süüteo eest karistatud.

Kohus hindab isiku süü suurust ehk karistamine on tegupõhine, samuti võetakse arvesse süüdlase
isik, tagades karistamise eripreventiivseid eesmärke. Vaidlustatud otsusest nähtuvalt karistati Ervin
Soon § LS 224 lg 2 ettenähtud väärteo toimepanemise eest rahatrahviga 225 trahviühiku ulatuses,
s.o 900 eurot ja LS § 224 lg 3 p 1 alusel lisakaristusena mootorsõiduki juhtimisõiguse äravõtmisega
6 kuuks. Eeltoodust nähtub, et menetleja on määranud põhikaristuse LS § 224 lg 2 ettenähtud
sanktsiooni üle keskmise määra, lisakaristus on määratud LS § 224 lg 3 p 1 ettenähtud sanktsiooni
keskmise määra suuruses.

Kohus nõustub kohtuvälise menetlejaga, et menetlusaluse isiku süü LS § 227 lg 2 mõttes ületab
keskmist määra, kuna isikul oli tuvastatud joove keskmist määra oluliselt ületavas määras (0,68 mg/l,
kusjuures joove 0,75 mg/l toob kaasa kriminaalvastutuse). Käesolevas asjas puuduvad karistust
kergendavad või raskendavad asjaolud. Ervin Soon ei ole väljendanud puhtsüdamlikku kahetsust,
mida oleks võimalik hinnata kergendava asjaoluna. Kohus on seisukohal, et Ervin Soon pani toime
väärteo vähemalt kaudse tahtlusega, ta pidas võimalikuks oma joobeseisundit, kuid ta ikka otsustas
sõidukit juhtida ja kliente teenindada, mis oli täielikult tema vaba tahe. Kaebuse esitaja ei astunud
samme selleks, et oma tervislikku seisundit kontrollida ja loobuda väärteo toimepanemisest. Seega
pidas menetlusalune isik täiesti tähtsusetuks iseenda ja teiste liiklejate elu ja tervist. Väärteoasja
materjalide kohaselt kaebuse esitaja ei olnud sõidukis üksinda, seega lisaks teistele liiklejatele ta
teadlikult ohustas sõidukis viibinud kaasreisija elu ja tervist, osutades taksoteenust. Kohus ei pea
vähetähtsaks asjaoluks seda, et Ervin Soon tegeleb taksoteenuse osutamisega ja peab vastutama
klientide heaolu eest, kuid 15.12.2015 tema eiras ka seda kohustust. E.Soon pahatahtlikult kuritarvitas
reisija usaldusväärsust, kes õigustatult lootis sellele, et taksojuhi tervislik seisund vastab nõuetele.
                                                                                                      3
Süüteo toimepanemise ajal E.Soon sõidutas klienti ja täiendavalt rikkus ka liiklusnõudeid –
valgustatud teel kasutas kaugtulesid, pimestades vastutuleva politseisõiduki juhti. Kaebuse esitaja
käitumine ja sõidustiil on jäädvustatud videosalvestusel. Hoolimatu suhtumist oma teosse
iseloomustavad järgmised asjaolud: Ervin Soon pani süüteo toime pimedal talvisel ajal, intensiivse
liiklusega Sõpruse puiesteel (peaaegu sõitis teisele taksoautole ette) ning ohustas kaasreisija ja teiste
liiklejate turvalisust (politseipatrull pidi tema tabamiseks ületama kiirust). Kõik nimetatud asjaolud
viitavad sellele, et Ervin Soon potentsiaalselt kujutab endast liikluses kõrget ohtu nii endale, kuid ka
teistele liiklejatele. Kohtupraktikas välja kujunenud seisukoha järgi tuleb karistuse mõistmisel võtta
lähtepunktiks etteheidetava normi sanktsiooni keskmine määr. Seejärel tuvastatakse süüdistatava süü
suurus ning karistust kergendavad ja raskendavad asjaolud, mille põhjal saadakse konkreetse süüdlase
süü suurusele vastav karistuse määr. Kaebuse esitaja süü on keskmisest oluliselt suurem, puuduvad
süüd kergendavad asjaolud, kaebajat oli varasemat karistatud liiklusalaste väärtegude eest, mistõttu
puudub igasugune alus vaidlustatud otsuse tühistamiseks. Kohus leiab, et kohtuvälise menetleja poolt
määratud karistus, s.o rahatrahv 225 trahviühikut on proportsionaalne kaebaja süü suurusega, tema
poolt toime pandud teo raskusega ja tema isikuga.

Kohus leiab, et lisakaristuse kohaldamine Ervin Soone suhtes on põhjendatud, arvestades
eripreventiivseid eesmärke ning õiguskorra tagamise huvisid. Karistuse valikul tuleb lähtuda
võimalusest, et karistus sunnib isikut edaspidi loobuma uute süütegude toimepanemisest, eelkõige
liikluse valdkonnas. Väärteoasjas leiduvatest karistusregistri andmetest nähtuvalt on menetlusalust
isikut varasemalt karistatud lubatud sõidukiiruse ületamise eest (LS § 227 lg 2 alusel). Samuti on
menetlusalust isikut karistatud LS § 206 (mitteloetava riikliku registreerimismärgiga mootorsõiduki
juhtimine) ja korduvalt ÜTS § 542 lg 1 (taksoveo nõuete rikkumine) alusel. Nimetatud karistused ei
ole karistusregistrist kustutatud ja nad on määratud samaliigiliste rikkumiste eest. Eelnevalt on Ervin
Soont väärteokorras karistatud rahatrahvidega (viimane rahatrahv on tasumata), mis ei ole mõjutanud
isikut edaspidi süütegude toimepanemisest hoiduma, vastupidi, ta on jätkanud liiklusalaste süütegude
toimepanemist, mis näitab, et varasemad kergemad karistused ei ole isikule mõju avaldanud. Kohus
ei nõustu kaebaja väidetega, et juhtimisõiguse äravõtmisega kaasneb talle ülimalt intensiivne
põhiõiguste riive – töökoha ja sellest tulenevalt ainsa sissetuleku kaotus. Lisakaristuse eripreventiivne
iseloom mõjutab E.Soont käituma seaduskuulekalt. Menetlusaluse isiku töö võib küll olla seotud
sõiduki juhtimisõigusega, kuid selles osas on Riigikohus lahendis nr 3-1-1-26-10 p 7 väljendanud
seisukohta, et töökoha kaotamise võimalus ei saa olla iseenesest mootorsõiduki juhtimise õiguse
äravõtmist välistavaks asjaoluks, sest KarS 50 lg 2 kohaselt ei või mootorsõiduki juhtimise õigust ära
võtta üksnes isikult, kes kasutab seda sõidukit liikumispuude tõttu. Arvestades seda, et kaebuse esitaja
elatise teenimine seondub tihedalt mootorsõiduki kasutamise vajadusega, peaksid temale kõik
liiklusnõuded olema väga hästi teada. Kaebuses toodud väited seoses võimaliku töökoha kaotuse või
kaebuse esitaja elukorraldusega ei ole erandlikeks asjaoludeks, mis võiksid välistada lisakaristuse
kohaldamise. Kohus, arvestades Ervin Soone perekondlikku seisundit ja tööülesannete erisusi, leiab,
et mootorsõiduki juhtimisõigusest ilmajäämine, nagu iga karistus, valmistab süüdlasele ebamugavusi,
kuid väärteo toimepannud isikul tuleb neid ebamugavusi taluda eesmärgil teha vastavad järeldused.
Seega leiab kohus, et käesoleval juhul E.Soonele lisakaristuse mõistmine on vajalik ja põhjendanud,
sest vastab süü suurusele.

Eeltoodust tulenevalt ja juhindudes VTMS § 132 p 1 jätab kohus kaebuse rahuldamata ja PPA Põhja
prefektuuri korrakaitsebüroo liiklusjärelevalvekeskuse liiklusmenetlustalituse 05.01.2016 otsuse nr
2317,15,012759 – muutmata.

kohtunik
/allkirjastatud digitaalselt/




                                                                                                       4
