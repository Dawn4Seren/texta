                                                                                      2-15-18355




                         KOHTUMÄÄRUS
Kohtuasja number                  2-15-18355
Määruse tegemise aeg ja koht      22. jaanuar 2015, Jõhvi
Kohus                             Viru Maakohus
Kohtunik                          Tarmo Tina
Kohtuasi                          A. B. pankrotiavaldus
Menetlustoiming                   Avalduse menetlusse võtmisest keeldumine
Menetlusosalised ja esindajad     Avaldaja (võlgnik): A. B. (IK xxx, viibimiskoht: xxx)
RESOLUTSIOON

   1. Keelduda A. B. pankrotiavalduse menetlusse võtmisest.

   2. Saata määrus avaldajale teadmiseks.

EDASIKAEBAMISE KORD
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest.

ASJAOLUD

A. B. esitas 07.12.2015 Viru Maakohtule venekeelse pankrotiavalduse, vabas vormis taotluse
riigilõivu tasumise kohustusest vabastamiseks ja riigi õigusabi korras advokaadi määramiseks, et
esitada kohtule korrektne avaldus.

Kohus jättis 08.01.2016 määrusega taotluse riigi õigusabi saamiseks rahuldamata ja rahuldas
osaliselt menetlusabi taotluse riigilõivu tasumisest vabastamiseks ning lubas tasuda riigilõivu 10
eurot osamaksetena, so. 5 eurot kuus 2 (kahe) kuu jooksul alates 20.01.2016 kuni 20.02.2016.
Võlgnikule anti täiendav tähtaeg kuni 20.01.2016 eesti keelse pankrotiavalduse, võlanimekirja ja
seletuse maksejõuetuse põhjuste kohta esitamiseks.

Avaldaja sai kohtumääruse isiklikult kätte 11.01.2016. Avaldaja ei ole tähtaegselt puudusi
kõrvaldanud.

KOHTUMÄÄRUSE PÕHJENDUSED

Kohus, tutvunud esitatud avalduse ja lisatud materjalidega, leiab et avalduse menetlusse võtmisest
tuleb keelduda.


                                                                                             1(2)
                                                                                    2-15-18355
Pankrotiseaduse (PankrS) § 3 lg 2 kohaselt kohaldatakse pankrotimenetlusele
tsiviilkohtumenetluse seadustikus (TsMS) sätestatut, kui käesolevast seadusest ei tulene teisiti.
Hagita asi on pankrotimenetluse algatamine ja pankroti väljakuulutamine (TsMS § 475 lg 1 p 122).
TsMS § 477 lg 1 kohaselt hagita asja vaatab kohus läbi hagimenetluse sätete kohaselt, arvestades
hagita menetluse kohta sätestatud erisusi.

TsMS § 3401 lg 1 kohaselt, kui menetlusosalise esitatud avaldus ei vasta vorminõuetele või on
esitatud muude puudustega, mida saab kõrvaldada, muu hulgas kui tasumata on riigilõiv, määrab
kohus tähtaja puuduse kõrvaldamiseks ja jätab menetlusdokumendi seniks käiguta.

Kohus jättis määrusega taotluse riigi õigusabi saamiseks rahuldamata ja andis täiendava tähtaja
kuni 20.01.2016 eesti keelse pankrotiavalduse, võlanimekirja ja seletuse maksejõuetuse põhjuste
kohta esitamiseks ja riigilõivu esimene osamakse 5 euro tasumiseks. Kohus hoiatas avaldajat, et
tähtajaks puuduste kõrvaldamata jätmise korral jäetakse avaldus menetlusse võtmata.

Puuduste kõrvaldamise tähtajaks oli 20.01.2016. Avaldaja ei kõrvaldanud puudusi kohtu määratud
tähtajaks.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

Kuna avaldaja puudusi tähtaegselt ei kõrvaldanud, keeldub kohus TsMS §-st 340¹ lg 2 alusel
avalduse menetlusse võtmisest. Kohus ei saa menetleda avaldust, mis ei vasta nõuetele, sh. millelt
ei ole tasutud riigilõivu.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.



Tarmo Tina
Kohtunik
/allkirjastatud digitaalselt/




                                                                                             2(2)
