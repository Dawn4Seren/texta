                        KOHTUMÄÄRUS
Kohus                           Tartu Maakohus
Määruse tegemise aeg ja koht    19. mai 2016, Tartu kohtumaja

Kriminaalasja number            1-14-6705

Kohtunik                        Rutt Teeveer
Kohtuistungi sekretär           Helju Rebane
Tõlk                            Natalia Tselikova
Prokurör                        Lõuna Ringkonnaprokuratuuri abiprokurör Meelis Juursoo
                                (istungil ei osalenud)
Kriminaalasi                    Rasmus Antonsi süüdistuses KarS § 184 lg 2 p 1, 2 järgi,
                                Aleksandr Nikiforovi süüdistuses KarS § 184 lg 2 p 1, 2
                                järgi, Viktor Stepuškini süüdistuses KarS § 184 lg 2 p 1, §
                                199 lg 2 p 9 järgi kokkuleppemenetluses
Menetlustoiming                 süüdimõistetu Aleksandr Nikiforovi tingimisi enne
                                tähtaja    lõppemist   vangistusest   vabastamise
                                otsustamine
Süüdimõistetu                   Aleksandr Nikiforov
                                isikukood 38907250225; elukoht vabanemisel XXXX

RESOLUTSIOON
Vabastada Aleksandr Nikiforov temale Harju Maakohtu 08.10.2014 otsusega
kriminaalasjas nr 1-14-6705 mõistetud vangistuse kandmisest tingimisi enne tähtaega.
KarS § 76 lg 5 alusel määrata Aleksandr Nikiforovile katseaeg kuni 26.05.2017. KarS
§ 78 p 2 kohaselt hakata Aleksandr Nikiforovi katseaega arvestama alates käesoleva
kohtumääruse jõustumisest.
Kohustada Aleksandr Nikiforovi alates ennetähtaegselt vabastamisest alluma
käitumiskontrollile, mis kestab kuni 26.05.2017. Käitumiskontrolli ajal on Aleksandr
Nikiforov kohustatud järgima KarS § 75 lg-s 1 sätestatud kontrollnõudeid, st ta on
kohustatud:
   1. elama kohtu määratud alalises elukohas, s.o XXXX
   2. ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3. alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;




                                                                                         1
   4. saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5. saama kriminaalhooldusametnikult eelneva loa elu-, töö- või õppimiskoha
      vahetamiseks;
   6. saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.
KarS § 75 lg 2 p-de 21, 4, 5, 7, 8 alusel määrata Aleksandr Nikiforovile käitumiskontrolli
ajaks kohustused:
       1. mitte omada ja tarvitada narkootilisi või psühhotroopseid aineid;
       2. asuda tööle või võtta end Eesti Töötukassas arvele hiljemalt 2 (kahe) nädala jooksul
          alates vangistusest ennetähtaegselt vabastamisest;
       3. pöörduda sõltuvusprobleemiga tegelemiseks psühhiaatri vastuvõtule hiljemalt
          3 (kolme) kuu jooksul pärast vangistusest ennetähtaegselt vabastamist ning alluda
          vajadusel ravile;
       4. mitte suhelda teadvalt narkootikume tarvitavate või nende ebaseadusliku
          käitlemisega tegelevate isikutega;
       5. osaleda kriminaalhooldaja poolt pakutavas sotsiaalprogrammis.
Määrus Aleksandr Nikiforovi suhtes kriminaalhoolduse teostamiseks saata täitmiseks
Tartu Vangla kriminaalhooldusosakonna Tartu esindusele.
Vabastada süüdimõistetu          Aleksandr     Nikiforov     karistuse    kandmiselt     pärast
kohtumääruse jõustumist.
Määruse koopia saata kinnipeetavale, Tartu vanglale ning prokurörile.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus viieteistkümne päeva jooksul, alates päevast, mil isik sai vaidlustatavast
kohtumäärusest teada või pidi teda saama.

ASJAOLUD JA MENETLUSE KÄIK
Harju Maakohtu 08.10.204 otsusega kriminaalasjas nr 1-14-6705 tunnistati Aleksandr
Nikiforov süüdi KarS § 184 lg 2 p 1, 2 järgi ja temale mõisteti karistuseks vangistus 3 aastat 3
kuud. KarS § 68 lg 1 alusel loeti eelvangistuses viibitud aeg alates 26.02.2014 karistusaja hulka
ning karistusaja alguseks lugeda 26.02.2014. Kohtuotsus jõustus 24.10.2014.
Kinnipeetava karistusaeg algas seega 26.02.2014 ja lõppeks selle täieliku ärakandmise korral
26.05.2017.
17.02.2016 esitas Tartu Vangla kohtule materjalid Aleksandr Nikiforovi vabastamise kohta
KarS § 76 lg 2 p 2 järgi. Materjalidest nähtuvalt vangla toetab Aleksandr Nikiforovi tingimisi
ennetähtaegset vabastamist.

KOHTUMENETLUSE POOLTE SEISUKOHAD
Prokurör esitas Aleksandr Nikiforovi tingimisi enne tähtaega vabastamise võimalikkuse kohta
kirjaliku seisukoha, milles nõustub vanglaga.
Süüdimõistetu Aleksandr Nikiforov selgitas kohtus, et ta on teinud oma varasemas elus vigu,
mistõttu on teda korduvalt ka kriminaalkorras karistatud. Samas on tal nüüd olnud päris palju
aega mõtlemiseks ning oma käitumise analüüsimiseks. Ta on oma vigadest aru saanud ning


                                                                                               2
leiab, et karistus on talle kasuks tulnud. Ta teab, kuidas edasi minna. Tema arvates on kõik tema
vabastamiseks valmis, sest ta on püüdnud vangistuses kasutada ära kõik võimalused enda
muutmiseks. Tal on kindel elukoht ning kokkulepe töökoha suhtes.

KOHTU SEISUKOHT
Aleksandr Nikiforov kannab käesoleval ajal karistust tahtliku esimese astme kuriteo
toimepanemise eest.
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vabastada, kui ta on tegelikult ära kandnud vähemalt kaks
kolmandikku mõistetud karistusajast, kuid mitte vähem kui neli kuud. Käesolevaks ajaks on
Aleksandr Nikiforov temale mõistetud karistusajast vähemalt kaks kolmandikku, kuid mitte
vähem kui neli kuud ära kandnud. Seega on olemas formaalne alus tema vangistusest
ennetähtaegseks vabastamiseks.
KarS § 76 lg 4 järgi arvestab kohus tingimisi enne tähtaega vangistusest vabastamise
otsustamisel materiaalse alusena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Aleksandr Nikiforovi on kriminaalkorras varem
karistatud kolmel korral. Kõik kuriteod on seotud narkootikumidega. Varasemalt on
Aleksandr Nikiforovile toimepandud süütegude eest mõistetud ühel korral ka reaalset
vangistust, kuid sellele vaatamata on ta oma õigusvastast käitumist jätkanud. Seega ei täitnud
toonane karistamine Aleksandr Nikiforovi osas oma eesmärki ega mõjutanud teda hoiduma
edasiste süütegude toimepanekust. Kõik Aleksandr Nikiforovi kuriteod on olnud seotud
materiaalse kasu saamisega, seejuures on soodusteguriks olnud kinnipeetava
sõltuvusprobleem.
Aleksandr Nikiforov kinnitab, et soovib edaspidi kuritegelikust käitumisest hoiduda.
Kinnipeetava käitumine vanglas kinnitab süüdimõistetu soovi. Nimelt on Aleksandr
Nikiforovi käitumine vanglas olnud hea. Ta on toime pannud küll ühe rikkumise (kasutanud
ebatsensuurseid väljendeid), mille eest karistati teda distsiplinaarkorras. Aleksandr
Nikiforoviga on läbi viidud vestlusi, kus ta on analüüsinud oma kuritegusid eesmärgiga näha
oma probleemide põhjuseid ning leida nendele alternatiivseid lahendusvariante. Selle
tulemusel on kinnipeetav oma kuritegusid tunnistanud ning saanud aru, mis teda selleni on
viinud. Samuti on ta aru saanud, mida teha, et elada edaspidi seaduskuulekalt. Aleksandr
Nikiforov on vanglas osalenud ka tööhõives ning töötamisega tal probleeme ei ole olnud.
21.12.2015 paigutati Aleksandr Nikiforov Tartu vangla avavanglasse, kust ta käib alates
27.01.2016 järelevalveta tööl XXXX
Head on ka Aleksandr Nikiforovi taasühiskonnastumise väljavaated. Pärast vabanemist on tal
olemas kindel elukoht XXXX. Materjalidele on lisatud ka garantiikiri, mille kohaselt XXXX
garanteerib Aleksandr Nikiforovile tema vabastamisel ajutise elamispinna ning tugiisiku.
Lisaks on Aleksandr Nikiforovil isa ja vend, kellega tal on samuti lähedased ja toetavad
suhted. Ennetähtaegse vabanemise korral on Aleksandr Nikiforovil olemas töökoht XXXX.
Vabanemisfondis on tal X eurot. Probleeme alkoholi väärtarvitamisega Aleksandr Nikiforovil
väidetavalt ei ole, vangistuse ajal läbis ta ka aktiivse rehabilitatsiooniprogrammi
narkootikumide tarvitamisest loobumiseks.
Hinnanud eelnevaid asjaolusid ning arvestanud seejuures ka Aleksandr Nikiforovi karistuse
lõpptähtaega, leiab kohus, et Aleksandr Nikiforov tuleb tingimisi enne tähtaja lõppemist
vangistusest vabastada.


                                                                                                 3
KarS § 76 lg-st 5 ja § 78 p-st 2 lähtuvalt kestab Aleksandr Nikiforovi katseaeg käesoleva
kohtulahendi jõustumisest kuni 26.05.2017.
KarS § 76 lg 5 teise lause kohaselt allutatakse süüdlane katseajaks KarS §-s 75 sätestatud
käitumiskontrollile, kuid mitte rohkem kui kuni kahekümne neljaks kuuks. Kohus leiab, et
arvestades toimepandud kuritegude iseloomu ja isiku korduvaid karistamisi, tuleb Aleksandr
Nikiforov allutada käitumiskontrollile kogu katseajaks, s.o kuni 26.05.2017. Selline aeg
võimaldab isikut maksimaalselt kontrollida ning samaaegselt ka toetada, et aidata tal hoiduda
edaspidi uute kuritegude toimepanemisest.
Selleks, et minimeerida õigusrikkumiste toimepanemise riski veelgi, tuleb Aleksandr
Nikiforovile lisaks KarS § 75 lg-s 1 sätestatud kontrollnõuetele käitumiskontrolli ajaks KarS
§ 76 lg 5 ja 75 lg 2 p 4 alusel määrata täiendav kohustus asuda tööle või võtta end arvele Eesti
Töötukassas hiljemalt kahe nädala jooksul alates ennetähtaegselt vabastamisest. Samal
eesmärgil tuleb talle panna KarS § 75 lg 2 p-de 21 ja 7 järgsed kohustused mitte omada või
tarvitada narkootilisi või psühhotroopseid aineid ning mitte suhelda teadvalt narkootikume
tarvitavate või nende ebaseadusliku käitlemisega tegelevate isikutega. KarS § 75 lg 2 p 5
alusel määrata täiendav kohustus pöörduda sõltuvusprobleemiga psühhiaatri vastuvõtule ning
vajadusel alluda ravile. Aleksandr Nikiforov on raviks oma nõusoleku andnud. Samuti tuleb
talle KarS § 75 lg 2 p 8 alusel määrata kohustus osaleda kriminaalhooldaja poolt pakutavates
sotsiaalprogrammides.




/allkirjastatud digitaalselt/
Kohtunik




                                                                                                   4
