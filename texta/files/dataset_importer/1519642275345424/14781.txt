                      KOHTUMÄÄRUS
Kohus                            Tartu Maakohus
Määruse tegemise aeg ja koht     23. mail 2016. a Valga kohtumaja
Kriminaalasja number             1-11-8733
Kohtunik                         Annemarie Gerassimov
                                 Sergei Pevnitski süüdistuses KarS § 424 järgi
Kriminaalasi
                                 kokkuleppemenetluses
                                 Riigi Tugiteenuste Keskus’e avaldus asenduskaristuse
Avaldus
                                 määramiseks TMS § 206 lg 2 alusel Sergei Pevnitski´le.
RESOLUTSIOON
Rahuldada Riigi Tugiteenuste Keskus’e avaldus Sergei Pevnitski´le /isikukood
38708035717, elukoht xxxxxxxxxxx-xxxxxxxxxxxxxxxxxxxxx, töökoht xxxxxxxxxxx-
xxxxxxxxxx/ Tartu maakohtu Valga kohtumaja 04.08.2011.a. kohtuotsusega kriminaalasjas
nr 1-11-8733 määratud ja tasumata rahalise karistuse jäägi 434,70 euro asendamiseks.

KarS § 70 lg 1, 2 ja KarS § 69 lg 1 alusel asendada Sergei Pevnitski’ile 04.08.2011.a.
Tartu Maakohtu otsusega mõistetud rahalise karistuse jääk 31,5 päevamäära
(päevamäära suurus 13,80 €) ulatuses ( 3 päevamäära=1 päev vangistust) kümne (10)
päeva pikkuse vangistusega ja see omakorda 10 tunni pikkuse üldkasuliku töö tegemise
kohustusega.

Vangistust täitmisele mitte pöörata, kui Sergei Pevnitski sooritab ühe (1) kuu jooksul
alates antud kohtumääruse jõustumisest üldkasuliku töö tunnid ja täidab töö tegemise
ajal kontrollnõudeid KarS § 75 lg 1 p-de 1-6 alusel, s.o.:
1) elama kohtu määratud alalises elukohas – xxxxxxxxxxx-xxxxxxxxxxxxxxxxxxxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks
 Käitumiskontrolli teostamiseks määrata Sergei Pevnitski üldkasuliku töö tegemise
 tähtajaks elukohajärgse kriminaalhooldaja järelevalve alla.
 5.     Selgitada Sergei Pevnitski’le, et, kui süüdlane hoidub kõrvale üldkasuliku töö
 tegemisest, ei järgi kontrollnõudeid või ei täida talle pandud kohustusi, võib kohus
 pöörata vangistuse täitmisele KarS § 69 lg 6 alusel.
 Vangistuse täitmisele pööramisel arvestatakse karistusest kantuks süüdlase tehtud
 üldkasulik töö.
 6.     Saata määruse koopia süüdimõistetule, Riigi Tugiteenuste Keskusele ja
 kohtutäitur Oleg Sirotin’ile.

 Edasikaebamise kord
 Määruse peale võib esitada määruskaebuse 15 päeva jooksul arvates määruse kättesaamisest
 Tartu Maakohtu Valga kohtumajja.

Asjaolud
Tartu maakohtu 04.08.2011.a kohtuotsusega kriminaalasjas nr 1-11-8733 karistati Sergei
Pevnitski’t KarS § 424 alusel rahalise karistusega 45 päevamäära, päevamäära ( a´ 13.80€ )
ulatuses, s.o. summas kuussada kakskümmend üks ( 621.- ) eurot. Otsus jõustus 12.08.2011.a.

Riigi Tugiteenuste Keskus’e avaldus
14.04.2016.a saabus Tartu Maakohtu Tartu kohtumajja Riigi Tugiteenuste Keskuse avaldus
Sergei Pevnitski’le 04.08.2011. a otsusega mõistetud rahalise karistuse asendamiseks, kuivõrd
see on valdavas osas tasumata ning kohtutäitur on teatanud karistuse täitmise võimatusest.
Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada täitemenetluse seadustiku § 206 lg 2 sätete alusel avalduses toodud rahalise karistuse
asendamine. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane katmaks vara
realiseerimisega tekkivaid kulusid. Võlgnikul on kokku 886,80 euro ulatuses tasumata
riiginõudeid. Antud asjas on võla jääk 434,7 eurot. Asjas on toimunud laekumisi, kuid viimati
enam kui 4 aastat tagasi. Tasumata on ka sama kriminaalasja raames väljamõistetud teised
kohtukulud. Täituri sõnul on tegemist varatu isikuga. Pole tõenäoline, et isik tasuks nõuded
tähtaegselt.

Menetluse käik
Kohus pidas asja arutamiseks kohtuistungi 23.05.2016. a. Sergei Pevnitski selgitas, et rahaline
karistus on tal tasumata, kuna ei olnud võimalust. Sergei Pevnitski on nõus tegema üldkasulikku
tööd. Ta teab, mis see on ja mõistab, et ÜKT mittetegemisel pööratakse karistus täitmisele
reaalse vangistusena.

Kohtu seisukoht
Kohus leiab, et Riigi Tugiteenuste Keskuse esitatud taotlus asenduskaristuse määramiseks
kuulub rahuldamisele. KarS § 70 lg 1 sätestab, et kui süüdlane ei tasu talle mõistetud rahalise
karistuse summat, asendab kohus rahalise karistuse vangistusega või süüdlase nõusolekul
üldkasuliku tööga KarS §-s 69 sätestatud korras. KarS § 70 lg 2 järgi vastab rahalise karistuse
kolmele päevamäärale üks päev vangistust. KarS § 69 lg 1 sätestab, et kohus võib aresti või
kuni kaheaastast vangistust mõistes või KarS §-s 73 või 74 sätestatud korras tingimisi
kohaldatud vangistust täitmisele pöörates asendada selle üldkasuliku tööga. Ühele päevale
arestile või vangistusele vastab üks tund üldkasulikku tööd, mida ei mõisteta vähem kui viis
tundi. Arest või vangistus asendatakse üldkasuliku tööga üksnes süüdlase nõusolekul.
Kohus on tuvastanud, et Sergei Pevnitski ei ole talle mõistetud rahalist karistust senini tervikuna
tasunud. Sergei Pevnitski karistati Tartu Maakohtu 04.08.2011.a kohtuotsusega kriminaalasjas
nr 1-11-8733 rahalise karistusega 45 päevamäära, päevamäära ( a´ 13.80€ ) ulatuses, s.o.
summas kuussada kakskümmend üks ( 621.- ) eurot, millest käesolevaks hetkeks on tasumata
434,70 eurot. Seega on käesolevaks ajaks Sergei Pevnitski’l rahalise karistuse katteks tasumata
31 päevamäära, s.o 434,70 eurot. Sergei Pevnitski’i suhtes on 07.08.2012. a alustatud
täitemenetlust. Vaatamata tehtud toimingutele, ei ole rahalise karistuse katteks olulisi laekumisi
summa vähendamiseks toimunud. Sergei Pevnitski selgituste kohaselt ei ole tal olnud karistuse
tasumiseks võimalust.

Eeltoodust tulenevalt leiab kohus, et Sergei Pevnitski’le mõistetud rahaline karistus tuleb
asendada vangistusega. Võttes arvesse KarS § 70 lg 2 tuleb rahalise karistuse tasumata osa (31
päevamäära) asendada 10 päeva vangistusega. Kuna Sergei Pevnitski on andnud nõusoleku
üldkasuliku töö tegemiseks, on võimalik vangistus omakorda asendada üldkasuliku tööga
vastavalt KarS §-le 69. Võttes arvesse vangistuse suurust (10 päeva) tuleb Sergei Pevnitski’l
sooritada kümme (10) tundi üldkasulikku tööd.

Kohus määrab KarS § 69 lg 3 alusel töö tegemise tähtajaks 1 kuu käesoleva kohtumääruse
jõustumisest arvates. Siinjuures võtab kohus arvesse Sergei Pevnitski’le määratud üldkasuliku
töö tundide arvu. KarS § 69 lg 4 kohaselt tuleb Sergei Pevnitski’l üldkasuliku töö tegemise ajal
järgida kontrollnõudeid vastavalt KarS §-le 75 lg 4

Kohus selgitab, et kui Sergei Pevnitski hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib KarS § 69 lg 6 kohaselt karistust
täideviiv ametnik teda kirjalikult hoiatada või kohus määrata süüdlasele täiendavaid
kohustusi vastavalt KarS § 75 lg-s 2 sätestatule, pikendada töö tegemise tähtaega või
pöörata süüdlasele mõistetud vangistuse täitmisele. Vangistuse täitmisele pööramisel
arvestatakse karistusest kantuks süüdlase tehtud üldkasulik töö.

Lähtudes eeltoodud asjaoludest leiab kohus, et Riigi Tugiteenuste Keskus’e taotlus
asenduskaristuse kohaldamiseks Sergei Pevnitski suhtes tuleb rahuldada ning Sergei
Pevnitski’le 04.08.2011.a. Tartu Maakohtu otsusega kriminaalasjas nr 1-11-8733 mõistetud ja
kandmata rahalise karistus jääk 31 päevamäära ulatuses tuleb asendada kümne (10) päeva
pikkuse vangistusega ja see omakorda 10 tunni pikkuse üldkasuliku töö tegemise kohustusega.


/allkirjastatud digitaalselt/
Annemarie Gerassimov
kohtunik
