                        KOHTUMÄÄRUS
Kohus                          Tallinna Ringkonnakohus

Kohtukoosseis                  Eesistuja Iko Nõmm, liikmed Reet Allikvere ja Margo
                               Klaar

Määruse tegemise aeg ja koht 16. detsember 2016. a, Tallinn

Tsiviilasja number             2-15-6928

Tsiviilasi                     Seesam Insurance AS-i hagi AS-i Introcom Ehitus ja
                               Korteriühistu Pääsküla 10 vastu solidaarselt 10 000
                               euro väljamõistmiseks

Vaidlustatud kohtulahend       Harju Maakohtu 17. juuni 2016. a otsus

Kaebuse esitaja ja kaebuse     Korteriühistu Pääsküla 10 apellatsioonkaebus, 10 000
liik, kaebuse hind             eurot
                               AS-i Introcom Ehitus apellatsioonkaebus, 10 000 eurot


Menetlusosalised ja nende      Hageja Seesam Insurance AS (registrikood 10055752),
esindajad                      lepinguline esindaja Merle Kollo

                               Kostja I AS Introcom Ehitus (registrikood 10636905),
                               lepinguline esindaja vandeadvokaat Maksim Greinoman

                               Kostja II Korteriühistu Pääsküla 10 (registrikood
                               80132030), lepinguline esindaja vandeadvokaat Erki
                               Vabamets

Istungi toimumise aeg          15. detsember 2016. a


RESOLUTSIOON:
  1. Tühistada Harju Maakohtu 17. juuni 2016. a otsus.
  2. Kinnitada alljärgnev kompromiss:
     2.1. AS Introcom Ehitus maksab Seesam Insurance AS-le 3000 eurot hiljemalt 31.
     jaanuaril    2017.    a  Seesam     Insurance     AS-i  arveldusarvele     nr
     EE062200221059223099.
     2.2. Korteriühistu Pääsküla 10 ei võta osa Seesam Insurance AS-le kahju
     hüvitamisest ning ei nõua Seesam Insurance AS-lt ega AS-lt Introcom Ehitus
     menetluskulude hüvitamist.

                                                                                  1
       2.3. Kompromissi täitmise korral ei ole pooltel üksteise vastu rohkem käesolevast
       tsiviilasjast tulenevaid nõudeid.
       2.4 Kompromissi sõlmimise tõttu jäävad poolte menetluskulud nende endi kanda.
    3. Tagastada AS Introcom Ehitus apellatsioonkaebuse esitamisel tasutud riigilõivust
       275 eurot AS-i Introcom Ehitus arveldusarvele nr EE541010220017719015.
    4. Tagastada Korteriühistu Pääsküla 10 apellatsioonkaebuse esitamisel tasutud
       riigilõivust 275 eurot Advokaadibüroo Triniti OÜ arveldusarvele nr
       EE713300332157290004.
    5. Tsiviilasja nr 2-15-6928 menetlus lõpetada.

Edasikaebe kord
Poolte kokkuleppe kohaselt saab kompromissi kinnitava määruse peale määruskaebuse
esitada 3 (kolme) päeva jooksul käesoleva määruse kättetoimetamisest alates.

Asjaolud ja menetluse käik
   1. Seesam Insurance AS-i (hageja) esitas 7. mail 2015. a Harju Maakohtule hagi AS-i
      Introcom Ehitus ja Korteriühistu Pääsküla 10 (kostjad) vastu solidaarselt 10 000 euro
      väljamõistmiseks.
   2. Harju Maakohus rahuldas hagi 17. juuni 2016. a otsusega ja mõistis hageja kasuks
      kostjatelt välja solidaarselt 10 000 eurot. Menetluskulud jättis maakohus kostjate
      kanda ja mõistis neilt hageja kasuks välja solidaarselt 550 eurot.
   3. Kostjad palusid esitatud apellatsioonkaebustes maakohtu otsuse tühistada ja uue
      otsusega jätta hagi rahuldamata.
   4. Pooled jõudsid 15. detsembril 2016. a toimunud kohtuistungil kompromissile
       käesoleva kohtumääruse resolutsioonis märgitud tingimustel ning esitasid
       allkirjastatud kompromissi ringkonnakohtule kinnitamiseks.

Ringkonnakohtu seisukoht
   5. Kolleegium leiab, et esitatud kompromiss tuleb kinnitada, vaidlustatud maakohtu otsus
      tuleb kompromissi kinnitamise tõttu tsiviilkohtumenetluse seadustiku (TsMS) § 645 lg
      1 ja § 659 alusel tühistada ja tsiviilasja menetlus lõpetada. Ringkonnakohtu hinnangul
      ei esine käesolevas tsiviilasjas TsMS § 430 lg-s 3 toodud aluseid, mis takistaks asja
      lahendamist kompromissiga.
   6. Pooled on kinnitanud, et on teadlikud kompromissi kinnitamise ja menetluse
      lõpetamise õiguslikest tagajärgedest ja TsMS §-des 430 ja 432 sätestatust. Pooled on
      kokku leppinud, et lühendavad TsMS § 661 lõike 4 alusel kompromissi kinnitava
      kohtumääruse peale määruskaebuse esitamise tähtaega 3 (kolmele) päevale määruse
      kättetoimetamisest alates.
   7. Pooled on palunud jätta menetluskulud poolte endi kanda. Mõlemad kostjad tasusid
      apellatsioonkaebuse esitamisel riigilõivu 550 eurot (II kd, tl 55, 72), millest paluvad
      poole tagastada. Kolleegium peab poolte menetluskuludega seotud taotlusi
      põhjendatuks. TsMS § 150 lg 2 p 1 kohaselt kuulub kostjale tagastamisele pool
      apellatsioonkaebuse esitamisel tasutud riigilõivust vastavalt esitatud taotlusele.


(allkirjastatud digitaalselt)   (allkirjastatud digitaalselt)    (allkirjastatud digitaalselt)
Iko Nõmm                         Reet Allikvere                  Margo Klaar




                                                                                                 2
