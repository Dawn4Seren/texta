                             KOHTUMÄÄRUS
Kohus                          Viru Maakohus

Määruse tegemise aeg ja koht   01. aprill 2016, Rakvere kohtumajas

Kriminaalasja number           1-15-2191
Kohtunik                       Kristel Vedro

Kohtuistungi sekretär          Raili Raja
Kohtuasja nimetus              Viru    Vangla    noorteüksuse     Tartu   piirkonna
                               kriminaalhooldusametniku Pille Maaseni erakorraline
                               ettekanne    taotlusega     täiendavate   kohustuste
                               määramiseks/vanemkriminaalhooldusametniku       Liisi
                               Lillemets-Koppeni    taotlus    karistuse  täitmisele
                               pööramiseks
Süüdimõistetu                  MIHKEL KALEV (i.k. 39504220833; elukoht: xxxx)
                               24.03.2016
Kohtuistung                    KrMS § 387, § 427, § 432 ja KarS § 74 lg 4
Kohaldatud õigusnormid

RESOLUTSIOON

Kriminaalhooldusametniku Liisi Lillemets-Koppeni taotlus rahuldada.

Pöörata täitmisele Mihkel Kalevile Tartu Maakohtu 14.04.2015 kohtuotsusega
kriminaalasjas nr 1-15-2191 mõistetud karistus 1 (üks) aasta 3 (kolm) kuud ja 28
(kakskümmend kaheksa) päeva vangistust.

Karistuse kandmise algust arvestada alates tema kinnipidamisest 20.02.2016.

Edasikaebamise kord

Kohtumäärusele võib esitada määruskaebuse 15 päeva jooksul arvates kohtumääruse
väljatrüki kättesaamisele järgnevast päevast.




Asjaolud ja ettekande sisu
                                            1
1. Tartu Maakohtu 14.04.2015 otsusega tunnistati Mihkel Kalev süüdi KarS § 199 lg 2 p 9 järgi
ja karistuseks mõisteti 4 kuud vangistust. KarS § 65 lg 1 ja § 64 lg 1 alusel luges kohus
mõistetud karistuse kaetuks Mihkel Kalevile Tartu Maakohtu 03.11.2014 otsusega
kriminaalasjas 1-14-6845 mõistetud karistuse ärakandmata osaga ning mõistis liitkaristuseks 1
aasta 3 kuud ja 28 päeva vangistust. KarS § 74 alusel jättis kohus vangistuse tingimisi
kohaldamata 2-aastase katseajaga ning kohustusega täita KarS § 75 lg 1 sätestatud
kontrollnõudeid. Kriminaalhooldus algas 03.11.2014.

2. 25.11.2015 on Viru Vangla noorteüksuse Tartu piirkonna kriminaalhooldusametnik esitanud
Tartu Maakohtule erakorralise ettekande Mihkel Kalevi kohta ettepanekuga isikule täiendavate
kohustuste määramiseks, kuna isik on rikkunud KarS § 75 lg 1 sätestatud kontrollnõudeid. Tartu
Maakohus on erakorralise ettekande edastanud alluvusjärgsele ehk Viru Maakohtule.

3. Erakorralises ettekandes esitatu kohaselt ei täitnud Mihkel Kalev 18.11.2015
registreerimisnõuet ja mittetulemise põhjustest ametnikku ei teavitanud. Kontrollimisel selgus,
et Mihkel Kalev ei ela ajutises elukohas xxxx, ei tööta xxxx. Kriminaalhooldusametnikul
puuduvad andmed Mihkel Kalevi                 elu- ja töökoha kohta. 19.10.2015 sai
kriminaalhooldusametnik informatsiooni, et septembrikuu lõpus lahkus Mihkel Kalev tööle
xxxx. Kriminaalhooldusametnikult ta luba välismaale minekuks ei taotlenud. Seega on Mihkel
Kalev rikkunud KarS § 75 lg 1 p 1, 2, 5 ja 6 nõudeid.

4. 21.10.2015 esitas Mihkel Kalev kriminaalhooldusametnikule kirjaliku seletuse loata
välismaale mineku kohta, põhjendades minekut mitteametlikult tööleasumisega ning
teadmisega, et kriminaalhooldusametnik ei anna välismaale tööleminekuks luba ilma kehtiva
töölepinguta.

5. Senise kriminaalhoolduse kohta on ettekandes märgitud, et Mihkel Kalev oli määratud
kriminaalhooldusele Tartu Maakohtu Jõgeva kohtumaja 03.11.2014 otsusega ja algselt pidi
järelvalvet tema käitumise ja kontrollnõuete täitmise üle teostama Viru vangla noorteüksuse
Rakvere piirkonna kriminaalhooldusametnik, kuid kuna Mihkel Kalev esitas avalduse
kriminaalhoolduse ümbermääramiseks Tartu piirkonda, teostab järelvalvet alates 01.12.2014
kriminaalhooldusametnik Pille Maasen. Katseaja esimesel kuul toimusid kohtumised
hooldusalusega iganädalaselt, peale hoolduskava kinnitamist kuni maikuuni 2 korda kuus.
Järgnevatel kuudel on kohtumised toimunud kord kuus. Pärast registreerimisnõude rikkumist
ei ole kriminaalhooldusametnik Mihkel Kaleviga kontakti enam saanud. Mihkel Kalev on
katseajal lühiajaliselt töötanud xxxx ehitusel abitöölisena, xxxx OÜ-s (plekkkatuste
paigaldajana), kuid hooldusaluse kinnitusel on töötamine olnud lühiajaline kas vähese töötasu
tõttu või tööobjetide puudumisel. Töötukassa Jõgevamaa osakonnas oli hooldusalune arvel
2015.a jaanuaris ja veebruaris, kuid nõuete mittetäitmise pärast lõpetati töötu staatus.
Kriminaalhooldusametnikule teadaolevalt on ta teinud ka ehitusalaseid juhutöid, kuid
töölepingut tööandjatega sõlmitud ei ole. Mihkel Kalevi suhtlusringkonda kuulub
kriminaalkorras karistatud isikuid. Katseajal on analüüsitud Mihkel Kalevi suhtlusringkonda ja
väärtushinnanguid töölehtede Kontaktid suhtlusringkonnas ja Minu väärtushinnangud alusel.

6. Hooldusaluse elukoht on xxxx ja peale tema elab seal isapoolne vanaema, vend ja onu.
21.10.2015 toimunud kohtumisel teatas Mihkel Kalev, et ta asub tööle xxxx ning elama koos
sõber V. V tema vanaema korterisse aadressil Tallinna mnt 6-3 Viljandi. 18.11.2015 sai
kriminaalhooldusametnik telefoni teel AS-st xxxx informatsiooni, et Mihkel Kalev töötas antud
ettevõttes 2 päeva, 22.10 - 23.10.2015. Tööleping lõpetati 26.10.2015, kuna Mihkel Kalev ei

                                              2
ilmunud tööle. V. Varese vanaema kinnitusel ei ole tema lapselaps ega keegi teine tema korteris
xxxx elanud. Korter kuulub talle ja on tema kodu.

7. 21.10.2015 tegi kriminaalhooldusametnik Mihkel Kalevile kirjaliku hoiatuse KarS § 74 lg 4
kohaselt, kuna hooldusalune lahkus septembris luba taotlemata xxxx. Väidetavalt oli töötanud
katusepanijana.Välismaal käimistest sai kriminaalhoolduaametnik teada kolmandatelt isikutelt.
Kriminaalhooldusametnikuga kohtumistel on hooldusalune käitunud viisakalt, kuid vestlustes
pole olnud aus.

8. Lähtudes eeltoodust teeb kriminaalhooldusametnik kohtule ettepaneku Mihkel Kalevile
täiendavate kohustuste määramiseks: KarS § 75 lg 2 p 4 alusel otsima endale töökoha või
võtma Töötukassas töötuna arvele hiljemalt 31.12.2015; KarS § 75 lg 2 p 8 alusel osalema
sotsiaalprogrammis. Kriminaalhooldaja on seisukohal, et Mihkel Kalevi tööleasumisega
paraneb tema majanduslik toimetulek ja tema tegevuseta vaba aeg on hõivatud töötamisega
ning sotsiaalprogrammi läbimine arendab Mihkel Kalevi sotsiaalseid oskusi.

9. 01.12.2015 on Viru Vangla noorteüksuse vanemkriminaalhooldusametnikult laekunud Viru
Maakohtule täiendav ettekanne Mihkel Kalevi kohta taotlusega pöörata isikule mõistetud
karistus täitmisele. Täiendava informatsiooni kohaselt koostas vanemkriminaalhooldusametnik
Liisi Lillemets-Koppen 26.11.2015 Mihkel Kalevile kutse vastuvõtule ilmumiseks 01.12.2015.
Mihkel Kalev määratud päeval registreerimisele ei ilmunud ning ei teavitanud ka oma
mitteilmumise põhjustest. Kriminaalhooldusametnik helistas Mihkel Kalevi vanaema M K ning
selgus, et Mihkel Kalev ei ole oma elukohas xxxx viibinud juba mitu kuud ning M K sõnul
puudub tal informatsioon, kus Mihkel Kalev võiks viibida ning ei ole temaga ka viimaste kuude
jooksul ühendust saanud.

10. 29.11.2015 saabus PPA NCC Eesti kaudu kriminaalhooldusametnikule informatsioon, et
Mihkel Kalev oli 26.11.2015 Saksamaal politsei poolt kinni peetud seoses juhtimisõiguseta
mootorsõiduki juhtimisega. Mihkel Kalevil puudus kriminaalhooldusametniku luba välisriiki
sõiduks. Mihkel Kalevi asukoht on kriminaalhooldusametnikule teadmata ning sellest
tulenevalt ei ole võimalik tema üle kriminaalhooldust teostada. Mihkel Kalev on jätkanud
rikkumiste toimepanemist, rikkudes kontrollnõudeid ilmuda määratud ajavahemike järel
registreerimistele, saama kriminaalhooldusametnikult loa töökoha vahetamiseks, saama loa
elukohast lahkumiseks kauemaks kui 15 päevaks ning saama loa välisriiki minekuks.

11. Eelnevast tulenevalt soovib vanemkriminaalhooldusametnik muuta 25.11.15 koostatud
erakorralises ettekandes tehtud ettepanekut määrata Mihkel Kalevile täiendavaid kohustusi ning
teeb kohtule ettepaneku pöörata Mihkel Kalevile mõistetud ja kandmata karistus 1 aasta 3 kuud
ja 28 päeva vangistust täitmisele. Juhuks, kui Mihkel Kalev ei ilmu mõjuva põhjuseta
erakorralise ettekande läbivaatamisele kohtusse teeb vanemkriminaalhooldusametnik, vastavalt
KrMS § 429 lg 1 alusel ettepaneku, võtta Mihkel Kalev vahi alla.

12. Kohus määras erakorralise ettekande läbivaatamiseks kohtuistungi 29.12.2015 kell 11.30.
Kohtuistungile Mihkel Kalev ei ilmunud.
30.12.2015 määrusega kuulutas Viru Maakohus Mihkel Kalevi tagaotsitavaks ja tabamisel
vahistatavaks.
29.01.2016 on Viru Maakohus välja andnud Euroopa Vahistamismääruse (EAW), mille alusel
on Mihkel Kalev 20.02.2016 kinni peetud Saksamaal Karlsruhes ning loovutatud Eestile.



                                              3
13. Kohtuistungil 11.03.2016 avaldas Mihkel Kalev, et tal ei ole erakorralise ettekande kohta
vastuväiteid. Kinnitas, et kontrollnõudeid ei täitnud, luba välismaale minekuks ei olnud ja
vahistamisele vastuväiteid ei ole.

14. Kohtuistungil 24.03.2016 seletas Mihkel Kalev, et läks välismaale lihtsalt tööd otsima ja
lootis töölepingu saada enne kriminaalhooldaja juurde minekut. Arvas, et kriminaalhooldaja ei
luba tal minna välismaale, kuna üks hoiatus juba oli seoses ilma loata xxxx minekuga. Tunnistas
kriminaalhooldusnõuete rikkumist ja kinnitas, et saab aru, et peab minema vanglasse karistust
kandma.

Kohtumääruse põhjendused

15. Kohus, tutvunud erakorralise ettekande ja vanemkriminaalhooldusametniku Liisi Lillemets-
Koppeni viimase ettepanekuga leiab, et see on põhjendatud ning taotlus kuulub rahuldamisele.

16. KrMS § 427 lg 1 kohasel karistusseadustiku § 74 lõike 4, § 75 lõike 3, § 76 lõike 7 või §
871 lõike 4 või 5 kohaselt süüdimõistetule täiendavate kohustuste määramise või kohustuste
kergendamise või tühistamise või katseaja pikendamise või karistuse täitmisele pööramise
otsustab süüdimõistetu elukoha järgse maakohtu täitmiskohtunik oma määrusega.

17. KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistus täitmisele. Tegemist on kohtu
kaalutlusõigusega.

18. Kohus on seisukohal, et Mihkel Kalev on ilmselgelt avaldanud hoolimatust katseaja
positiivseks läbimiseks ja kohustuste nõuetekohaseks täitmiseks. Kohus leiab, et Mihkel Kalev
ei ole suhtunud täie vastutustundega talle antud võimalusse oma karistust vabaduses kanda
rikkudes teadlikult kontrollnõudeid ning lahkudes riigist ilma kriminaalhooldaja nõusolekuta.
Kohtu hinnangul võib sellise käitumise puhul tegu olla ka karistuse kandmisest kõrvale
hoidmisega. Mihkel Kalevile mõistetud karistus tuleb täitmisele pöörata.

19. KrMS § 432 lg 34 kui peale kohtuotsuse jõustumist, mille täitmisel tekkinud küsimust
täitmiskohtunik lahendab, lühendab uus seadus teo eest ettenähtud vangistust, vähendab
täitmiskohtunik tulenevalt karistusseadustiku § 5 lõikest 2 vangistust uues seaduses samasuguse
teo eest ettenähtud ülemmäärani, või kui tegu ei ole enam kuriteona karistatav või vangistusega
karistatav, jätab täitmiskohtunik vangistuse täitmisele pööramata või vabastab isiku
vangistusest.

20. Riigikohtu lahend 3-1-1-70-15 p 9 annab selgituse seaduse kohaldamisel. KarS § 5 lg 2 teise
lause kohaselt on seadusel, mis välistab teo karistatavuse, karistamise vangistusega või
lühendab vangistust, tagasiulatuv jõud ka isiku suhtes, kes kannab temale jõustunud otsusega
mõistetud vangistust või kellele jõustunud otsusega mõistetud vangistus pööratakse täitmisele.
Sellisel juhul vähendatakse karistust uues seaduses samasuguse teo eest ette nähtud karistuse
ülemmäärani, või kui tegu ei ole enam kuriteona karistatav, vabastatakse isik vangistusest.

21. Eeltoodut arvesse võttes peab maakohus kontrollima, kas teod, mille kogumis Mihkel
Kalevile liitkaristus moodustati, on kuritegudena karistatavad ka käesoleval ajal ja kui, siis kas

                                                4
nende eest mõistetud karistused jäävad seaduse uues redaktsioonis samasuguste tegude eest ette
nähtud karistuste ülemmäärade piiridesse. Kui Mihkel Kalevi tegu (teod) ei vasta enam mitte
ühelegi karistusseadustiku eriosa koosseisule, tuleb ta tühistatud paragrahvi(de) järgi
karistusest vabastada või kui talle on mõistetud karistus(ed), mida alates 01.01.2015 kehtima
hakanud karistusseadustiku redaktsioon enam mõista ei võimaldaks, tuleb tema karistust
(karistusi) vähendada uues seaduses samasuse teo eest ette nähtud karistuse ülemmäärani.

22. Kuna Mihkel Kalev on süüdi mõistetud Tartu Maakohtu 14.04.2015 otsusega, mille
kohaselt KarS § 199 lg 2 p 9 järgi mõistetud karistuse on kohus lugenud kaetuks Mihkel
Kalevile Tartu Maakohtu 03.11.2014 otsusega kriminaalasjas 1-14-6845 mõistetud karistuse
ärakandmata osaga, siis kontrollib kohus, kas Tartu Maakohtu 03.11.2014 otsusega
kriminaalasjas 1-14-6845 mõistetud karistus on tegude eest, mis on karistatavad ka uue
karistusseadustiku järgi.

23. Alus on muuta Tartu Maakohtu 03.11.2014 otsusega mõistetud liitkaristust. 01.01.2015
jõustunud karistusseadustiku mahukatest muudatustest tulebki et muutus KarS § 213 lg 1 ja
KarS § 266 lg 2 p 1,3 redaktsioon. Seadusandja on teinud muudatusi KarS § 44 lg-s 2 ning
suurendanud miinimumpäevamäära 10 euroni. Nimetatud muudatus nihutas kuriteo ja väärteo
piiri. Muudetud seaduse kohaselt on varavastane süütegu, mille rahaline väärtus ei ületa 200
eurot karistatav KarS § 218 lg 1 järgi ehk tegemist on väärteoga. Käesoleval ajal ei ületa seega
arvutikelmus (kahju väärtus ühel juhul 145 eurot ja teisel juhul 70 eurot) ja omavoliline
sissetungimine (kahju 100 eurot) 20 miinimumpäevamäära ning tegemist on varavastaste
süütegudega väheväärtusliku asja vastu, mis on karistatav KarS § 218 lg 1 järgi.

24. Seaduse kohaselt ei ole Tartu Maakohtu 03.11.2014 liitkaristuse mõistmise aluseks olevad
kaks liidetavat tegu– KarS § 213 lg 1 järgi ja § 266 lg 2 p 1, 3 järgi enam iseseisvalt
kriminaalkorras karistatavad. Kuna aga liitkaristuse moodustas kohus KarS § 64 lg 1 alusel
suurendades üksikkaristusest raskeimat, milleks oli KarS § 199 lg 2 p 5, 7, 8, 9 järgi mõistetud
1 aasta 6 kuud vangistust ja mõistis Mihkel Kalevi süüdi ka KarS § 215 lg 2 p 1, 2 järgi
karistusega 6 kuud vangistust, siis uue karistusseadustiku järgi kriminaalkorras
mittekaristatavate tegude eest mõistetud karistused Mihkel Kalevile mõistetud liitkaristust ei
muuda.

25. Lähtudes eeltoodust ja asjaolust, et kohtul puudub usaldus Mihkel Kalevi suhtes, kuna
süüdimõistetu on rikkunud temale pandud kohustusi tahtlikult, korduvalt, hoolimatult ja ilma
mingi mõjuva põhjendusteta, kuulub temale mõistetud karistus, s.o. 1 aasta 3 kuud ja 28 päeva
vangistust, täitmisele pööramisele. Mihkel Kalevi karistuse kandmise algust tuleb arvestada
alates tema kinnipidamisest Euroopa vahistamismääruse alusel 20.02.2016.


(allkirjastatud digitaalselt)

Kristel Vedro
kohtunik




                                               5
