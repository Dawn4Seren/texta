                           KOHTUOTSUS
                                EESTI VABARIIGI NIMEL

 Kohus                          Tallinna Halduskohus
 Kohtunik                       Sirje Kaljumäe
 Otsuse tegemise aeg ja koht    18. mai 2016, Tallinn
 Haldusasja number              3-15-2461
 Haldusasi                      S.B.i kaebus Sotsiaalkindlustusameti 09.12.2014 otsuse nr
                                01150 tühistamiseks ja S.B.i 09.10.2014 soodustingimustel
                                vanaduspensioni määramise avalduse uueks läbivaatamiseks
                                kohustamiseks, soodustingimustel pensioni-õigusliku staaži
                                tuvastamiseks
 Menetlusosalised ja nende      Kaebaja – S.B.
 esindajad                      Vastustaja – Sotsiaalkindlustusamet, volitatud esindaja Silvia
                                   Azojan
 Asja läbivaatamine             Avalikul kohtuistungil 17. mail 2016 Jõhvis

RESOLUTSIOON
   1. Rahuldada kaebus tuvastamisnõude osas ja tuvastada, et S.B. töötas 09.09.1987 -
      28.02.1998 Aidu karjääri direktori asetäitjana tootmisalal ametikohal, mis vastab
      Eesti Vabariigi Valitsuse 16.07.1992 määrusega nr 206 kinnitatud
      „Soodustingimustel vanaduspensionile õigust andvate tervistkahjustavate ja
      raskete töötingimustega tootmisalade, tööde, kutsealade ja ametikohtade loetelu nr
      2“ osa I (Mäetööd) erialakoodile nr 21516 (karjääri tootmisdirektor).

   2. Jätta ennistamata tühistamis- ja kohustamisnõude osas kaebetähtaeg ning
      lõpetada selles osas menetlus.

   3. Jätta menetlusosaliste menetluskulud nende enda kanda.


EDASIKAEBAMISE KORD JA SELGITUSED
Vastustaja on kohtuistungil nõustunud kohtuotsusega ilma kirjeldava ja põhjendava osata.
Mõlemad menetlusosalised kinnitasid kohtuistungil, et ei soovi apellatsiooniõigust kasutada.
Kohus täiendab kirjeldava ja põhjendava osata tehtud otsust puuduva osaga, kui
menetlusosaline teatab 10 päeva jooksul otsuse kättetoimetamisest arvates halduskohtule
soovist esitada otsuse peale apellatsioonkaebus. Apellatsioonkaebuse esitamise soovi ei pea
põhjendama (halduskohtumenetluse seadustiku (HKMS) § 160 lg 2, § 170 lg 2).

Kui menetlusosaline ei ole tähtaegselt (10 päeva jooksul) teatanud soovist kirjeldava ja
põhjendava osata otsuse peale apellatsioonkaebust esitada, loetakse, et ta on
apellatsiooniõigusest loobunud (HKMS § 170 lg 3). Seejärel kohtuotsus jõustub.
                                                                                    3-15-2461

Kui menetlusosaline teatab soovist apellatsiooniõigust kasutada, võib kohtuotsuse peale esitada
apellatsioonkaebuse Tallinna Ringkonnakohtule 30 päeva jooksul puuduva osaga täiendatud
tervikotsuse kättetoimetamisest arvates.


MENETLUSKULUD

Kaebuse rahuldamise korral kannab menetluskulud pool, kelle kahjuks otsus tehakse
(halduskohtumenetluse seadustiku (HKMS) § 108 lg 1). HKMS § 108 lg-st 6 ja § 104 lg 5 p-st
4 tulenevalt jäävad menetluskulud kaebaja kanda, kui menetlus lõpetatakse kaebetähtaja
ületamise tõttu HKMS § 124 lg 2 ja § 152 lg 1 p 2 alusel. Menetlusosalised ei ole taotlenud
menetluskulude väljamõistmist ega ole esitanud dokumente menetluskulude väljamõistmiseks.
Seetõttu jäävad nende võimalikud menetluskulud nende enda kanda (HKMS § 109 lg 1).



/allkirjastatud digitaalselt/
Sirje Kaljumäe




                                                                                          2(2)
