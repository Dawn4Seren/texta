                                                                                       1-16-7503




                             KOHTUOTSUS
                                  EESTI VABARIIGI NIMEL

Kohus                            Pärnu Maakohus

Otsuse tegemise aeg ja koht      26. september 2016.a, Rapla

Kriminaalasja number             1-16-7503 (16270000264)

Kohtukoosseis                    Kohtunik Teet Olvik
                                 Sekretär Aivi Meister

Prokurör                         Abiprokurör Milvi Pruus

Kriminaalasi                     Joosep Künnap süüdistuses KarS § 263 lg 1 p 1 järgi
                                 kokkuleppemenetluses

Süüdistatavad                    Joosep Künnap, isikukood: 39403292051; elukoht: XXXXXX
                                 maakond XXXXXX XXXXXX XXXXX, kannab karistust
                                 Tallinna Vanglas; Eesti Vabariigi kodanik; haridus: põhiharidus;
                                 emakeel: eesti keel; eestlane; vallaline; ei tööta.
                                 Viimati kriminaalkorras karistatud Pärnu Maakohtu 22.06.2015.a
                                 otsusega KarS § 121 järgi vangistusega 11 kuud 23 päeva, mis
                                 asendati 706 ÜKT. 01.12.2014 karistus s.o 499 tegemata ÜKT,
                                 millele vastab 8 kuud ja 9 päeva vangistust pöörati täitmisele
                                 27.05.2016.a. alates 05.07.2016.a. kannab karistust.

RESOLUTSIOON                     Juhindudes KrMS § 248 lg 1 p 5, § 249, § 306, § 311 ja § 313,
                                 kohus otsustas:

Süüdi tunnistada Joosep Künnap KarS § 263 lg 1 p 1 järgi ning karistuseks mõista (6) kuus kuud
vangistust.
KarS § 65 lg 2 alusel suurendada käesolevas kriminaalasjas mõistetud karistust talle 01.12.2014.a
Pärnu Maakohtu mõistetud karistuse ärakandmata karistuse, s.o (8) kaheksa kuu ja (9) üheksa päeva
vangistuse, võrra. Liitkaristuseks mõista (1) üks aasta (2) kaks kuud ja (9) üheksa päeva vangistust.
Karistuse kandmise alguseks lugeda karistuse kandmisele asumise päev, s.o 05.07.2016.a.

Rahuldada VÕS § 1043, § 1045 lg 1 p 5, § 132 lg 1 ja 136 lg 1 alusel kannatanu Karri Kollini
tsiviilhagi. Välja mõista Karri Kollini kasuks 307 eurot, milline kanda kannatanu arveldusarvele nr
EE362200221050504296.

Välja mõista Joosep Künnapilt riigituludesse menetluskuludena KrMS § 175 lg 1 p 4 alusel
määratud kaitsja v.-adv Natalia Suvorovale makstud tasu riigi õigusabi eest eeluurimisel 48 € ja


                                                1
                                                                                       1-16-7503

KrMS § 179 lg 1 p 2 alusel sundraha 645 €, kokku 693 €.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is
või a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700065246. Selgituseks märkida: Joosep Künnap, 1-16-
7503, menetluskulud.

Välja mõistetud summad tasuda 30 päeva jooksul kohtuotsuse jõustumise hetkest. Kui rahalised
nõuded pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna
Ringkonnakohtule 15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Käesolevas kriminaalasjas on esitatud süüdistus selles, et Joosep Künnap tungis 19.06.2016 kella
19.00 paiku Rapla maakonnas Märjamaa alevis Laululava teel paikneva laululava juures, s.o
avalikus kohas, ilma põhjuseta kallale ning lõi ühel korral rusikaga ning ühel korral jalaga näo
piirkonda. Löögid olid niivõrd valusad, tugevad ja ootamatud, et kannatanu kaotas tasakaaul ja
kukkus põlvili. Samuti tundis kannatanu löökide järgselt survet näo paremal poolel ja löökide ajal
raginat näopiirkonnas misjärel hakkas kannatanu suu ja nina veritsema ning tekkis marrastus
otsaesisele. Oma tegevuse ajal ähvardas J. Künnap kannatanul hambad sisse lüüa ja teda ära tappa.
Märjamaal Laane 10 maja juures jätkas J. Künnap kannatanu ähvardamist vägivallaga ja lõi K. K
veel korra jalaga rindkeresse. Löök oli nii tugev, et kannatanu tundis valu ja hetkeks lõi tal hinge
kinni. Joosep Künnap põhjustas K. K oma tegevusega tugeva peavalu, hematoomi suuõõnes,
põskkoopa vigastuse, ülahuule põrutushaava, marrastuse otsmikul ning ülalõualuu põrutuse.
Oma tegevusega rikkus Joosep Künnap korrakaitseseaduse § 55 sätestatud põhimõtet, s.o. keelatud
on teist isikut lüüa, tõugata, kakelda või käituda muul viisil vägivaldselt, pannes sellega toime
avalikus kohas käitumise üldnõuete rikkumise vägivallaga ehk kuriteo KarS § 263 lg 1 p 1 järgi.

Kohtumenetluse poolte seisukohad kohtus
Asja kohtueelses menetluses toimunud kokkuleppemenetluse läbirääkimiste käigus süüdistatav ja
tema kaitsja nõustusid kuriteo kvalifikatsiooniga, tekitatud kahju laadi ja suurusega ning jõudsid
kokkuleppele prokuröri poolt kohutus nõutava karistuse liigis ja määras. Sõlmitud kokkuleppe
kohaselt on Joosep Künnapile KarS § 263 lg 1 p 1 järgi kohaldatavaks karistuseks kuus kuud
vangistust. KarS § 65 lg 2 alusel suurendatakse käesolevas kriminaalasjas mõistetavat karistust
01.12.2014.a Pärnu Maakohtu mõistetud karistuse ärakandmata osa, s.o 8 kuu ja 9 päeva vangistuse,
võrra. Liitkaristuseks mõistetakse 1 aasta 2 kuud ja 9 päeva vangistust. Karistuse kandmise alguseks


                                                2
                                                                                     1-16-7503

lugeda 05.07.2016.a. Joosep Künnap tunnistas end kohtuistungil talle esitatud süüdistustes süüdi
ning jäi sõlmitud kokkuleppe juurde. Ka prokurör jäi kohtus sõlmitud kokkuleppe juurde ja palus
selle kohtul kinnitada.

Maakohtu seisukoht
Kriminaalasja kohtulikul arutamisel kokkuleppemenetluses veendus kohus, et süüdistatav on
kokkuleppest aru saanud. Kohtuliku arutamise tulemusena kokkuleppemenetluse korras tegi kohus
järeldused, et süüdistatavaga kokkuleppemenetlusega kokkuleppe sõlmimine on olnud tema tõelise
tahte avaldus ning kriminaalasja menetlemisel on järgitud kokkuleppemenetluse sätteid. Joosep
Künnap tuleb süüdi tunnistada KarS § 263 lg 1 p 1 järgi ja mõista talle karistus vastavalt sõlmitud
kokkuleppele. Kannatanu on andnud nõusoleku kokkuleppemenetluse kohaldamiseks.
Süüdistatava käitumises teo õigusvastasust ja süüd välistavad asjaolud puuduvad. Karistust
kergendavad ja raskendavad asjaolud puuduvad.
Asitõendeid ei ole.
Kohus rahuldab VÕS § 1043, § 1045 lg 1 p 5, § 132 lg 1 ja 136 lg 1 alusel kannatanu tsiviilhagi ja
mõistab selle välja süüdimõistetult.
KrMS § 180 lg 1 kohaselt kohustub süüdimõistetu hüvitama menetluskulud. Käesolevas
kriminaalasjas tuleb lugeda menetluskuludeks KrMS § 175 lg 1 p 4 alusel kaitsja tasud ja kulud 48
eurot jaKrMS § 179 lg 1 p 2 alusel sundraha 645 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kokkuleppemenetlusega
kaasnevate menetluskulude summa suurust.
Välja mõistetud sundraha tasuda 1 kuu jooksul alates kohtuotsuse jõustumisest. Kui rahalised
nõuded pole täies ulatuses tähtajaks täidetud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                               3
