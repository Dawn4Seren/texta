                      KOHTUMÄÄRUS
Kohus                           Harju Maakohus
Kohtunik                        Geete Lahi
Kohtujurist                     Anu Vismann
Määruse tegemise aeg ja koht    12.12.2016 Tallinn, Kentmanni kohtumaja
Tsiviilasja number              2-16-18376
Tsiviilasi                      XXXX´i      avaldus      kohtult     loa    saamiseks
                                abieluvõimetõendita abiellumiseks
Menetlustoiming                 Hagita menetluse algatamine ja lahendamine
Menetlusosalised ja nende       Avaldaja: XXXX (sünniaeg XXXX, elukoht XXXX, e-
esindajad                       post: XXXX);
                                Puudutatud isik: XXXX(isikukood XXXX, elukoht
                                XXXX).
Asja läbivaatamine              Kirjalik menetlus

RESOLUTSIOON
   1. Võtta XXXX´i avaldus kohtult loa saamiseks abieluvõimetõendita abiellumiseks
      menetlusse.
   2. Rahuldada avaldus ning anda XXXX´ile (sünniaeg XXXX, Kanada kodanik, välisriigi
      passi nr XXXX) luba sõlmida abielu XXXX´iga (isikukood XXXX). Kohtu luba
      abiellumiseks kehtib kuus kuud käesoleva määruse tegemise päevast arvates.
   3. Saata käesolev kohtumäärus menetlusosalistele.

Menetluskulude jaotus
Jätta menetluskulud avaldaja kanda.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu kaudu 15
päeva jooksul alates määruse kätte toimetamisele järgnevast päevast.



Avaldaja nõue ja põhjendused


                                        1
XXXX (avaldaja) esitas 07.12.2016           Harju   Maakohtule    avalduse    loa   saamiseks
abieluvõimetõendita abiellumiseks.

Kohtumääruse põhjendused ja järeldused
Kohus, tutvunud esitatud avaldusega, leidis, et see vastab tsiviilkohtumenetluse seadustiku
(TsMS) nõuetele ja ei esine menetlusse võtmisest keeldumise aluseid. Tsiviilkohtumenetluse
seadustiku (TsMS) § 550 lg 1 p 7 kohaselt lahendatakse hagita menetluses muud seadusega
kohtu pädevusse antud perekonnaasjad, mida ei saa lahendada hagimenetluses.

Perekonnaseisutoimingute seaduse (PKTS) § 39 lg 5 esimesest lausest tuleneb, et välisriigi
kodanikule, kelle elukoht on välisriigis või kes on elanud Eestis alla kuue kuu vahetult enne
abiellumisavalduse esitamist ja kes mõjuval põhjusel ei saa abieluvõimetõendit esitada, võib
kohus, kelle tööpiirkonnas kavatsetakse abielu sõlmida, anda loa abielu sõlmimiseks ilma
tõendita.

Avaldaja soovib kohtult luba abielu sõlmimiseks abieluvõimetõendita XXXX´iga. Avalduse
kohaselt soovib XXXX Kanada kodanik sündinud XXXX passi nr. XXXXsaada luba abielluda
Eesti kodanikuga XXXX´iga sündinud XXXXpassi nr. XXXX. XXXX ja XXXXon elanud
Kanadas Torontos kolm aastat vabaabielus, kuid nad otsustasid kolida XXXX kodumaale
Eestisse, XXXX ja XXXXtahavad abielluda siin, kus on nende pereliikmed, kes oleksid nende
kõrval sellisel tähtsal päeval. Avalduses kinnitab XXXX, et pole varem ega pole hetkel abielus
ja et XXXX´il pole takistust siduda oma elu ja abielluda XXXX.

Kohus asub seisukohale, et tsiviilasjas esitatud ja kogutud tõendid annavad aluse kohtul anda
avaldajale PKTS § 39 lg 5 alusel luba abielu sõlmimiseks ilma abieluvõimetõendita. Kohus
selgitab, et käesoleva määrusega avaldajale antav luba kehtib PKTS § 39 lg 5 viimase lause
kohaselt kuus kuud.

TsMS § 172 lg 1 esimese lause kohaselt hagita menetluses kannab menetluskulud isik, kelle
huvides lahend tehakse. Kohus jätab menetluskulud avaldaja kanda.

/allkirjastatud digitaalselt/


Geete Lahi
Kohtunik




                                              2
