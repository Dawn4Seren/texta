                            KOHTUMÄÄRUS
Kohus                              Pärnu Maakohus
Kohtunik                           Ruth Sild
Määruse tegemise aeg ja koht       30. detsember 2016. a Haapsalu kohtumaja
Tsiviilasja number                 2-16-125592
Tsiviilasi                         BB Finance OÜ hagi Hardo                   Lehis'e vastu
                                   tarbijakrediidilepingust tuleneva              võlgnevuse
                                   väljamõistmise nõudes
Menetlusosalised ja nende          Hageja BB Finance OÜ, regisrikood 11306564, asukoht
esindajad                          Pronksi 19-5, 10124 Tallinn
                                   Hageja lepinguline esindaja Kristiina Badina, Inkassokeskus
                                   OÜ, asukoht Pronksi 19/6, 10124 Tallinn, e-post *
                                   Kostja Hardo Lehis, isikuood *, rahvastikuregistrijärgne
                                   elukoht *, tegelik elu- ja viibimiskoht *
Menetlustoiming                    Hagi menetlusse võtmise lahendamine, kirjalik menetlus




RESOLUTSIOON

1. Keelduda menetlusse võtmast BB Finance OÜ hagi Hardo                       Lehis'e   vastu
tarbijakrediidilepingust tuleneva võlgnevuse väljamõistmise nõudes.
2. Edastada määrus hageja esindajale.

Menetluskulude jaotus
Jätta menetluskulud BB Finance OÜ kanda.


Edasikaebamise kord
Hagiavalduse menetlusse võtmisest keeldumise määruse peale võib hageja esitada määruskaebuse
Tallinna Ringkonnakohtule Pärnu Maakohtu Haapsalu kohtumaja kaudu 15 päeva jooksul arvates
määruse kättetoimetamisest.

Asjaolud, menetluse käik


                                                                                        1
28.10.2016. a esitas BB Finance OÜ Pärnu Maakohtule maksekäsu kiirmenetluse avalduse
võlgnikult Hardo Lehis 600 euro saamiseks. Kohus tegi 09.11.2016. a võlgnikule makseettepaneku,
mida ei õnnestunud mõistliku aja jooksul kätte toimetada.
06.12.2016. a määrusega lõpetas kohus käesolevas asjas maksekäsu kiirmenetluse ja määras, et asja
menetlemist jätkatakse hagimenetluses Pärnu Maakohtus.
07.12.2016. a määrusega kohustas maakohus hagejat esitama kohtule oma nõue kostja vastu ja
põhjendama seda hagiavaldusele ettenähtud vormis 14 päeva jooksul arvates kohtumääruse
kättesaamisest.

Kohtumääruse põhjendus

Tsiviilkohtumenetluse seadustiku (edaspidi TsMS) § 487 lg 1 järgi kohustab asja hagimenetluse
korras menetlev kohus avaldajat viivitamata esitama oma nõude ja põhjendama seda hagiavaldusele
ettenähtud vormis 14 päeva jooksul, kui maksekäsu kiirmenetluse avaldus ei vasta hagiavalduse
nõuetele. TsMS § 487 lg 3 alusel kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.
07.12.2016. a määrusega kohustas maakohus hagejat esitama kohtule oma nõue kostja vastu ja
põhjendama seda hagiavaldusele ettenähtud vormis 14 päeva jooksul arvates kohtumääruse
kättesaamisest. Hagejale on kohtumäärus kätte toimetatud avaliku e-toimiku kaudu 14.12.2016. a.
Eeltoodust tulenevalt oli hagiavalduse esitamise tähtajaks 28.12.2016. a, kuid hageja ei ole esitanud
kohtule tähtaegselt hagiavaldust kostja vastu hagiavaldusele ettenähtud vormis.
Eeltoodu alusel on kohus seisukohal, et kuna hageja ei ole esitanud tähtaegselt oma nõuet kostja
vastu hagiavaldusele ettenähtud vormis, tuleb keelduda hagi menetlusse võtmisest TsMS § 487 lg 3
alusel. tsMS § 372 lg 6 sätestab, et kui kohus keeldub hagiavaldust menetlusse võtmast ja tagastab
selle määrusega, loetakse, et avaldust ei ole esitatud ja et hagi ei ole olnud kohtu menetluses.

Menetluskulude jaotus
TsMS § 173 lg 1 ja 2 alusel märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita
menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
Menetluskulude jaotus tuleb kohtulahendis märkida ka siis, kui menetlusosalised seda ei taotle.
TsMS § 168 lg 1 järgi hageja kannab menetluskulud, kui kohus keeldub avaldust menetlusse
võtmast ja tagastab selle. TsMS § 172 lg 9 sätestab, et maksekäsu kiirmenetluse kulud kannab
maksekäsu tegemise korral ja käesoleva seadustiku §-s 4881 sätestatud juhul võlgnik, muul juhul
avaldaja, kui seadusest ei tulene teisiti. Muus osas kohaldatakse hagimenetluses menetluskulude
kohta sätestatut.
Eeltoodust tulenevalt jätab kohus menetluskulud hageja BB Finance OÜ kanda.
TsMS § 372 lg 5 alusel võib hagiavalduse menetlusse võtmisest keeldumise määruse peale hageja
esitada määruskaebuse.



(allkirjastatud digitaalselt)
Ruth Sild
kohtunik


                                                                                               2
