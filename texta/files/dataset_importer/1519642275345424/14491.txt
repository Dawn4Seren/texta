                                                                               2-15-125482




                            KOHTUOTSUS
                                EESTI VABARIIGI NIMEL
                                    Tagaseljaotsus

Kohus                          Tartu Maakohus

Kohtunik                       Maimu Laumets

Otsuse tegemise aeg ja koht    25.05.2016, Jõgeva kohtumaja

Tsiviilasja number             2-15-125482

Tsiviilasi                     AS Starman hagi Lxxx Axxx vastu võlgnevuse ja viivise
                               nõudes
Hagihind                       392,82 eurot

Menetlusosalised ja nende      Hageja: AS Starman (registrikood: 10069659; asukoht:
esindajad                      Akadeemia tee 28, 12618 Tallinn);
                               Hageja lepiguline esindaja: Kadri Timuska (OÜ Julianuse
                               Õigusbüroo registrikood: 11930038; asukoht: A. Weizenbergi
                               20, 10150 Tallinn; e-post: jurist@julianus.ee);
                               Kostja: Lxxx Axxx (isikukood: xxxxxxxxxxx; elukoht:
                               xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                               xxxxxxxx
Menetluse liik                 Kirjalik menetlus
                               Kohus teeb asjas tagaseljaotsuse, kuna kostja ei vastanud
                               kohtule kirjalikult

RESOLUTSIOON
1. Hagi rahuldada tagaseljaotsusega.
2. Välja mõista Lxxx Axxxxxx AS Starmani kasuks 367,88 eurot, millest 240,99 eurot
   moodustab põhivõlg ja 126,93 eurot 25.05.2016 seisuga sissenõutavaks muutunud viivis.
3. Välja mõista Lxxx Axxxxxx AS Starmani kasuks viivis 0,05% päevas alates 26.05.2016
   tasumata põhivõlalt (240,99 eurolt) kuni põhivõla tasumiseni.
4. Kohtuotsus on tagatiseta viivitamata täidetav.

Menetluskulude jaotus
1. Jätta menetluskulud Lxxx Axxxx kanda.
2. Välja mõista Lxxx Axxxxxx AS Starmani kasuks menetluskulud summas 278,95 eurot,
   millest 100 eurot moodustab nõudelt tasutud riigilõiv ja 178,95 eurot hageja lepingulise
   esindaja tasu.
3. Välja mõista Lxxx Axxxxxx AS Starmani kasuks viivis väljamõistetud


                                                                                          1
                                                                                         2-15-125482

   menetluskuludelt VÕS § 113 lg 1 sätestatud määras (EKP intress + 8% aastas) alates
   käesoleva otsuse jõustumisest kuni selle täitmiseni.

Edasikaebamise kord
Kostja võib esitada tagaseljaotsuse kättetoimetamisest alates 30 päeva jooksul Tartu Maakohtu
Jõgeva kohtumajale kirjaliku kaja, kui tema tegevusetus, mis oli tagaseljaotsuse tegemise
aluseks, oli tingitud mõjuvast põhjusest. Kaja peab vastama tsiviilkohtumenetluse seadustiku
(TsMS) § 416 lõigetes 1-3 sätestatule. Kaja esitamisel tuleb tasuda kautsjon vastavalt TsMS §-
le 142 Rahandusministeeriumi kontole SEB Pank – a/a EE571010220229377229, Swedbank –
a/a EE062200221059223099, Danske Bank – a/a EE513300333522160001 või Nordea Bank –
a/a EE221700017003510302. Maksete tegemisel märkida selgituse lahtrisse tsiviilasja number
ja märksõna „kautsjon kaja esitamisel“.


Menetluse käik
Aktsiaselts Starman esitas 25.11.2015 Pärnu Maakohtule maksekäsu kiirmenetluse avalduse
võlgnikult 397,39 euro saamiseks. Kohus tegi 03.12.2015 võlgnikule makseettepaneku, mida ei
õnnestunud mõistliku aja jooksul kätte toimetada. 10.02.2016.a määrusega lõpetas Pärnu
Maakohus maksekäsu kiirmenetluse ning andis nõude üle Tartu Maakohtule menetluse
jätkamiseks hagimenetluses.
AS Starman (hageja) esitas 26.02.2016 kohtule hagiavalduse, milles palus LxxxxAxxxxxx
(kostja) hageja kasuks välja mõista põhivõla 240,99 eurot, sissenõutavaks muutunud viivise
113,85 eurot, jooksva viivise ja viivise väljamõistetud põhivõlalt ja menetluskuludelt kuni nende
täitmiseni. Samuti ka AS Starmani poolt tasutud riigilõivu ja lepingulise esindaja kulud.


Tartu Maakohus võttis hagi 29.02.2016.a määrusega menetlusse, edastas hagimaterjalid kostjale
ja kohustas kostjat hagile kirjalikult vastama 21 päeva jooksul alates määruse kättesaamisest.
Kostjat hoiatati hagile tähtaegselt vastamata jätmise tagajärgedest TsMS § 407 lg 1 järgi.
Menetlusdokumendid toimetati kostjale kätte 05.04.2016 isiklikult. Kostja ei ole kohtu poolt
antud tähtpäevaks ega hiljem hagile vastanud. Hageja taotles hagiavalduses hagi rahuldamist
tagaseljaotsusega, kui kostja kohtu poolt määratud tähtajaks hagile ei vasta.


Kohtu seisukoht ja põhjendused
Vastavalt TsMS § 407 lg-le 1 võib kohus hageja nõusolekul hagi tagaseljaotsusega rahuldada
hagiavalduses märgitud ja asjaoludega õiguslikult põhjendatud ulatuses, kui kostja, kellele kohus
on määranud vastamise tähtaja, ei ole tähtaegselt vastanud, isegi kui hagi toimetati kostjale kätte
välisriigis või kui see toimetati kätte avalikult. Sel juhul loetakse hageja esitatud faktilised väited
kostja poolt omaksvõetuks.
Kohus leiab, et kuna ei esine TsMS § 407 lg-s 5 nimetatud asjaolusid, mis välistaksid
tagaseljaotsuse tegemise, on võimalik teha asjas tagaseljaotsus, millega tuleb hagi õiguslikult
põhjendatud ulatuses rahuldada. TsMS § 444 lg 3 alusel jätab kohus otsusest välja kirjeldava osa
ja esitab põhjendavas osas vaid õigusliku põhjenduse. Vastavalt TsMS § 468 lg 1 p-le 2 tunnistab
kohus tagaseljaotsuse omal algatusel tagatiseta viivitamata täidetavaks.
Kohus leiab, et hagi on õiguslikult põhjendatud.



                                                                                                     2
                                                                                     2-15-125482

Hagimaterjalide põhjal sõlmis kostja hagejaga 10.07.2012 liitumise- ja teenuseosutamise
lepingud, mille alusel kohustus hageja kostjale osutama teenust ja võimaldama kostjale teenuse
kasutamiseks vajaminevate seadmete renti. Kostja kohustus teenuste eest ja seadmete renti
maksma vastavalt hageja poolt esitatud arvetele õigeaegselt ja regulaarselt. Kostja ei ole arvetes
nõutud summasid tasunud, millega on rikkunud oma lepingust tulenevalt tasu maksmise
kohustust. Hageja nõuab põhivõlgnevuse ja viiviste väljamõistmist.
Võlaõigusseaduse (VÕS) § 76 ja § 82 lg 1 kohaselt tuleb kohustus täita vastavalt lepingule või
seadusele kindlaks määratud tähtpäeval ning VÕS § 101 lg 1 p 1 ja p 6 lubavad võlausaldajal
võlgniku poolse kohustuse rikkumise korral nõuda muu hulgas kohustuse täitmist ja viivist. VÕS
§ 108 lg 1 sätestab, et kui võlgnik rikub raha maksmise kohustust, võib võlausaldaja nõuda selle
täitmist. VÕS § 113 lg 1 järgi võib võlausaldaja rahalise kohustuse täitmisega viivitamise korral
nõuda võlgnikult viivitusintressi (viivis), arvates kohustuse sissenõutavaks muutumisest kuni
kohase täitmiseni. Viivise määraks loetakse VÕS §-s 94 sätestatud intressimäär, millele lisandub
kaheksa protsenti aastas. Kui lepinguga on ette nähtud kõrgem intressimäär kui seadusjärgne
viivisemäär, loetakse viivise määraks lepinguga ettenähtud intressimäär.
AS Starmani teenuste kasutamise üldtingimuste punktis 10.1 on sätestatud, et kumbki pool võib
nõuda teiselt poolelt rahalise maksega viivitamise korral viivist tähtaegselt laekumata summalt
0,05% kalendripäevas. Hageja on arvestanud kostja poolt tasumata arvetelt viivist alates
maksetähtajale järgnevast kalendripäevast kuni hagiavalduse koostamise päevani, s.o kuni
25.11.2015. Kohtu hinnangul ei ole hageja viiviseid arvestanud korrektselt. Kohus kontrollis iga
arve osas viivitused oldud päevi ning tuvastas, et viivituses oldud päevade arvud on ebaõiged ja
seega on hageja arvestanud viivise valesti. Viivituses oldud päevad ja viivised on alljärgnevad:
- A-19652280, võlgnevus 27,44, periood 31.08.2012-25.11.2015, viivitatud päevi 1181, viivis
16,20;
- A-19666532, võlgnevus 15,09, periood 30.09.2012-25.11.2015, viivitatud päevi 1151, viivis
8,68;
- TA-39096, võlgnevus 18, hageja nimetatud arve alusel viivist ei nõua;
- TA-39038, võlgnevus 29,91, hageja nimetatud arve alusel viivist ei nõua;
- A-19932743, võlgnevus 15,09, periood 31.10.2012-25.11.2015, viivitatud päevi 1120, viivis
8,45;
- A-20172952, võlgnevus 24,13, periood 30.11.2012-25.11.2015, viivitatud päevi 1090, viivis
13,15;
- A-20341795, võlgnevus -0,18, periood 31.12.2012-25.11.2015, viivitatud päevi 1059, viivis -
0,10;
- NA-41126, võlgnevus 59,90, periood 09.01.2013-25.11.2015, viivitatud päevi 1050, viivis
31,45;
- NA-41127, võlgnevus 39,90, periood 09.01.2013-25.11.2015, viivitatud päevi 1050, viivis
20,95;
- NA-41125, võlgnevus 10, periood 09.01.2013-25.11.2015, viivitatud päevi 1050, viivis 5,25;
- A-20479433, võlgnevus 5,57, periood 31.01.2013-25.11.2015, viivitatud päevi 1028, viivis
2,86;
- A-20637082, võlgnevus -3,86, periood 28.02.2013-25.11.2015, viivitatud päevi 1000, viivis -
1,93.
Viivis on kokku seega 104,96 eurot.

TsMS § 367 kohaselt võib viivisenõude koos põhinõudega esitada hagis selliselt, et taotletakse
viivise, mis ei ole hagi esitamise ajaks veel sissenõutavaks muutunud, väljamõistmist kohtult
mitte kindla summana, vaid täielikult või osaliselt protsendina põhinõudest kuni põhinõude
täitmiseni. Hageja on palunud kohtul kostjalt välja mõista ka tulevikus sissenõutavad viivised.


                                                                                                3
                                                                                    2-15-125482

Perioodi 26.11.2015 kuni 16.05.2016 tuleb kostjalt välja mõista sissenõutavaks muutunud viivis
21,93 eurot (0,05% x 240,99€x182p).
Kohus mõistab kostjalt hageja kasuks välja viivise summas eurot 126.89 eurot (104,96+21,93).
Alates kohtuotsuse tegemisest kuni tagastamata laenusumma täieliku tasumiseni tuleb kostjalt
välja mõista viivis VÕS § 113 lg 1 sätestatud määras tagastamata põhisummalt 240,99 eurot.
Eeltoodu alusel mõistab kohus kostjalt hageja kasuks välja 367,88 eurot, millest 240,99 eurot
moodustab põhivõlg ja 126,89 eurot 25.05.2016 seisuga sissenõutavaks muutunud viivis.


Menetluskulude jaotus
TsMS § 173 lg 1 kohaselt esitab asja menetlenud kohus kohtuotsuses menetluskulude jaotuse
menetlusosaliste vahel. TsMS § 162 lg 1 kohaselt kannab hagimenetluse kulud pool, kelle
kahjuks otsus tehti. Kohus rahuldas hagi, seega tuleb menetluskulud jätta kostja kanda.
TsMS § 174 lg 2 alusel määrab kohus kohtuotsuses kindlaks hüvitatavate menetluskulude
rahalise suuruse.
Hageja on esitanud menetluskulude nimekirja ja palunud kostjalt välja mõista nõude esitamisel
tasutud riigilõivu summas 100 eurot. Kohus tegi kindlaks, et hageja tasus maksekäsu
kiirmenetluse avalduse esitamisel riigilõivu 45 eurot ja hagi esitamisel täiendavat riigilõivu 55
eurot, kokku 100 eurot.
Kohus leiab, et riigilõivu on tasutud seaduses ettenähtud määras ja see kuulub kostja poolt
hagejale hüvitamisele.
Hageja taotles ka kostjalt välja mõista hageja poolt     lepingulisele esindajale makstud tasu
õigusabi eest summas 178,95 eurot. TsMS § 175 lg         1 kohaselt, kui menetlusosaline peab
menetluskulude jaotust kindlaksmäärava kohtulahendi      kohaselt kandma teist menetlusosalist
esindanud lepingulise esindaja kulud, mõistab kohus      kulud välja põhjendatud ja vajalikus
ulatuses.
Hageja on esitanud kohtule tõendina lepingulise esindaja OÜ Julianuse Õigusbüroo arve
õigusabi eest summas 178,95 eurot, millel teenuse nimetuseks on märgitud „Esindustasu
võlglase Lxxx Axxx kohtumenetluses“. Kohus hindab, et arvestades hageja lepingulise esindaja
eeldatavat töömahtu on tasu õigusabi eest nõutud summas on põhjendatud ja kuulub kostja poolt
hagejale hüvitamiseks.
Eeltoodu alusel mõistab kohus kostjalt hageja kasuks välja menetluskulud kokku summas 278,95
eurot, millest 100 eurot moodustab nõudelt tasutud riigilõiv ja 178,95 eurot hageja lepingulise
esindaja tasu.
Hageja taotlusel mõistab kohus TsMS § 177 lg 2 alusel kostjalt hageja kasuks välja viivise
väljamõistetud menetluskuludelt alates kohtulahendi jõustumisest kuni täitmiseni VÕS § 113 lg
1 ettenähtud määras (EKP intress + 8 % aastas).

/allkirjastatud digitaalselt/
Maimu Laumets
kohtunik




                                                                                               4
