                             KOHTUOTSUS
                                  EESTI VABARIIGI NIMEL
                                     Tagaseljaotsus


Kohus                                Pärnu Maakohus
Kohtukoosseis                        kohtunik Lea Pavelson

Otsuse avalikult teatavaks- 27. oktoober 2016, Rapla
tegemise aeg ja koht
Tsiviilasja number                   2-16-13002
Tsiviilasi                           Aurelius Inkasso OÜ hagi Kohila Võrkpalliklubi ja
                                     Ingrid Kanguri vastu võlgnevuse väljamõistmiseks
Tsiviilasja hind                     10 000 eurot
Menetlusosalised      ja    nende Hageja Aurelius Inkasso OÜ (rg-kood 12904439, asukoht
esindajad                         Punane 6, 13919 Tallinn), hageja lepinguline esindaja
                                  Gunnar Linnask (isikukood 36808182711, e-post
                                  glinnask@gmail.com).
                                     Kostjad:
                                     1. Kohila Võrkpalliklubi (rg-kood 80106793, asukoht
                                        Uuesauna tn, Aespa küla, Kohila vald, 79701 Rapla
                                        maakond), seaduslik esindaja juhatuse liige Ingrid
                                        Kangur (isikukood xxxxxxxxxxx, registrijärgne elukoht
                                        xxxxx xx xx, xxxxxx xxxx, xxxxxx xxxx, xxxxx xxxxx
                                        xxxxxxx, e-post).

                                     2. Ingrid Kangur (isikukood xxxxxxxxxxx, registrijärgne
                                        elukoht xxxxx xx xx, xxxxxx xxxx, xxxxxx xxxx, xxxxx
                                        xxxxx xxxxxxx, hagiavaldusel märgitud aadress xxxxxx
                                        xxxxxxxxxxx, xxxxx x, xxxxxx xxxx, xxxxxx xxxx,
                                        xxxxx xxxxx xxxxxxx, e-post).
Menetluse liik                       Kirjalik menetlus

RESOLUTSIOON
Hagi rahuldada.

Välja mõista Kohila Võrkpalliklubilt ja Ingrid Kangurilt solidaarselt 10 000 eurot Aurelius Inkasso
OÜ kasuks.
Menetluskulud jätta solidaarselt Kohila Võrkpalliklubi ja Ingrid Kanguri kanda.

Välja mõista solidaarselt Kohila Võrkpalliklubilt ja Ingrid Kangurilt riigilõiv 550 eurot ja
õigusabikulud 340 eurot Aurelius Inkasso OÜ kasuks.

TsMS § 468 lg 1 p 2 järgi tunnistada kohtuotsus viivitamatult täidetavaks.

Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil, see ei
välista menetlustähtaja ennistamist.

Kohila Võrkpalliklubi ja Ingrid Kangur võivad esitada kohtuotsuse peale Pärnu Maakohtu Rapla
kohtumajale kaja 30 päeva jooksul, alates tagaseljaotsuse kättetoimetamisest.

Hageja nõue

Hageja palub kostjatelt solidaarselt välja mõista hageja kasuks võlg põhisummas 10 000 eurot.
Samuti palub hageja kostjatelt solidaarselt välja mõista menetluskulud summas 890 eurot, millest
340 eurot moodustab õigusabikulu ja 550 eurot riigilõiv.

Kostja seisukoht

Kostjad kohustusid kirjalikult vastama 25.10.2016. Nimetatud kuupäevaks kostja kohtule
kirjalikult ei vastanud.

Kohtuotsuse põhjendus

Kohus leiab, et hagi on põhjendatud ja kuulub rahuldamisele.

VÕS § 100 sätestab, et kohustuse rikkumine on võlasuhtest tuleneva kohustuse täitmata jätmine
või mittenõuetekohane täitmine, sealhulgas täitmisega viivitamine.

VÕS § 101 lg 1 p 1 sätestab, et kui võlgnik on kohustust rikkunud, võib võlausaldaja nõuda
kohustuse täitmist.

VÕS § 108 lg 1 sätestab, et kui võlgnik rikub raha maksmise kohustust, võib võlausaldaja nõuda
selle täitmist.

VÕS § 142 lg 1 sätestab, et käenduslepinguga kohustub käendaja kolmanda isiku (põhivõlgnik)
võlausaldaja ees vastutama põhivõlgniku kohustuse täitmise eest.




                                                                                               2
VÕS § 145 lg 1 sätestab, et kohustuse rikkumise korral vastutavad põhivõlgnik ja käendaja
võlausaldaja ees solidaarselt, kui käenduslepinguga ei ole ette nähtud, et käendaja vastutab üksnes
juhul, kui võlausaldaja ei saa nõuet põhivõlgniku vastu rahuldada.

VÕS § 103 lg 1 sätestab, et võlgnik vastutab kohustuse rikkumise eest, välja arvatud, kui
rikkumine on vabandatav. Eeldatakse, et kohustuse rikkumine ei ole vabandatav ning § 103 lg 2
sätestab, et kohustuse rikkumine on vabandatav, kui võlgnik rikkus kohustust vääramatu jõu tõttu.
Vääramatu jõud on asjaolu, mida võlgnik ei saanud mõjutada ja mõistlikkuse põhimõttest lähtudes
ei saanud temalt oodata, et ta lepingu sõlmimise või lepinguvälise kohustuse tekkimise ajal selle
asjaoluga arvestaks või seda väldiks või takistava asjaolu või selle tagajärje ületaks. VÕS § 103
kohaselt on raha maksmise kohustuse rikkumisel vabandatavus välistatud, s.o raha maksmise ees
vastutab võlgnik alati ja võlausaldaja võib täitmist alati nõuda.

Kohus leiab, et hagi on õiguslikult põhjendatud ja tõendatud hagile lisatud dokumentaalsete
tõenditega ning on võimalik hagi rahuldada tagaseljaotsusega TsMS § 407 lg 1 alusel.

Menetluskulude jaotus ja kindlaksmääramine

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.
Menetluskulud kuuluvad jätmisele kostjate kanda. Menetluskulud koosnevad tasutud riigilõivust
550 eurot ja õigusabikuludest 340 eurot, mis kuuluvad väljamõistmisele kostjatelt solidaarselt
hageja kasuks.


(allkirjastatud digitaalselt)


Lea Pavelson
kohtunik




                                                                                                 3
