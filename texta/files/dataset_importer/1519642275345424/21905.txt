                                                                Tsiviilasi nr 2-15-16305




                      KOHTUMÄÄRUS
 Kohus                               Tartu Maakohus
 Kohtunik                            Donald Kiidjärv
 Määruse avalikult                   7. märts 2016, Tartu kohtumaja
 teatavakstegemise aeg ja koht
 Tsiviilasi                          KÜ Kalevi 4 hagi         Martin   Viil   vastu   võla
                                     väljamõistmises
 Menetlustoiming                     kompromissi kinnitamine ja menetluse lõpetamine
 Menetlusosalised ja nende
 esindajad                           hageja: KÜ Kalevi 4 (rk 80051744); seaduslik
                                     esindaja juhatuse liige Andres Roosipuu
                                     kostja: Martin Viil (ik XXXX; XXXX)

 Menetlus                            Kohtuistung 07.03.2016

RESOLUTSIOON
1. Kinnitada hageja KÜ Kalevi 4 ja kostja Martin Viilu vahel sõlmitud järgmine kompromiss:
   1. Hageja loeb hagis esitatud võlgnevusest kostja poolt tasutuks 2101.49 eurot, mis
      koosneb järgmistest tasutud maksetest selgitusega „võla vähendamine“: 150 eurot
      (31.12.2015, maksekorraldus nr 64) + 300 eurot (31.12.2015, maksekorraldus nr
      84) + 350 eurot (29.02.2016, maksekorraldus nr 104) + 300 eurot (02.03.2015,
      maksekorraldus nr 490) + 300 eurot (03.03.2015, maksekorraldus nr 491) + 300
      eurot (04.03.2015, maksekorraldus nr 492) + 410 eurot (04.03.2015,
      maksekorraldus nr 105), kokku 2110 eurot.
   2. Punktis 1 märgitud võlgnevuse summast enam tasutud summa 8.51 eurot jääb
      riigilõivu katteks, mis kuulub tasumisele kostja poolt hagejale ning hagejale
      tagastatakse pool tema poolt tasutud riigilõivust.
   3. Kostja tasub hagejale ülejäänud poole riigilõivust, millest on maha arvestatud
      punktis 2 märgitud summa ehk kostja kohustub tasuma hageja arveldusarvele
      hiljemalt 05. märtsiks 2015 116.49 eurot.
   4. Pooled kinnitavad, et nad on teadlikud TsMS § 432 sisust, et poolte kompromissi
      kinnitamine kohtus võtab hagejalt õiguse pöörduda kohtusse hagiga kostja vastu
      vaidluses sama hagi eseme üle samal alusel. TsMS § 661 lg 4 alusel loobuvad
      pooled määruskaebuse esitamise õigusest.

2. Menetluskulud jäävad poolte endi kanda.
3. Pooled loobuvad edasikaebeõigusest.
4. Lõpetada tsiviilasjas menetlus.

5. Tagastada KÜ Kalevi 4 arveldusarvele EE272200221011453519 pool tasutud
   riigilõivust ehk 125 eurot.
6. Määrus toimetada kätte menetlusosalistele.

7. Määruse peale ei saa esitada määruskaebust.

ASJAOLUD

Pooled sõlmisid kohtuistungil kompromissi. Pooled paluvad kompromissi kinnitada ja
tsiviilasja menetluse lõpetada. Pooled kinnitavad, et on teadlikud menetluse lõpetamise
tagajärgedest. Pooled loobuvad edasikaebusest.

KOHTU SEISUKOHT
8. Tsiviilkohtumenetluse seadustiku (TsMS) § 430 lg 1 sätestab, et pooled võivad
   menetluse kuni hagi kohta tehtud lahendi jõustumiseni lõpetada kompromissiga. Kohus
   kinnitab kompromissi määrusega, millega ühtlasi lõpetab asja menetluse. TsMS § 430
   lg 3 kohaselt ei kinnita kohus kompromissi, kui see on vastuolus heade kommetega või
   seadusega või rikub olulist avalikku huvi või kui kompromissi ei ole võimalik täita.
9. Kohtu arvates ei ole kompromiss esitatud asjaolude järgi vastuolus heade kommete ega
   seadusega ning ei riku olulist avalikku huvi, samuti on seda võimalik täita. Kohtul ei ole
   alust jätta kompromiss TsMS § 430 lg 3 järgi kinnitamata. Pooled kinnitavad, et on
   teadlikud kompromissi kinnitamise ja tsiviilasja menetluse lõpetamise tagajärgedest.
10. TsMS § 168 lg-st 3 tulenevalt kannavad pooled kompromissi sõlmimise korral
    menetluskulud ise, kui nad ei ole kokku leppinud teisiti.
11. Kohus leiab, et ei esine aluseid kompromissi kinnitamata jätmiseks. Kompromiss tuleb
    kinnitada ja menetlus tsiviilasjas lõpetada.
12. Hagejale kuulub tagastamisele pool tema poolt tasutud riigilõivust. Hageja on tasunud
    hagi esitamise eest riigilõivu 250 eurot 30.10.2015 (maksekorraldus nr 1849).
13. TsMS § 661 lg 4 ja poolte kokkuleppe alusel ei saa määruse peale määruskaebust
    esitada.

/allkirjastatud digitaalselt/
Kohtunik




2
