                                                                                     2-15-17751




                                KOHTUMÄÄRUS

Kohtuasja number                2-15-17751
Määruse tegemise aeg ja koht    29. veebruar 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtujurist                     Maksim Lütter
Kohtuasi                        KORTERIÜHISTU KREENHOLMI 5 hagi D Y vastu
                                võlgnevuse nõudes
Menetlustoiming                 Menetluse lõpetamine
Kohtuistungi toimumise aeg      Kirjalik menetlus
Menetlusosalised ja esindajad   Hageja:             KORTERIÜHISTU KREENHOLMI 5
                                                    (rk 80180766)
                                Hageja esindaja:    Irina Andrejeva (seaduslik esindaja)
                                Kostja:             D Y (ik XXX)

RESOLUTSIOON

1. Kinnitada KORTERIÜHISTU KREENHOLMI 5 ja D Y kompromiss järgnevalt:

   1.1. D Y maksab KORTERIÜHISTULE KREENHOLMI 5                             majandamiskulude
        võlgnevus summas 1167 (üks tuhat ükssada kuuskümmend seitse) eurot 82 senti
        osade kaupa 24 kuu jooksul igakuiste maksetena 48 (nelikümmend kaheksa) eurot 66
        senti alates märtsist 2016 hiljemalt iga kuu 15 (viisteist) kuupäevaks.
   1.2. D Y maksab KORTERIÜHISTULE KREENHOLMI 5 hagimenetlusega seotud
        menetluskulud kokku summas 280 (kakssada kaheksakümmend) eurot osade kaupa
        24 kuu jooksul igakuiste maksetena 11 (üksteist) eurot 66 senti alates märtsist 2016
        hiljemalt iga kuu 15 (viisteist) kuupäevaks.
   1.3. D Y kohustub maksta regulaarselt ja arvetes sätestatud tähtajaks jooksvad
        KORTERIÜHISTU KREENHOLMI 5 majandamiskulude arved.

2. Lõpetada tsiviilasja nr 2-15-17751 menetlus.

3. Jaotada menetluskulud vastavalt kompromissile.

4. Jätta kompromisslepingus nimetamata              KORTERIÜHISTU         KREENHOLMI          5
   menetluskulud tema enda kanda.

5. Jätta kompromisslepingus nimetamata D Y menetluskulud tema enda kanda.

                                                                                           1(3)
                                                                                      2-15-17751

6. Menetlusosalistele hüvitatavad menetluskulud puuduvad.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 3
(kolm) päeva jooksul kohtumääruse kättetoimetamisest. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD

Viru Maakohtu menetluses on tsiviilasi nr 2-15-17751, KORTERIÜHISTU KREENHOLMI 5
hagi D Y vastu võlgnevuse nõudes. Pooled esitasid kohtule kompromisslepingu.

KOHTUMÄÄRUSE PÕHJENDUSED

Kohus, tutvunud poolte avalduse ja tsiviilasja materjalidega, leiab, et tsiviilasja menetlus tuleb
lõpetada.

Tsiviilkohtumenetluse seadustiku (edaspidi TsMS) § 430 lg 1 kohaselt, pooled võivad menetluse
kuni hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused.

Kohus tuvastas, et pooltevaheline kompromiss ei ole vastuolus heade kommetega või seadusega
ning ei riku avalikku- ega menetlusosaliste huvi; komproimissi on võimalik täita. Kohus kinnitab
poolte kompromissi.

Lähtuvalt TsMS § 428 lg 1 p 4, kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

Kohus lõpetab tsiviilasja menetluse. Kohus selgitab, et vastavalt TsMS § 432, kui menetlus on
lõpetatud, ei saa hageja uuesti pöörduda kohtusse hagiga sama kostja vastu vaidluses samal alusel
sama hagieseme üle. Kui menetlus on lõpetatud hagist loobumise tõttu või kompromissiga, on
lõpetamisel samad materiaalõiguslikud ja protsessuaalsed tagajärjed nagu menetluse lõpetamisel
kohtuotsusega, kui seadusest ei tulene teisiti.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. /--/.

TsMS § 168 lg 3 kohaselt, kompromissi sõlmimise korral kannavad pooled oma menetluskulud
ise, kui nad ei ole kokku leppinud teisiti.


                                                                                             2(3)
                                                                                   2-15-17751

Pooled on menetluskulude jaotuse osas kokku leppinud ja seega tuleb menetluskulud jaotada
vastavalt kokkuleppele. Kompromisslepingus nimetamata menetlusosaliste menetluskulud jätab
kohus nende endi kanda.

Kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.

Menetluskulude jaotus ja rahaline suurus on kompromisslepingus kindlaks määratud. Ülejäänud
menetluskulud jäävad poolte endi kanda. Kohus ei nõua menetluskulude nimekirja esitamist, kuna
pooled on menetluskulude jaotuse ja kindlaksmääramise osas kokku leppinud.

Menetlusosalistele hüvitatavad menetluskulud puuduvad.

Edasikaebamine

Vastavalt TsMS § 661 lg 4 poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled leppisid kompromisslepingus kokku, et lühendavad käesolevas tsiviilasjas määruskaebuse
esitamise tähtaega kolme päevani määruse kättetoimetamisest alates ja seega võib kohtumääruse
peale esitada määruskaebuse kolme päeva jooksul kohtumääruse kättetoimetamisest.

Digitaalne allkiri

Aarne Lõhmus
Kohtunik




                                                                                           3(3)
