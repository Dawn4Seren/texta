                           KOHTUOTSUS
                               EESTI VABARIIGI NIMEL

Kohus                           Viru Maakohus
Otsuse tegemise aeg ja koht     17. märts 2016 Jõhvi kohtumajas
Kriminaalasja number            1-16-588 (15244000195)
Kohtukoosseis                   Kohtunik Deniss Minzatov
Kohtuistungi sekretär, tõlk     Piret Juuse, Svetlana Hamaza
Kriminaalasi                    Antonina Georgijeva süüdistuses KarS § 118 lg 1 p 1 järgi
                                lühimenetluses
Prokurör                        Viru Ringkonnaprokuratuuri prokurör Olga Dorogan
Süüdistatav                     Antonina Georgijeva, isikukood 45604152239,
                                kodakondsuseta, keskharidus, elukoht xxx, ei tööta, emakeel
                                – vene keel. Varem kriminaalkorras karistatud:
                                - 02.02.2009 Ida-Viru Maakohtu otsusega KarS § 118 p 1
                                järgi vangistusega 3 aastat 11 kuud 27 päeva, katseaeg 4
                                aastat.
                                Tõkend – elukohast lahkumise keeld alates 23.02.2015, oli
                                kinni peetud 21.02.2015-23.02.2015 s.o 3 päeva.
Kaitsja                         Määratud kaitsja vandeadvokaat Arri Tooming
Istungi toimumise aeg           17.03.2016
RESOLUTSIOON                    Juhindudes KrMS § 238, 306, 309 lg 3, 311, 313, 315 kohus

                                        o t s u s t a s:

ANTONINA GEORGIJEVA süüdi tunnistada KarS § 118 lg 1 p 1 järgi ning mõista talle
karistuseks 4 (neli) aastat vangistust.

Vastavalt KrMS §-le 238 lg 2 vähendada Antonina Georgijeva’le mõistetud karistust ühe
kolmandiku ehk 1 aasta ja 4 kuu võrra, mõistes lõplikuks karistuseks 2 (kaks) aastat ja 8
(kaheksa) kuud vangistust.

KarS § 68 lg 1 alusel arvata karistuse hulka eelvangistuse aeg alates 21.02.2015 kuni
23.02.2015, s.o. 3 (kolm) päeva, lugedes kandmisele kuuluvaks karistuseks 2 (kaks) aastat 7
(seitse) kuud ja 27 (kakskümmend seitse) päeva vangistust.

Karistusaega arvestada alates Antonina Georgijeva karistuse kandmisele ilmumise päevast.
KrMS § 414 alusel teatab kohus süüdismõistetule millal ja millisesse vanglasse ta peab
karistuse kandmiseks ilmuma.
                                              2



Tõkend – elukohast lahkumise keeld, tühistada antud kohtuotsuse jõustumisel ja Antonina
Georgijeva vangistuse kandmisele asumisel.

Asitõendid:
nuga, lahtilõigatud T-särk (on hoiul Ida prefektuuris – Rahu 38, Jõhvi) ja CD-plaat
salvestisega (lisatud kriminaalasja juurde) – hävitada kohtuotsuse jõustumisel.

Rahuldada advokaadi Arri Tooming taotlus ja määrata tema poolt Antonina Georgijeva´le
osutatud õigusabi tasu suuruseks kohtulikus menetluses osalemise eest 194,40 eurot (ükssada
üheksakümmend neli eurot ja 40 senti), sh tasu 120 eurot, sõidukulud 42 eurot, käibemaks
tasult ja kuludelt 24 + 8,40 eurot.

Välja mõista Antonina Georgijeva´lt riigituludesse menetluskulud:
1075 eurot sundraha,
72 eurot kaitsjatasu kohtueelses menetluses,
194,40 eurot kaitsjatasu kohtumenetluses,
61 eurot ekspertiisitasu.

Menetluskulud summas 1402,40 eurot (üks tuhat nelisada kaks eurot ja 40 senti) tuleb
tasuda 12-kuulise tähtaja jooksul alates kohtuotsuse jõustumise tähtajast Maksu- ja Tolliameti
arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700019933
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.


Edasikaebamise kord

Apellatsiooniõiguse kasutamise soovist tuleb teatada Viru Maakohtu Jõhvi kohtumajja
kirjalikult seitsme päeva jooksul alates 18.03.2016 ehk hiljemalt 24.03.2016. Apellatsioon
tuleb esitada Tartu Ringkonnakohtule kirjalikult viieteistkümne päeva jooksul alates päevast,
mil kohtumenetluse poolel on võimalik kohtus tutvuda kohtuotsusega, vahistatud süüdistatav
või tema kaitsja süüdistatavale kohtuotsuse kättesaamisele järgnevast päevast.
Kriminaalmenetluse kulude hüvitamise otsustuse peale võib esitada määruskaebuse 15 päeva
jooksul Tartu Ringkonnakohtule Viru Maakohtu Jõhvi kohtumaja kaudu. Apellatsiooniõiguse
kasutamisel on kohtuotsus tutvumiseks kättesaadav Viru Maakohtu Jõhvi kohtumaja
kantseleis alates 7.04.2016.

Süüdistus

Antonina Georgijevat süüdistatakse selles, et tema tema 21.02.2015 kella 15:15 paiku
korteris, aadressil xxx alev, olles alkoholijoobeseisundis konflikti käigus lõi kahel korral
noaga oma elukaaslast xx Xxx vasaku külje piirkonda, millega tekitas kannatanu Xxx Xxxile
kõhuõõnde tungivad torke-lõikehaavad (kokku 2) vasakul pool rindkere tagapinnal põrna ja
                                                3

peensoole vigastusega, mille tüsistusena tekkis verikõhukoobas ja äge kõhukelmepõletik.
Kõhuõõnde tunginud haav põhjustas kannatanul eluohtliku tervisekahjustuse. Seega pani
Antonina Georgijeva toime raske tervisekahjustuse tekitamise, kui sellega on põhjustatud oht
elule, so KarS § 118 lg 1 p 1 järgi kvalifitseeritava kuriteo.

Menetlusosaliste seisukohad

Prokurör taotles Antonina Georgijeva süüdimõistmist ja tema karistamist KarS § 118 lg l p 1
järgi 6 aasta vangistusega, vähendada karistust kolmandiku võrra 4 aastani, arvata karistusaja
hulka 3 päeva kinnipidamist ning mõista lõplikuks karistuseks 3 aastat 11 kuud ja 27 päeva
vangistust. Vabastada karistusest tingimisi kontrollnõuete järgimise kohustusega, samuti
kohustusega mitte tarvitada alkoholi. Katseaja pikkus 3 aastat.

Kaitsja leidis, et süüdistus on põhjendatud, tegu on toime pandud Antonina Georgijeva poolt.
Kvalifikatsioon on õige. Pole tõendatud, kas A.Georgijeva lõi 1 või 2 korda, kahest lööki oli
tuvastatud ekspertiisiaktiga, kuid kvalifikatsiooni see ei muuda. Antonina Georgijeval puudus
tagajärje suhtes tahtlus, nii tema kui ka kannatanu olid raskes alkoholijoobes, mille tõttu ei
suudetud adekvaatselt tajuda toimunut. Tegu on elukaaslastega, kes elanud koos üle 13 aasta.
Antonina Georgijeva helistas ise häirekeskusesse. Palub määrata kergem karistus – 4 aastat
vangistust, mida vähendada 1/3 võrra ning lõplikuks karistuseks mõista 2 aastat 8 kuud
vangistust, kohaldada KarS § 74 alusel tingimisi karistust.

Süüdistatav Antonina Georgijeva tunnistas oma süüd täielikult ning jäi oma eeluurimisel
antud ütluste juurde.

KOHTU SEISUKOHT

Tuvastatud asjaolud

Kohus leiab, et Antonina Georgijeva´le süüks arvatav kuritegu on tõendamist leidnud ning
loeb tuvastatuks, et 21.02.2015 kella 15.15 paiku korteris aadressil xxx, olles alkoholijoobe
seisundis, konflikti käigus lõi süüdistatav kahel korral noaga oma elukaaslast Xxx Xxx vasaku
külje piirkonda, millega tekitas kannatanu Xxx Xxxile kõhuõõnde tungivad torke-lõikehaavad
(kokku 2) vasakul pool rindkere tagapinnal põrna ja peensoole vigastusega, mille tüsistusena
tekkis verikõhukoobas ja äge kõhukelmepõletik. Kõhuõõnde tunginud haav põhjustas
kannatanul eluohtliku tervisekahjustuse.

Kannatanu Xxx Xxxi ülekuulamise protokollist (koos fototabeliga) tulenevalt elab ta
Antonina Georgijevaga 13 aastat. Elavad pidevalt A. Georgijeva korteris aadressil xxx, kuid
kui nad tülitsevad siis läheb ta enda korterisse xxx. Veebruaris (täpset kuupäeva ei mäleta)
olid nad Antonina korteris ja tarvitasid alkoholi. Ta oli väga purjus ja ei mäleta hästi juhtunut.
Nad olid kahekesi köögis, tekkis sõnaline konflikt. Võib-olla ta solvas Antoninat, kes seisis
tema selja taga ning tundis, et vasakust küljest jookseb verd. Nuga ta Antonina käes ei näinud.
Ta läks enda koju. Ta tahtis minna magama, kuid tuli Antonina, vaatas tema haavu ja kutsus
kohale kiirabi ja politsei. Teda viidi haiglasse, kus oli 10 päeva. Pärast seda läks Antonina
juurde tagasi, kooselu jätkub ja kõik on korras. (tl 1-8, 9-11).

Lähisuhte vägivalla infoleht (tl 12) tõendab, et 21.02.2015 kell 15.19 saadi väljakutse
aadressile xxx, kuna Xxx Xxx lõi elukaaslane Antonina Georgijeva noaga vasaku külje neeru
                                              4

piirkonda, kunatarvitati alkoholi ja mees oli agressiivne ja hakkas Antoninal käsi väänama.
Antonina kutsus kiirabi. Sündmuskohal oli leitud nuga.

xxx vallavalitsuse vastuse (tl 13-14) kohaselt elab Xxx Xxx aadressil xxx, kuid viibib tihti
Antonina Georgijeva elukohas xxx. 12.03.2015 viidi nendega läbi vestlus ja Antonina
Georgijeva ütles, et on Xxx Xxxile mitu korda öelnud, et ta ei tuleks tema juurde, kuid tuleb
ikkagi. Xxx Xxx ei soovinud esitada avaldust juhtunu kohta.

Asitõendi vaatlusprotokollis (tl 15-16) on vaadeldud XL suuruses helekollast T-särki, mis oli
lahti lõigatud arstide poolt. Selja osa peal vasakul pool verekahtlane määrdumine. T-särgi
selja osal vasakul pool alläärest 28 cm gaugusel ning vasakust äärest 5,5 cm kaugusel on
vertikaalne sisselõige pikkusega 1,5 cm. Sisselõikest allapoole paremale ca 6 cm kaugusel on
teine horisontaalne sisselõige pikkuga 0,6 cm.

Asitõendi vaatlusprotokollis (tl 17-25) on vaadeldud sündmuskohalt leitud nuga, mille tera
pikkuseks on 12,5 cm, käepide 9,5 cm. Käepide on pruuni vävi ja puust, teral on mõlemal
pool pruuni värvi jäljed. Samuti vaadeldi 21.02.2015 kell 15.14 häirekeskusesse tehtud
kõnesalvestit. Numbrilt xxx helistab Antonina Georgijeva ja teatab, et Xxx Xxxil on noahaav.

Tunnistaja Xxx Xxx andis ütlusi (tl 26), et olles politseipatrullis koos Xxx xxx sai 21.02.2015
kell 15.19 väljakutse aadressil xxx, et meest oli haavatud noaga. Kiirabi vaatas Xxx Xxxi üle,
vasakul pool veeru piirkonnas oli veritsev torkehaav. Ta viidi haiglasse. Paarimees suhtes
samal ajal Antonina Georgijevaga, kes tunnistas, et tema lõi kannatanut noaga tema korteris
xxx. Nende vahel oli toimunud konflikt, kuna Xxx Xxx oli alkoholijoobes ja korteris oli
korralagedus. Xxx Xxxmuutus armukadeduse tõttu agressiivseks ja hakkas Antoninal käsi
väänama. Antonina võttis köögilaual oleva noa ja lõi Xxxt enesekaitseks noaga ühe korra
vasakusse külge, seejärel Xxx lahkus korterist. Xxx läks oma korterisse aadressil xxx,
Antonina järgnes talle ja kutsus kiirabi. Antonina Georgijeva oli nähtavalt joobes ning
indikaatorvahend kinnitas tema joobeseisundit. Koos Antonina Georgijeva’ga läksid
politseinikud tema korterisse, kus A. Georgijeva andis välja noa, millel olid vereplekid. Ka
põrandal oleval vaibal olid veretaolised määrdumised, kuid Antonina väitis, et see on juba
ammu ja pole veri. Antonina Georgijeva toimetati politseijaoskonda.

Kehavigastuste iseloomu ja tekitamise asjaolusid tõendab ka dokumentaalse tõendina esitatud
tõend nr 302 (tl 27), mille kohaselt Xxx Xxxil oli 21.02.2015 kell 16.24 diagnoositud rindkere
tagapinna lõikehaavad, pärasoolevigastus ja alkoholi toksiline toime. Patsiendikaardist nr
R519873 (tl 28-30) nähtuvalt toodi Xxx Xxx SA Ida-Viru Keskhagilasse kiirabiga 21.02.2015
kell 16.24. Ülevaatusel tuvastati temal haav rindkeres. Saadud vigastuse suhtes selgitas
kannatanu, et 21.02.2015 kella 14.00 ajal lõi tema elukaaslane teda noaga aadressil xxx.
Isiku ekspertiisiakt nr 15E-IDI0028 (tl 33-36) tõendab, et Xxx Xxxil esinesid kaks kõhuõõnde
tugivat torke-lõikehaava vasakul pool rindkere tagapinnal põrna ja peensoole vigastusega,
mille tüsistusena tekkis verkõhukoobas ja äge kõhukelmepõletik. Vigastused on tekitatud
terava vägivalla toimel löökidest teravaotsalise esemega (võimalik, et noaga). Kõhuõõnde
tunginud haav põhjustas kannatanul eluohtliku tervisekahjustuse. Ekspertiisi maksumus oli 61
eurot.

Antonina Georgijeva oli kahtlustatavana kinni peetud 21.02.2015 ning vabastatud 23.02.2015
(tl 38-39).
                                               5

Indikaatorvahendi kasutamise protokoll tõendab, et antud kuriteo toimepanemisel oli
süüdistatav alkoholijoobes. Selle protokolli kohaselt oli Antonina Georgijeva reaktsioonikiirus
häiritud, kõne segane, koordinatsioon kergelt häiritud. Tema käitumine oli normaalne.
Alkoholijoove oli 0,79 mg/l (tl 40).

Ülekuulamisel tunnistas kahtlustatav Antonina Georgijeva oma süüd ning avaldas, et elab
Xxx Xxxiga koos ca 12 aastat. Xxxl on olemas ka oma korter ning mõnikord elavad nad
eraldi. 21.02.2015 hommikul tuli ta matustelt koju, oli joobes. Xxx oli kaine. Antonina
Georgijeva tuli koos oma tütre xxx, tema abikaasa xx ning abikaasa ema xx. Xxx oli 0,5 l
viina. Nad kutsusid ka naabri xx xx. Tütar koos abikaasa ja xxx läksid kohe ära. Tema, xx ja
Xxx jõid kolmekesi viina ära. Xxx läks ära ja Antonina Georgijeva läks xx juurde. Tunni aja
pärast tuli Xxx tagasi ja tõi 0,5 l viina. Ta läks Xxxga enda korterisse, kus Xxx jõi viina, kuid
tema mitte. Nende vahel tekkis konflikt raha pärast. Ta tahtis panna oma käe Xxx taskusse,
kuid Xxx haaras teda käest ja väänas nimetissõrme. Ta tundis valu ja karjus, et Xxx ta lahti
laseks. Xxx hakkas veel kõvemini väänama. See kestis 2-3 minutit, mille järel lasi Xxx ta käe
lahti. Pliidil oli kolm nuga. Ta oli vihane ja haaras esimese ettejuhtuva noa, mis oli pruuni
värvi ja 10 cm pikkuse teraga. Lõi paremas käes oleva noaga ühe korra Xxxt vasaku külje
piirkonda ja pani noa pliidile tagasi. Kuna Xxxl oli jope seljas ei näinud ta verd. Xxx võttis
oma asjad ja läks ära. 20 minuti pärast läks Antonina Georgijeva Xxx korterisse aadressil xxx,
et kontrollida, kuidas tal on. Xxx seisis köögis ja tarvitas alkoholi. t hoidis küljest kinni.
Antonina Georgijeva kutsus välja kiirabi ja politsei. Kahetseb tehtut. (tl 41-44, 46-48).

Karistusandmete väljavõttest (tl 51) ja Viru Maakohtu 02.02.2009 kohtuotsusest nr 1-08-1331
(tl 52) nähtub, et Antonina Georgijeva on ühe korra kriminaalkorras karistatud KarS § 118 p 1
järgi ning karistust 3 aasta 11 kuu 27 päeva tingimisi vangistusegs KarS § 73 alusel, katseaeg
4 aastat. Kohtuotsusest nähtub, et ka eelmisel korral oli kuritegu toime pandud Xxx Xxxi
suhtes.

Süüdistatava ütlused on vastavuses teiste asjas kogutud tõenditega, sh kannatanu Xxx Xxxi ja
tunnistaja xxx. Xxxi ütlustega. Nii kannatanu kui tunnistaja kinnitavad, et 21.02.2015 tekkis
kannatanu ja süüdistatava vahel konflikt, mille tagajärjel oli kannatanule tekitatud noahaav.
Samuti tuleb süüdistatava ütluste hindamisel arvestada, et ta oli alkoholijoobes, mida
kinnitavad kannatanu Xxx Xxxi ja tunnistaja xxx. Xxxi ütlused ning indikaatorvahendi
kasutamise protokoll (tl 40).

Kohus tugineb antud otsuse tegemisel kannatanu Xxx Xxxi, süüdistatava Antonina Georgijeva
ning tunnistaja Xxx Xxxi ütlustele, aga samuti dokumentaalsetele tõenditele, mis kinnitavad
kannatanul kehavigastuste olemasolu ja iseloomu.
Tõendite usaldusväärsus

Kohus ei tuvasta antud asjas ebausaldusväärseid tõendiallikaid, kõik tõendid on omavahel
vastavuses.

Kaitsepool on seadnud kahtluse alla selle, kas Antonina Georgijeva lõi kannatanut üks või
kaks korda. Süüdistatav väitis eeluurimisel, et lõi kannatanut noaga üks kord. Kannatanu ise
lööki ei tundnud ja nuga ei näinud, tundis vaid vere voolamist. Haiglas oli aga Xxx Xxxil
tuvastatud 2 lõikehaava. Samuti on 2 haava olemasolu kinnitatud isiku ekspertiisiaktiga ja
asitõendi vaatlusprotokolliga, millest on näha, et T-särgil on 2 sisselõiget. Seega on
dokumentaalsete tõenditega tuvastatud, et Xxx Xxxile oli 21.02.2015 tekitatud 2 lõikehaava.
                                               6

Süüdistatav ja kannatanu ei pruugi täpseid asjaolusid mäletada tulenevalt nende
joobeseisundist ja konfliktisituatsioonist tekkinud ärevuse tõttu.

Kohus leiab, et kehavigastused kannatanul olid fikseeritud ning ükski tõend ei viita sellele, et
need oleks temale tekitanud keegi kolmas isik, s.t mitte süüdistatav. Tunnistaja xx. Xxx
ütluste järgi saabus ta kohale politseipatrulli koosseisus 21.02.2015 kell 15.19 saadus
väljakutsele. Võttes arvesse, et kannatanu läks kohe peale juhtunut oma koju ja süüdustatava
sõnade kohaselt läks ta kannatanule järele umbes 20 minuti pärast, ei ole eluliselt usutav, et
kannatanul võis tekkida konflikt kellegi kolmanda isikuga, kes tekitas kannatanule veel ühe
torkehaava. Samuti pole kannatanu ütlustest näha, et ta oleks kedagi koduteel kohanud.

Kuriteo kvalifikatsioon

Kohus nõustub süüdistuses esitatud Antonina Georgijeva teo kvalifikatsiooniga KarS § 118 lg
1 p 1 järgi. Ka kaitsja ja süüdistatav ei vaielnud kvalifikatsioonile vastu.


KARISTUS

Karistamise alus on isiku süü. Karistuse mõistmisel arvestatakse kergendavaid ja
raskendavaid asjaolusid, võimalust mõjutada süüdlast edaspidi hoiduma süütegude
toimepanemisest ja õiguskorra kaitsmise huvisid (KarS § 56 lg 1).

Karistust raskendavaid asjaolusid kohus ei tuvastanud. Karistust kergendavaks asjaoluks on
puhtsüdamlik kahetsus ja kannatanule abi kutsumine pärast süüteo toimepanemist

Antonina Georgijeva pani toime tervisekahjustuse tekitamise, millega oli põhjustatud oht
elule. Karistusregistri väljavõtte ja Viru Maakohtu 02.02.2009 kohtuotsuse kohaselt on
Antonina Georgijeva varem karistatud kriminaalkorras KarS § 118 p 1 järgi 4-aastase
vangistusega tingimisi katseajaga 4 aastat (tl 51-52). kusjuures tuleb märkida seda, et ka
eelmine kuritegu oli toime pandud kannatanu Xxx Xxxi suhtes. Eeltoodu alusel leiab kohus,
et Antonina Georgijeva süü vastab keskmisele määrale.

Kohus ei nõustu prokuröri karistusettepanekuga karistuse määra ja tingimisi vabastamise osas
ning leiab, et kuna varem on süüdistatav toime pannud samalaadse kuriteo sama kannatanu
suhtes, ei saa antud juhul kohaldada karistusest tingimisi vabastamist ning süüdistatavat tuleb
karistada reaalse vangistusega. Arvestades süü keskmise määraga ning kergendavate
asjaolude olemasoluga ning raskendavate asjaolude puudumisega, tuleb Antonina
Georgijevale mõista karistus selle sanktsiooni alammääras.
KarS § 118 lg 1 p 1 sanktsioon näeb ette 4 kuni 12-aastase vangistuse. Prokurör küsis
Antonina Georgijevale karistuseks 6-aastase vangistuse, mis tuleb vähendada kolmandiku
võrra 4 aastani, kuna asja arutamine toimub lühimenetluse korras. Kohtu arvates ei vasta see
karistuse määr Antonina Georgijeva süü raskusele ning teda tuleb karistada 4-aastase
vangistusega, mida tuleb KrMS § 238 lg 2 alusel vähendada 1/3 võrra 2 aasta ja 8 kuuni.
Karistusaja hulka tuleb arvestada Antonina Georgijeva kinnipidamine 21.02.2015 kuni
23.02.2015 (tl 38-39), s.o kolm päeva ning lõplikuks karistuseks mõista 2 aastat 7 kuud ja 27
päeva vangistust. Karistusaja algust tuleb arvestada alates Antonina Georgijeva karistuse
kandmisele ilmumisest.

Tõkend
                                               7



Antonina Georgijeva suhtes oli alates 23.02.2015 kohaldatud tõkendina elukohast lahkumise
keeldu.

Kuna Antonina Georgijevale mõistetakse reaalne vangistus, tuleb tõkend elukohast lahkumise
keeld tühistada karistuse kandmisele asumisel.

Asitõendid

KrMS § 126 lg 1 p 3 ja 4 kohaselt menetleja määruses või kohtuotsuses nähakse asitõendi
suhtes ette järgmised meetmed: kuriteojäljega asi, dokument või kuriteojäljest valmistatud
jäljend või tõmmis võidakse jätta kriminaalasja juurde, võtta kriminaaltoimikusse või säilitada
asitõendite hoidlas või muus menetleja valduses olevas ruumis või ekspertiisiasutuses;
väärtusetu asi, piraatkaup ja võltsitud kaup hävitatakse või seaduses sätestatud juhul
töötatakse ümber.

Kohus leiab, et antud kriminaalasjas kogutud asitõendid: nuga, lahtilõigatud T-särk ja CD-
plaat salvestisega – tuleb hävitada kohtuotsuse jõustumisel.

Menetluskulud

Vastavalt KrMS § 175 lg 1 p 3, 4, 9 on antud kriminaalasjas tekkinud järgmised
menetluskulud: 61 eurot ekspertiisitasu (tl 36), kaitsjatasu 72 eurot kohtueelses menetluses (tl
60-62), kaitsjatasu kohtumenetluses 194,40 eurot (73-74) ja sundraha 1075 eurot.

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Kuna kohus teeb süüdimõistva otsuse tuleb KrMS § 180 lg 1 ja 3 alusel jätta
menetluskulud kogusummas 1402,40 eurot süüdistatava Antonina Georgijeva kanda.

Kohus ei tuvasta alust Antonina Georgijeva menetluskulude kandmisest vabastamiseks ja
menetluskulude osaliselt või täielikult riigi kanda jätmiseks ning jätab kõik menetluskulud
Antonina Georgijeva kanda, võimaldades kulude tasumist 12 kuu jooksul.


/digitaalselt allkirjastatud/
Kohtunik
Deniss Minzatov
