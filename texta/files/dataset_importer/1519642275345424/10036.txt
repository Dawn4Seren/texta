                       KOHTUMÄÄRUS
Kohus                           Harju Maakohus

Määruse tegemise aeg ja koht    02.08.2016.a Tallinn, Liivalaia kohtumaja

Kohtuasja nr                    1-12-10128

Kohtunik                        Eha Popova

Kohtuistungisekretär            Julia Senkevitš

Tõlk                            Natalia Senkevitš

Kohtuasi                        Vangla materjalid Dmitri Rogovi tingimisi enne tähtaega
                                vangistusest vabastamiseks

Süüdimõistetu                   Dmitri Rogov (ik 38907210350) viibib Vanglas

Kaitsja                          Ülle Saad

Kohtuistungi toimumise aeg,     26.07.2016.a Tallinn      Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Dmitri Rogov karistuse kandmisest tingimisi enne tähtaega katseajaga kuni
11.06.2020.a, millest esimeseks 6 (kuueks) kuuks kohaldada tema suhtes elektroonilist
valvet.
2. KarS § 76 lg 5 alusel allutada Dmitri Rogov 14 (neljateistkümneks) kuuks KarS §-s 75
sätestatud käitumiskontrollile ning kohustada teda järgima KarS § 75 lg 1 p 1 -6
sätestatud kontrollnõudeid:
    1) elama kohtu määratud alalises elukohas XXX;
    2) ilmuma kriminaalhooldaja määratud ajavahemike järel kriminaalhooldusosakonda
        registreerimisele;
    3) alluma kriminaalhooldaja kontrollile oma elukohas ning esitama talle andmeid oma
        kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
        territooriumi piires kauemaks kui viieteistkümneks päevaks;
                                                2
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Dmitri Rogovi suhtes käitumiskontrolli ajal KarS § 75 lg 2 p 2 ja 9
sätestatud kohustusi:
- mitte tarvitada alkoholi;
- alluda elektroonilisele valvele tähtajaga 6 (kuus) kuud alates elektroonilise valveseadme
paigaldamisest.

4. Dmitri Rogovile määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata     Dmitri     Rogovile          kriminaalhooldaja Vangla Lääne-Harju
kriminaalhooldusosakonna juhataja            määramisel ja saata määrus täitmiseks
kriminaalhooldusosakonnale.

6. Dmitri Rogov vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Dmitri Rogovi tingimisi enne tähtaega
vangistusest vabastamiseks.

Dmitri Rogov tunnistati süüdi Harju Maakohtu 06.02.2013.a otsusega KarS § 113 - § 25 lg 2
järgi ja talle mõisteti karistuseks 7 aastat 6 kuud vangistust. D. Rogov tunnistati süüdi ka KarS §
199 lg 1 järgi ja talle mõisteti karistuseks 3 kuud vangistust. KarS § 64 lg 1 alusel loeti
mõistetud kergem karistus kaetuks mõistetud raskeima karistusega ja liitkaristuseks mõisteti 7
aastat 6 kuud vangistust. Karistusaja algust arvestati alates 11.06.2012.a. Ringkonnakohtu
29.04.2013.a otsusega mõisteti Dmitri Rogovile KarS § 113 - § 25 lg 2 järgi karistuseks 8 aastat
vangistust. KarS § 64 lg 1 alusel loeti kergem karistus kaetuks raskemaga ning mõisteti
liitkaristuseks 8 aastat vangistust. Kohtuotsus jõustus 31.07.2013.a.

Karistuse kandmise algus oli 11.06.2012.a ja lõpp 11.06.2020.a.

Dmitri Rogovi kohta kinnipidamisasutuses koostatud iseloomustusest nähtub, et ta osales
sotsiaalprogrammis „Viha juhtimine“, anonüümsete alkohoolikute tugirühmas osalemise
katkestas. Alates 01.09.2015.a omandab kutseõppes maastikuehituse eriala ja on motiveeritud
õppima.     Kehtivaid distsiplinaarkaristusi ei ole. Vangla toetab D. Rogovi tingimisi
ennetähtaegset vabastamist elektroonilise valve kohaldamisega.

Dmitri Rogovi kohta kriminaalhoolduses koostatud iseloomustusest nähtub, et kinnipeetav
asub vabanemisel elama oma vanemate juurde XXX. Korter kuulub XXX ja seal elab ka
kinnipeetava isa XXX. Korteris elavad täisealised isikud andsid nõusoleku elektroonilise
                                               3
valve paigaldamiseks. Korter vastab elektroonilise valve kohaldamise nõuetele. Kinnipeetaval on
vabanemisel garanteeritud töökoht OÜ-s XXX.

Dmitri Rogov taotleb kohtult tingimisi ennetähtaegset vanglast vabastamist. Karistust kannab
tapmiskatse eest. Kriminaalkorras karistatud üks korda ja vanglas viibib esimest korda.
Kehtivaid distsiplinaarkaristusi ei ole. Elama asub XXX, vanemate juures. Töökoht vabanemisel
on olemas. Alkoholiga probleeme ei olnud. Narkootikume ei ole kunagi tarvitanud. Enne
vangistust töötas ja õppis Polütehnikumis, ei lõpetanud õpinguid, ainult eksamid jäid teha ning
soovib jätkata õpinguid. Kavatseb hüvitada kõik võlad. On nõus täitma lisakohustusi.

Abiprokurör Paul Pikma esitas kirjaliku seisukoha, mille kohaselt prokurör toetab Dmitri
Rogovi tingimisi ennetähtaegset vabastamist. Juhul, kui kohus otsustab süüdimõistetu
ennetähtaegselt vabastada, siis prokurör nõustub vangla ja kriminaalhooldaja ettepanekuga
määratavate kontrollnõuete, kohustuste ja nende tähtaegade osas. Süüdimõistetu tingimisi
ennetähtaegset vabastamist toetab ka süüdistust esindanud prokurör.

Kaitsja palub vabastada D. Rogovi tingimisi ennetähtaegselt. Tal on positiivne iseloomustus,
ta on läbinud vanglas eriala. Enne vangistust õppis Polütehnikumis ja sai kutse edasiseks
teenimiseks kaitseväes. Oma käitumisega on ta näidanud, et suudab edaspidi käituda
seadusekuulekalt. D. Rogovile võib anda võimaluse näitamaks, et ta suudab käituda
seadusekuulekalt. Tal on olemas elu- ja töökoht, ta saab töötada ja tasuda oma võlad.
Elektroonilise valvega saab tema liikumist kontrollida.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Dmitri Rogovi võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik Dmitri
Rogovi isikut iseloomustavad andmed – tema käitumist nii kuriteo toimepanemisele eelnenud
ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt koos elektroonilise valve kohaldamisega. D. Rogov kannab käesolevat
vangistust karistusena tapmiskatse eest, vanglas viibib esimest korda. Süüdimõistetu on
suutnud karistuse kandmise ajal käituda korrektselt, mida kinnitab distsiplinaarkaristuste
puudumine. Kohus arvestab ka sellega, et kinnipeetava püüdlemist õiguskuuleka elu poole
kinnitab tema resotsialiseeriv tegevus vangistuse ajal – eriala omandamine. Vangla ja prokurör
toetavad D. Rogovi tingimisi ennetähtaegset vabastamist elektroonilise valve kohaldamisega.

Kohus usub, et praegune vangistus on pannud D. Rogovi mõistma, et toimepandud kuriteole
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab D. Rogovi tingimisi ennetähtaegne vabastamine ühes elektroonilise
valvega kohaldada tema üle käitumiskontrolli ning seeläbi teostada järelevalvet väljaspool
kinnipidamisasutust, kindlustamaks positiivseid muutusi, andes samas talle võimaluse tõestada,
et ta on asunud paranemise teele ning on võimeline edaspidi järgima seaduskuulekat eluviisi.
Katseajal on võimalik hinnata kinnipeetava püüdlusi oma elu korraldamisel, samuti kehtivate
                                             4
tavade ja reeglite järgimisel. Kriminaalhooldusseaduse § 1 lg 1 kohaselt valvatakse
kriminaalhoolduse käigus kriminaalhooldusaluse käitumise ja temale kohtu või prokuröri poolt
pandud kohustuste täitmise järele ning soodustatakse kriminaalhooldusaluse sotsiaalset
kohanemist eesmärgiga mõjutada teda hoiduma kuritegude toimepanemisest.

Pärast vabanemist on D. Rogovil olemas kindel elu- ja töökoht ning lähedaste toetus ning
kriminaalhoolduse ja elektroonilise valve kohaldamisega on nõustunud ka süüdimõistetu, saades
aru selle vajalikkusest ja kasulikkusest oma edasise elu korraldamisel. Kõik need asjaolud
aitavad kohtu hinnangul kaasa kinnipeetava edaspidisele õiguskuulekale käitumisele ning
ühiskonnas aktsepteeritavate hoiakute ja tõekspidamiste omaksvõtmisel. Kohus usub, et
süüdimõistetu on nüüdseks teinud karistusest vastavad järeldused ning oskab edaspidises elus
käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
