                        KOHTUMÄÄRUS
Kohus                                 Tartu Maakohus
Kohtunik                              Roomet Sõnna
Määruse tegemise aeg ja koht          29. november 2016, Võru kohtumaja
Tsiviilasja number                    2-16-11559
Tsiviilasi                            Kohtutäitur       Oksana       Kutšmei       avaldus
                                      täitemenetluse jooksul kohtutäituri poolt arestitud
                                      vara hindamise korraldamiseks
Menetlustoiming                       avalduse läbivaatamata jätmine
Menetlusosalised ja nende             Avaldaja Tartu kohtutäitur Oksana Kutšmei,
esindajad                             esindaja kohtutäituri asendaja Vladimir Kutšmei, e-
                                      post: vladimir.kuchmei@tartutaitur.ee
                                      puudutatud isik I (võlgnik) M. K. , isikukood
                                      xxxxxxxxxxx,                                  elukoht
                                      xxxxxxxxxxxxxxxxxxxxxxxxxxxxxxxxxxxxxxxxxxx
                                      xxx, e-post mkiholane@gmail.com;
                                      puudutatud isik II (sissenõudja) SEB Pank AS,
                                      registrikood xxxxxxxx, esindaja Martin Velling, e-post
                                      martin.velling@seb.ee.
RESOLUTSIOON
Jätta kohtutäitur Oksana Kutšmei avaldus täitemenetluse jooksul kohtutäituri poolt
arestitud M. K. kuuluva kinnisasja registriosa nr 460741 hindamise korraldamiseks läbi
vaatamata.

Menetluskulud
Jätta menetluskulud Merike Kiholase kanda.

Edasikaebamise kord
Määruse peale võib esitada määruskaebuse Tartu Ringkonnakohtule 15 päeva jooksul, arvates
määruse kättetoimetamisele järgnevast päevast, Tartu Maakohtu Võru kohtumaja kaudu.

ASJAOLUD JA KOHTU PÕHJENDUSED

Tartu kohtutäitur Oksana Kutšmei asendaja Vladimir Kutšmei esitas Tartu Maakohtule
avalduse täitemenetluse jooksul kohtutäituri poolt arestitud vara hindamise korraldamiseks.
Avalduse kohaselt toimus 06.07.2016 võlgnikule kuuluva kinnisasja registriosa numbriga
460741 arestimine. Arestimisakti koostamine toimus kohtutäituri büroos Jakobi 23, Tartu linn
ja kinnisasja arestimise hinnaks määrati 80 000 €. 18.07.2016 edastatud e-kirjas ei nõustunud
võlgnik M. K. kohtutäituri poolt kinnisasjale registriosa numbriga 460741 määratud hinnaga
ning palus korraldada uus hindamine (tl 9).

Tartu Maakohtu 30.08.2016 määrusega kohustati Merike Kiholast tasuma kinnisasja hindamise
ekspertiisi kulude katteks 595 eurot hiljemalt 30.09.2016 ning tähtaega pikendati Tartu
Maakohtu 14.10.2016 määrusega, kus määrati tasumise tähtajaks 14 päeva määruse
kättesaamisest. M. K. on kinnitanud määruse kättesaamist e-posti teel 08.11.2016. M. K. ei
ole kohtule esitanud maksedokumenti summa tasumise kohta ning ettemaksu tasumist ei
nähtunud ka elektroonilisel kontrollimisel kohtu infosüsteemist. 29.novembril 2016 teatab M.
Kiholane e-kirjas kohtule (tl 36), et „ta ei ole esitanud vaidlust hindamisakti kohta“.

TsMS § 477 lg 1 kohaselt vaatab kohus hagita asja läbi hagimenetluse sätete kohaselt,
arvestades hagita menetluse kohta sätestatud erisusi. Kohus on määruses selgitanud, et
täitemenetluse seadustiku § 74 lg-st 9 tulenevalt loetakse hindamiskulude tasumata jätmisel, et
hindamist ei ole vaidlustatud. Kuna võlgnik ei ole tasunud hindamiskulusid ette kohtu määratud
ajaks, mistõttu loetakse, et ta ei ole hindamist vaidlustanud, jätab kohus kohtutäituri avalduse
TsMS § 423 lg 3 alusel läbi vaatamata.

TsMS § 172 lg 1 alusel jätab kohus menetluskulud Merike Kiholase kanda. Asja materjalidest
nähtuvalt ei ole menetlusosalistel menetluskulusid tekkinud ning kohus jätab menetluskulude
suuruse kindlaks määramata.


/allkirjastatud digitaalselt/

Roomet Sõnna
Kohtunik




                                             2 (2)
