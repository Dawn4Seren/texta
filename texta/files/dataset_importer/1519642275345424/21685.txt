                                                                             2-15-126399




                               KOHTUMÄÄRUS

Kohtuasja number                 2-15-126399
Määruse tegemise aeg ja koht     09 märts 2016, Jõhvi
Kohus                            Viru Maakohus

Kohtunik                         Olev Mihkelson

Kohtujurist                      Airika Pilv

Kohtuasi                         Condor Inaksso OÜ hagi L. G. vastu võlgnevuse nõudes
Menetlustoiming                  Hagiavalduse menetlusse võtmisest keeldumine

Menetlusosalised    ja   nende Hageja:               Condor Inaksso OÜ (RKxxx, asukoht:
esindajad                                            Pallasti 28 PK 1292 Tallinn)

                                 Hageja              Marjana Fomina (lepinguline esindaja, e-
                                 esindaja:           post: info@condorinkasso.ee )

                                                     L. G. (IK xxx, elukoht: xxx)
                                 Kostja:

RESOLUTSIOON                1. Keelduda Condor Inaksso OÜ hagi menetlusse võtmisest.

                            2. Saata kohtumäärus hagejale teadmiseks.

Edasikaebamise kord

Määruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättesaamise päevale järgnevast päevast arvates. Kohtumääruse
peale määruskaebuse esitamisel tasutakse riigilõivu 50 eurot.

ASJAOLUD

Condor Inaksso OÜ esitas 07.12.2015 Pärnu Maakohtule maksekäsu kiirmenetluse avalduse
L. G. vastu 268,51 euro nõudes. 10.12.2015 tegi kohus makseettepaneku, mida ei õnnestunud
mõistliku aja jooksul võlgnikule kätte toimetada. Pärnu Maakohtu 03.02.2016
kohtumäärusega anti maksekäsu kiirmenetluses olev nõue üle hagimenetlusse Viru
Maakohtule vastavalt TsMS § 486 lg 1 p 2.

Viru Maakohtu 10.02.2016 kohtumäärusega andis kohus avaldaja esindajale 14-päevase
tähtaja puuduste kõrvaldamiseks, st. nõude esitamiseks ja põhjendamiseks hagiavaldusele
ettenähtud vormis, lisades hagiavaldusele dokumentaalsed tõendid vastavalt menetlusosaliste
                                                                                       1(2)
arvule, märkides ära kostja tegeliku elu- ja/või asukoha andmed, esitamiseks lepingulise
esindaja volikirja koos haridust tõendava dokumendiga; ning vajadusel täiendava riigilõivu
(vastavalt hagihinnale) tasumiseks ja maksekorralduse esitamiseks.

Kohtumääruse ärakirja sai avaldaja esindaja kätte 22.02.2016 AET-i vahendusel, kuid avaldaja
ei täitnud kohtu nõuet.

KOHTUMÄÄRUSE PÕHJENDUSED

Kohus, tutvunud avalduse ja sellele lisatud materjalidega, leidis, et avalduse menetlusse
võtmisest tuleb keelduda.

TsMS § 487 lg 1 kohaselt, asja hagimenetluse korras menetlev kohus kohustab avaldajat
viivitamata esitama oma nõude ja põhjendama seda hagiavaldusele ettenähtud vormis 14
päeva jooksul, kui maksekäsu kiirmenetluse avaldus ei vasta hagiavalduse nõuetele.

TsMS § 487 lg 3 alusel, kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

TsMS § 147 lg 5 alusel, maksekäsu kiirmenetluse hagimenetluseks ülemineku korral tasutakse
hagilt täiendav riigilõiv ulatuses, mis ei ole kaetud maksekäsu kiirmenetluse avalduse
esitamiselt tasutud riigilõivuga. Maksekäsu kiirmenetluse hagimenetluseks ülemineku avalduse
esitamisel ei võeta asja hagimenetlusse enne hagilt riigilõivu tasumist.

Avaldaja ei ole Viru Maakohtu 22.02.2016 kohtumääruses nimetatud puuduseid kõrvaldanud,
seega ei saa kohus hagi menetlusse võtta.

Eelpooltoodu alusel ja juhindudes TsMS § 463 lg 1, § 465, § 487 lg 1, 3, § 661 lg 2
keeldub kohus hagi menetlusse võtmast.



/allkirjastatud digitaalselt/

Olev Mihkelson
Kohtunik




                                                                                       2(2)
