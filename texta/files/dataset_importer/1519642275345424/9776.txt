                     KOHTUOTSUS
                              EESTI VABARIIGI NIMEL

Kohus                           Viru Maakohus

Otsuse tegemise aeg ja koht     08.08.2016 Jõhvi kohtumaja


Väärteoasja number              4-16-3617

Kohtunik                        Anne PALMISTE

Väärteoasi                      Jevgeni FARAONI väärteoasi Liikluskindlustuse
                                seaduse §81 järgi
                                Jevgeni FARAON
Kaebuse esitaja
                                isikukood 36706263712, xxx
Kohtuvälise menetleja           Mxxx xxxx
esindaja                        Ida Prefektuuri patrullpolitseinik

Juhindudes Väärteomenetluse seadustiku §120, §132, §134, §135, §155 lg.1 p.1 ja lg.2,
§156, §157 ja §158, maakohus


OTSUSTAS:


Politsei- ja Piirivalveameti Ida Prefektuuri Narva politseijaoskonna patrullpolitseinik
Mxxx Lxxx 25.04.2016 kiirmenetluse otsus nr.10220152271379 Jevgeni FARAONI
karistamise osas Liikluskindlustuse seaduse §81 järgi rahatrahviga 10 trahviühiku
ulatuses, s.o. summas 40 (nelikümmend) eurot – jätta muutmata.

Jevgeni FARAONI kaebus jätta rahuldamata.

Kui kohtumenetluse pool soovib kasutada kassatsiooniõigust, peab ta sellest
kirjalikult teatama maakohtule 7 päeva jooksul, alates kohtuotsuse lõpposa
kuulutamisest.

Kassatsioon    esitatakse     Riigikohtule   30    päeva     jooksul   alates     otsuse
teatavakstegemisest.

Kassatsiooniõiguse kasutamise teate esitamise korral         on   kohtuotsusega    Viru
Maakohtu kantseleis võimalik tutvuda alates 08.08.2016.



                                                                                      1
Asjaolud ja menetluse varasem käik

Politsei- ja Piirivalveameti Ida Prefektuuri Narva politseijaoskonna patrullpolitseinik
Mxxx Lxxx 25.04.2016 kiirmenetluse otsusega määrati Jevgeni Faraonile
Liikluskindlustuse seaduse §81 järgi karistuseks rahatrahv 10 trahviühiku ulatuses,
s.o. summas 40 €. Kiirmenetluse otsuse kohaselt juhtis Jevgeni Faraon xxx juures
mootorsõidukit, millel puudus kohustuslik kehtiv liikluskindlustuse poliis.
Sellega rikkus Jevgeni Faraon Liikluskindlustuse seaduse §3 lg.2 sätteid ning pani
toime väärteo Liikluskindlustuse seaduse §81 järgi.

Jevgeni Faraon esitas 03.05.2016 Viru Maakohtule kaebuse, milles palus
kiirmenetluse otsus tühistada ja väärteomenetlus lõpetada.
Kaebuse kohaselt ei ole selle esitaja otsusega nõus, kuna tal on Swedbank AS-s
vormistatud kohustuslik liikluskindlustuse leping püsikorraldusega, mistõttu ta oli
kindel, et liikluskindlustuse poliis kehtib.
Kaebuse kohaselt ei soovi selle esitaja osaleda kohtuistungil.

Politsei- ja Piirivalveameti Ida Prefektuur oma 01.07.2016 kirjalikus vastuses nr.3.1-
1.1/14039-4 on nõus väärteoasja lahendamisega kirjalikus menetluses ja leiab, et
kaebus ei kuulu rahuldamisele.
Oma vastuses märgib xxx kindlustuspoliis. Swedbank AS on oma tõendiga
kinnitanud, et alates 09.04.2016 puudus nimetatud autol liikluskindlustus panga
eksimuse tõttu. Samas ei olnud Jevgeni Faraon enne sõidu alustamist veendunud
sõiduki suhtes sõlmitud kohustusliku varakindlustuslepingu kehtivuses.


Maakohtu otsuse põhjendused

Maakohus, tutvunud käesoleva väärteoasja materjalidega, leidis, et Jevgeni Faraoni
kaebus ei ole põhjendatud ja ei kuulu rahuldamisele.

Vastavalt Väärteomenetluse seadustiku §120 lg.1 võib maakohtunik kohtuistungit
korraldamata lahendada kirjalikus menetluses ja teha lahendi Väärteomenetluse
seadustiku §132 sätteid järgides, kui kohus on saatnud kaebuse koopia
kohtumenetluse teisele poolele ning selgitanud tema seisukoha kaebuse suhtes ning
kohtumenetluse pooled on kaebuses või selle vastuses teatanud, et nad ei soovi
kohtuistungist osa võtta.

Käesolevas asjas nähtub menetlusaluse isiku poolt maakohtule esitatud kaebusest, et
menetlusalune isik ei soovi kohtuistungil osaleda.

Politsei- ja Piirivalveameti Ida Prefektuuri 01.07.2016 kirjalikust vastusest nr.3.1-
1.1/14039-4 Viru Maakohtu 20.06.2016 päringule nr.4-16-3617 nähtub, et kohtuväline
menetleja nõustub väärteoasja lahendamisega kirjalikus menetluses.

Vastavalt Väärteomenetluse seadustiku §123 lg.2 arutab maakohus väärteoasja täies
ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid.



                                                                                       2
Väärteomenetluse seadustiku §133 on sätestatud kaebuse lahendamisel otsustatavad
küsimused.

Käesoleva asja materjalidest nähtub, et menetlusalusele isikule on karistus määratud
Liikluskindlustuse seaduse §81 alusel.

Liikluskindlustuse seaduse §81 näeb ette vastutuse liikluskindlustuseta sõiduki
juhtimise eest või välisriigis põhiasukohta omava sõiduki juhi poolt riiklikku järelevalvet
teostavale politseiametnikule või abipolitseinikule liikluskindlustuse olemasolu tõendava
dokumendi esitamata jätmise eest.

Seega on vaja antud väärteoasjas tuvastada, kas menetlusalune                 isik   juhtis
mootorsõidukit, millel puudus kehtiv liikluskindlustuse poliis.

Nagu nähtub 25.04.2016 koostatud kiirmenetluse otsusest nr.10220152271379, on
menetlusalune isik rikkunud Liikluskindlustuse seaduse §3 lg.2 nõudeid.

Liikluskindlustuse    seaduse   §3 lg.2     sätestab, et     liikluses ei tohi kasutada
kindlustuskohustusega hõlmatud sõidukit, millel ei ole kohustuslikku liikluskindlustust või
automaatset liikluskindlustust.

Käesolevas väärteoasjas nähtub Eesti Liikluskindlustuse Fondi kirjalikest andmetest,
et 25.04.2016 kell 14.40 kindlustuspoliis mootorsõidukile Nissan Patrol
(registreerimismärk 55ZEB) ei kehtinud ning antud sõidukiga ei tohtinud liigelda.

Maakohus peab eelnimetatud Eesti Liikluskindlustuse Fondi andmeid usaldusväärseks
tõendiks käesolevas väärteoasjas. Asjaolu üle, et kontrolli momendil puudus
menetlusaluse isiku poolt juhitud mootorsõidukil kehtiv liikluskindlustuse poliis,
käesolevas väärteoasjas ei ole. Seda on tunnistanud ka menetlusalune isik,
põhjendades seda panga veaga.

Liiklusseaduse §33 lg.2 p.9 kohaselt on juht kohustatud juhul, kui sõiduki suhtes on
kohustuslik sõlmida vastutuskindlustusleping, enne sõidu alustamist veenduma sõiduki
suhtes sõlmitud kohustusliku vastutuskindlustuslepingu kehtivuses ja selle alusel
väljastatud poliisi olemasolus.

Käesolevas väärteoasjas ei ole menetlusalune isik eelnimetatud Liiklusseaduse sätet
järginud ja juhile pandud hoolsuskohustust täitnud.

Eeltoodu alusel ja hinnates kõiki tõendeid kogumis, leiab maakohus, et menetlusalust
isikut oli põhjendatult karistatud Liikluskindlustuse seaduse §81 järgi, kuna ta rikkus
Liikluskindlustuse seaduse §3 lg.2. Selle tuvastatud asjaoluga on kooskõlas ka
kaebuse esitaja seisukoht, mille kohaselt on ta kohustusliku liikluskindlustuse poliisi
puudumist tunnistanud ning ei vaidlusta seda ka maakohtule esitatud kaebuses.
Maakohus nõustub kiirmenetluse otsuses toodud seisukohtadega ja leiab, et kuna
antud väärteoasjas on usaldusväärselt kohtu poolt uuritud tõenditega tõendamist
leidnud, et menetlusalune isik pani toime kiirmenetluse otsuses viidatud väärteo, siis
kiirmenetluse otsuse tühistamiseks selles osas alust ei ole. Maakohus leiab, et
süüteokoosseis käesolevas väärteoasjas on täidetud, et väärtegu on menetlusaluse
isiku poolt toime pandud ja ta on süüdi. Menetlusaluse isiku tegu on õigesti
kvalifitseeritud. Süüd välistavad asjaolud käesolevas väärteoasjas puuduvad.

                                                                                         3
Ülaltoodu alusel tuleb kiirmenetluse otsus rahatrahvi määramise osas jätta muutmata.

Vastavalt    Väärteomenetluse    seadustiku   §2   kohaldatakse    väärteomenetluses
kriminaalmenetluse sätteid, kui Väärteomenetluse seadustikus ei ole sätestatud teisiti
ja arvestades väärteomenetluse erisusi.

Vastavalt Karistusseadustiku §56 lg.1 on karistamise aluseks isiku süü. Karistuse
mõistmisel kohtu poolt või määramisel kohtuvälise menetleja poolt arvestatakse
kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid.

Liikluskindlustuse     seaduse   §81   näeb   karistusena   ette   rahatrahvi   kuni   100
trahviühikut.

Käesolevas väärteoasjas on kohtuvälise menetleja poolt määratud menetlusalusele
isikule ülalnimetatud väärteo toimepanemise eest karistuseks rahatrahv 10 trahviühiku
ulatuses.

Kohtupraktika kohaselt määratakse karistus ettenähtud sanktsiooni keskmises määras
ning karistust kergendavate või raskendavate asjaolude ilmnemisel määratakse
karistus siis kas alla ettenähtud sanktsiooni keskmise määra või siis keskmist määra
ületavana. Käesoleva asja materjalidest nähtub, et kohtuväline menetleja on
menetlusalusele isikule määranud karistuse väärteo toimepanemise eest tunduvalt alla
sanktsiooni keskmise määra. Kuna väärteomenetlusega on kindlaks tehtud
menetlusaluse isiku süü Liikluskindlustuse seaduse §81 järgi, leiab maakohus, et
käesolevas asjas on kohtuväline menetleja karistuse määramisel õigesti hinnanud
Karistusseadustiku §56 sätestatud nõudeid, muuhulgas ka rikkumiste raskusastet ja
juhi     isikut. Maakohus      nõustub     kohtuvälise  menetleja     seisukohaga, et
Karistusseadustiku §56 ettenähtud eesmärki – mõjutada süüdlast edaspidi hoiduma
süütegude toimepanemisest – on võimalik saavutada kiirmenetluse otsuses märgitud
rahatrahvi suurusega. Kiirmenetluse otsusest nähtub ka, et rahatrahvi suuruse
määramisel on kohtuväline menetleja arvestanud kergendava asjaoluna kahetsust.
Raskendavad asjaolud käesolevas väärteoasjas puuduvad.

Ülaltoodu alusel tuleb kiirmenetluse otsus rahatrahvi suuruse osas jätta muutmata.



(allkirjastatud digitaalselt)
Anne PALMISTE
kohtunik




                                                                                        4
