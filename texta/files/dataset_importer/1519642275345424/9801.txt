                           KOHTUMÄÄRUS
Kohus                              Harju Maakohus

Kohtunik                           Tiiu Hiiuväin

Määruse tegemise aeg ja koht       5. august 2016. a Tallinn, Kentmanni kohtumaja

Tsiviilasja number                 2-16-8040

Tsiviilasi                         XXXXOÜ (likvideerimisel) avaldus võlgniku pankroti
                                   väljakuulutamiseks
Menetlustoiming                    Menetluse lõpetamine

Menetlusosalise ja nende           Avaldaja (võlgnik):      XXXXOÜ         (likvideerimisel;
esindajad                          registrikood XXXX)
                                   Avaldaja esindaja (likvideerija): Philippe XXXX(e-post
                                   philippeXXXX@gmail.com)
                                   Ajutine pankrotihaldur:      Martin     Krupp    (e-post
                                   martin@cavere.ee)

Asja läbivaatamine                 14.06.2016, avalikul kohtuistungil

Istungil osalenud isikud           avaldaja esindaja Philippe XXXX, ajutine pankrotihaldur
                                   Martin Krupp
Juures viibis                      sekretär Dea Saar




RESOLUTSIOON
  1. Lõpetada menetlus XXXXOÜ (likvideerimisel) avalduses                võlgniku   pankroti
     väljakuulutamiseks pankrotti välja kuulutamata raugemise tõttu.
  2. Avaldada teade menetluse lõpetamise kohta raugemise tõttu väljaandes Ametlikud
     Teadaanded.
  3. Likvideerida XXXXOÜ ja kustutada XXXXOÜ Tartu Maakohtu registriosakonna
     registrist.
  4. XXXXOÜ likvideerimine ja registrist kustutamine teha ülesandeks ajutisele
     pankrotihaldurile Martin Krupile.
  5. Vabastada ajutine pankrotihaldur Martin Krupp pärast XXXXOÜ kustutamist ajutise
     pankrotihalduri ülesannetest.
   6. Välja mõista XXXXOÜ-lt ajutise halduri tasu 648 (kuussada nelikümmend kaheksa)
      eurot ja kulud 52,82 eurot, millest riigi arvelt kuulub koos käibemaksuga hüvitamisele
      476,40 eurot (nelisada seitsekümmend kuus eur ja 40 s). Ajutise halduri tasu tuleb kanda
      Saneerimismenetluse OÜ (registrikood 11579994) kontole nr EE092200221044428799.
   7. Määruse peale võib esitada määruskaebuse Tallinna Ringkonnakohtule Harju
      Maakohtu kaudu 15 päeva jooksul määruse kättesaamisest.


Asjaolud, menetluse käik
Harju Maakohtu menetluses on XXXXOÜ (likvideerimisel) avaldus pankroti väljakuulutamiseks.
Kohus määras asjas ajutiseks pankrotihalduriks Martin Krupi, kes esitas kohtule 13.06.2016 ajutise
halduri aruande. Aruande kohaselt kanti OÜ XXXX äriregistrisse 10.05.2012 ning kujundati
21.06.2012 ümber UÜ-st XXXX. Harju Maakohtu 27.04.2016 määrusega tsiviilasjas nr 2-15-
11517 otsustati läbi viia võlgniku likvideerimismenetlus. Võlgnik pole esitanud registripidajale
ühtegi majandusaasta aruannet. Võlgniku majandustegevus lõppes võlgniku arvelduskonto
väljavõtetest nähtuvalt juba 2012. a augustis. Võlgniku likvideerija on tuvastanud, et võlgnik
alustas tegevust 21.06.2012 ning tegutses veidi üle kuu aja. Maksevõlgnevused tekkisid võlgnikul
10.07.2012. Võlgniku asutaja ja juht tegutsemise ajal on likvideerija andmetel olnud
XXXX(endiste nimedega XXXXja XXXX), kes 2012. a suvel omas mitmeid Norras tegutsevaid
äriühinguid. Tegutsemise perioodil toimusid kõik laekumised XXXX OÜ-lt, mis on samuti XXXX
seotud äriühing. XXXX OÜ-lt laekus kokku 85 280 eurot, millest on peamiselt tasutud töötajate
töötasusid. Tööjõumaksud on võlgnik jätnud Maksu- ja Tolliametile maksmata. On ilmne, et
äriühing asutati töötasude maksmiseks.
Võlgnikul puudub pangakontodel raha ja igasugune muu vara. Võlgniku kohustused on järgmised:
võlgnevus Maksu- ja Tolliameti ees kokku 104 580,92 eurot; võlgnevus XXXX4522,64 eurot;
võlgnevus Aleksandr Markovile 1037,97 eurot. Kohustusi on vähemalt summas 105 106,17 eurot.
Kuna ajutisele haldurile ei ole esitatud ühtegi võlgniku raamatupidamisdokumenti ning võlgnik ei
ole esitanud registripidajale ühtegi majandusaasta aruannet, puuduvad ajutisel halduril piisavad
andmed finantsanalüüsi koostamiseks. Haldurile kättesaadavast teabest ei nähtu selgeid vara
tagasivõitmise võimalusi. Puuduvad väljavaated võlgniku tegevuse jätkamisele ja võlgniku
tervendamise väljavaadetele. Majandustegevus on lõppenud juba 2012. a ning puudub perspektiiv
kaasata kapitali. Võlgniku majanduslikku seisundit kirjeldavate dokumentide puudumise tõttu
pole ajutisel halduril võimalik anda hinnangut, kas võlgniku maksejõuetuse võib olla põhjustanud
pankrotikuritegu või raske juhtimisviga või muu asjaolu pankrotiseaduse mõistes. Võttes arvesse,
et võlgniku juhatus ei ole koostanud ega esitanud registripidajale ühtegi majandusaasta aruannet,
võivad juhatuse tegevuses esineda KarS § 3811 (raamatupidamiskohustuse rikkumine) sätestatud
süüteo tunnused. Haldur on seisukohal, et võlgnik on püsivalt maksejõuetu.
Ajutine haldur taotleb ajutise halduri tasu ja kulude kokku 1240,82 euro kindlaksmääramist ja
pankrotimenetluse raugemise korral selle hüvitamist riigieelarvest. Halduri toimingud on olnud
järgmised (kokku 11 tundi): teabenõude koostamine võlgnikule, päringute koostamine ja
lähetamine registritesse ja krediidiasutustesse, võlgniku esitatud dokumentidega tutvumine,
päringu tulemusena saabunud vastuste töötlemine, võlgniku registriandmetega tutvumine,
andmete analüüs kogumis, aruande koostamine, istungil osalemine. Haldur taotleb tasu 90 eurot/h,
millele lisandub käibemaks. Samuti on halduril tekkinud kulutusi: fotokoopiate tegemine (23,68
eurot), telefoni kasutamine (1,90 eurot), äriregistri tasulised päringud (4 eurot), kontoriruumide ja
kontoritehnika kasutamine (23,24 eurot), kokku summas 52,82 eurot. Haldur palub tasu ja kulud
välja mõista Saneerimismenetluse OÜ kasuks, mille kaudu haldur tegutseb (konto nr
EE092200221044428799).



                                                                                                   2
Kohus tegi 15.06.2016 määrusega XXXXOÜ pankrotimenetlusest huvitatud isikutele ettepaneku
tasuda seitsme päeva jooksul XXXXOÜ pankrotimenetluse kulude katteks ettemaksuna 3000
eurot kohtu tagatiste kontole. Teade nimetatud ettepaneku kohta on avaldatud väljaandes
Ametlikud Teadaanded. Samuti teavitas kohus deposiidi tasumise võimalusest eraldi peamist
võlausaldajat Maksu- ja Tollimetit.


Kohtumääruse põhjendused
Kohus, vaadanud läbi pankrotiavalduse ja ajutise pankrotihalduri aruande, lõpetab menetluse
pankrotti välja kuulutamata raugemise tõttu (PankrS § 27 lg 5) PankrS § 29 lg 1 alusel.
Ajutine pankrotihaldur on tuvastanud, et võlgniku varasse kuuluvad üksnes kohustused ning
puudub raha pankrotimenetluse kulude katteks.
PankrS § 29 lg 1 sätestab, et kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. Sama paragrahvi lg 2 kohaselt
võib kohus lõpetada menetluse pankrotti välja kuulutamata raugemise tõttu olenemata võlgniku
maksejõuetusest ka siis, kui võlgniku vara koosneb peamiselt tagasivõitmise nõuetest ja nõuetest
kolmandate isikute vastu ning nende nõuete rahuldamine on vähetõenäoline. PankrS § 29 lg 3
kohaselt ei lõpeta kohus menetlust raugemise tõttu käesoleva paragrahvi lõikes 1 või 2 sätestatud
alusel, kui võlgnik, võlausaldaja või kolmas isik maksab pankrotimenetluse kulude katteks kohtu
deposiiti kohtu määratud summa. Pankrotimenetluse kulusid pole deposiiti makstud.
Kohus leiab, et kuna XXXXOÜ-l (likvideerimisel) ei ole vara pankrotimenetluse kulude katteks
ja pankrotimenetlusest huvitatud isikud pankrotimenetluse kulude katteks tagatist andnud ei ole,
siis on põhjendatud lõpetada XXXXOÜ (likvideerimisel) pankrotiavalduse menetlus pankrotti
välja kuulutamata raugemise tõttu PankrS § 29 lg 1 alusel. Kohtu hinnangul pole küll välistatud,
et asjas oleks võimalik esitada nõue juhtorgani liikme vastu juhatuse liikme kohustuste rikkumise
tõttu, kuid kuna võlausaldajad pole valmis pankrotimenetlust rahastama ning võlgnikul puudub
igasugune vara, ei pea kohus võimalikuks pankrotti välja kuulutada ja pankrotimenetlust läbi viia.
Kohtul puudub alus arvata, et kahju hüvitamise nõude esitamisel võlgniku juhatuse liikme vastu
ja nõude rahuldamisel laekuks pankrotivarasse raha, mille arvelt pankrotimenetluse kulusid katta.
Võlgniku juhatuse liige oli äriregistri andmetel võlgniku tegutsemise (ülekannete tegemise ning
tööjõutasude maksmata jätmise) perioodil XXXX, kelle suhtes kohtute infosüsteemist nähtuvalt
Harju Maakohtus käimas kohustustest vabastamise menetlus.
PankrS § 29 lg 4 alusel avaldab kohus teate menetluse lõpetamise kohta raugemise tõttu väljaandes
Ametlikud Teadaanded.
PankrS § 150 kohaselt on pankrotimenetluse kulud muu hulgas ajutise halduri tasu ning ajutise
halduri tehtud vajalikud kulutused oma ülesannete täitmiseks. PankrS § 23 lg 1 ja 2 kohaselt on
ajutisel halduril õigus saada oma ülesannete täitmise eest tasu, mille suuruse määrab kohus, samuti
nõuda oma ülesannete täitmiseks tehtud vajalike kulutuste hüvitamist. Tasu suuruse määramisel
arvestab kohus ajutise halduri ülesannete mahtu ja keerukust ning ajutise halduri kutseoskusi. Tasu
suuruse arvestamise aluseks on ülesannete täitmisele kuluv aeg. Ajutine haldur esitab kohtule
tööaja arvestuse andmed ja taotluse kulutuste hüvitamiseks koos käesoleva seaduse § 22 lõikes 5
nimetatud aruandega. Kulutuste hüvitamise taotluses märgib haldur kulutuse suuruse, tekkimise
põhjuse või aluse ja tekkimise aja.
Ajutine haldur on esitatud aruande kohaselt kulutanud PankrS §-st 22 tulenevate ülesannete
täitmiseks 11 tundi ning palub määrata ajutise halduri töötasuks 990 eurot + km. Töötasu
arvutamisel on ajutine haldur lähtunud tunnitasu määrast 90 eurot. Kohus leiab, et ajutise halduri


                                                                                                 3
nõutud tasu pole kooskõlas ülesannete mahu ja ajutise halduri töö lõpptulemusega. Ajutise halduri
aruandes on suur osa likvideerija avalduse ümberkirjutamisel. Seejuures on aruanne vastuoluline
– selles mainitakse korduvalt, et võlgniku juht oli XXXX, keda aruande alguses ega äriregistri
väljavõttes märgitud juhatuse liikmete hulgast ei leia. Sisuliselt on halduri töö seisnenud
registritesse ja pankadesse päringute koostamises. Saadud vastused olid lakoonilised (vara
sisuliselt puudus), mistõttu ei saanud ka nende analüüsiks märkimisväärset aega kuluda. Andmed
võlgniku kohustuste kohta on saanud võlgniku likvideerijalt. Haldur märgib ka ise, et võlgniku
raamatupidamisdokumentidega ta tutvuda ei saanud. Aruanne on kordav. Kohus leiab, et ajutise
halduri töö mahuks on põhjendatud arvestada 6 tundi. Seega määrab kohus halduri tasuks kokku
540 eurot + km (kokku 648 eurot). Kulutused summas 52,82 eurot on kohtu hinnangul mõistlikud
ja kuuluvad võlgnikult väljamõistmisele.
Tulenevalt pankrotimenetluse lõpetamisest raugemisega pankrotti välja kuulutamata ja kuna
võlgnikul vara ei jätku vajalikeks väljamakseteks, mõistab kohus ajutise halduri tasu välja
võlgnikult, kuid määrab nende hüvitamise riigi vahenditest 476,4 euro suuruses summas (PankrS
§ 23 lg 4).
PankrS § 23 lg 6 kohaselt võib kohus halduri tasu määrata büroole, mille kaudu ajutine haldur
tegutseb. Kohus määrab tasu väljamaksmise Saneerimismenetluse OÜ kasuks, mille kaudu haldur
tegutseb (konto nr EE092200221044428799).
PankrS § 29 lg 8 sätestab, et kui juriidilisest isikust võlgniku pankrotimenetlus lõpetatakse
raugemise tõttu, likvideerib ajutine haldur juriidilise isiku kahe kuu jooksul menetluse lõpetamise
määruse jõustumisest arvates likvideerimismenetluseta.


/allkirjastatud digitaalselt/
Kohtunik




                                                                                                 4
