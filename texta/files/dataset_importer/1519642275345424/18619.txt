                                KOHTUMÄÄRUS
Kohus                             Viru Maakohus
Määruse tegemise aeg ja koht      12. aprill 2016, Jõhvi kohtumaja
Asja number                       4-16-1450
Kohtunik                          Deniss Minzatov
                                  Politsei- ja Piirivalveameti Ida prefektuuri taotlus Artur
Taotlus
                                  Smirnov´ile asenduskaristuse määramiseks
                                  Võlgnik Artur Smirnov isikukood 39204072220,
Menetlusosaline
                                  elukoht xxx
RESOLUTSIOON:                     Juhindudes VTMS § 211 lg 1 ja KarS § 72, kohus

                                         MÄÄRAS:
Jätta rahuldamata Politsei- ja Piirivalveameti Ida prefektuuri taotlus Artur Smirnov´ile Politsei-
ja Piirivalveameti Ida prefektuuri 5.06.2015 otsusega väärteoasjas nr 2440,15,004004 määratud
rahatrahvi asendamiseks.

Määrus edastada Artur Smirnov´ile ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Artur Smirnov on karistatud Politsei- ja Piirivalveameti Ida prefektuuri 5.06.2015 otsusega
väärteoasjas nr 2440,15,004004 LS § 227 lg 1 alusel rahatrahviga 20 trahviühikut s.o. 80 eurot.
Otsus jõustus 23.06.2015.
Politsei- ja Piirivalveameti Ida prefektuur esitas kohtule taotluse Artur Smirnovile
asenduskaristuse määramiseks.
Kohtule taotluse esitamise ajal tasumata rahatrahv moodustas 80 eurot, kuid hetke seisuga
ülalmainitud rahatrahv on täielikult tasutud, mille kohta kohtule on esitatud sissenõudja teade ja
karistusregistri väljavõtte, millest nähtub, et ülalmainitud otsus on täidetud 17.03.2016.

Väärteomenetluse seadustiku § 211 lg 3 kohaselt, kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Arvestades asjaolu, et Artur Smirnov poolt on käeolevaks hetkeks rahatrahv tasutud, leiab kohus,
et sissenõudja avaldus rahatrahvi asendamiseks arestiga tuleb jätta rahuldamata avalduse aluste
äralangemise tõttu.

(allkirjastatud digitaalselt)
Deniss Minzatov
Kohtunik
