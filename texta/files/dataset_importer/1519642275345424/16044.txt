                                                                                       1-16-3394




                             KOHTUOTSUS
                                  EESTI VABARIIGI NIMEL



 Kohus                           Harju Maakohus, Liivalaia kohtumaja

 Otsuse tegemise aeg ja koht     10. mail 2016.a Tallinn

 Kriminaalasja number            1-16-3394 /16230200160/

 Kohtukoosseis                   Kohtunik Leili Raedla

 Kohtuistungi sekretär           Jane Põldoja

 Tõlk                            Oleg Zolotarjov

 Kohtuistungi aeg                10. mail 2016.a

 Kriminaalasi                    Aleksandr Baiutin süüdistuses KarS § 424 järgi kokkuleppe-
                                 menetluses
 Prokurör                        Rainer Amur

 Kaitsja                         kaitsjat kohtuistungile ei soovi


Süüdistatav
ALEKSANDR BAIUTIN - elukoht ja aadress: XXX; isikukood: 39411177021; kodakondsus: Vene
föderatsiooni; haridus: algharidus; emakeel: vene keel; töökoht: XXX OÜ; karistatus: korduvalt
väärteokorras karistatud; kriminaalkorras karistatud 2-l korral: -27.08.2013 Viru Maakohtu poolt KarS
§ 404 alusel karistatud tingimisi vangistusega 3 kuud 10 päeva katseajaga 18 kuud; - 06.12.2013 Viru
Maakohtu poolt KarS § 199 lg 2 p 7, 8, 9 alusel karistatud vangistusega 1 aasta 6 kuud, KarS § 266 lg
2 p 1, 3 alusel karistatud vangistusega 1 aasta ning KarS § 424 alusel karistatud vangistusega 2 kuud.
Liitkaristuseks mõisteti vangistus 1 aasta, millest kuulus koheselt kandmisele 7 kuud 14 päeva
vangistust. Kandmata karistuseks jäi 4 kuud 16 päeva vangistust tingimisi 18 kuulise katseajaga.


RESOLUTSIOON

Mõista Aleksandr Baiutin süüdi KarS § 424 järgi ja karistada teda 1 (ühe) aasta ja 10 (kümne) kuu
pikkuse vangistusega.
1-16-3394
KarS § 74 lg 1, 3 alusel jätta nimetatud karistus tingimuslikult täitmisele pööramata, kui Aleksandr
Baiutin ei pane 2 (kahe) aasta pikkuse katseaja jooksul toime uut kuritegu ja täidab XXX vangla
kriminaalhooldusosakonna kriminaalhooldaja järelevalve all KarS § 75 lg-ga 1 ettenähtud
kontrollnõudeid ja kohustusi:
   1. Elab kohtu määratud alalises elukohas (XXX);
   2. Ilmub kriminaalhooldaja määratud ajavahemike järel kriminaalhooldusosakonda
       registreerimisele;
    3. Allub kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4. Saab kriminaalhooldusametnikult eelneva loa elukohast lahkumiseks Eesti territooriumi
       piires kauemaks kui viieteistkümneks päevaks;
    5. Saab kriminaalhooldusametnikult eelneva loa elu-, töö- või õppimiskoha vahetamiseks.
   6. Saab kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.

KarS § 75 lg 2 p 2 alusel määrata Aleksandr Baiutinile lisakohustusteks käitumiskontrolli ajal
mitte tarvitada alkoholi.

KarS § 75 lg 2 p 5 alusel määrata Aleksandr Baiutinile lisakohustusteks käitumiskontrolli ajal
alluda alkoholiravile, mis sisaldab psühholoogi/psühhiaatri külastusi, millega alustab hiljemalt 2
(kahe) kuu möödumisel kohtuotsuse jõustumisest kuni arsti otsuseni, et ravi pole enam vajalik.

KarS § 75 lg 2 p 8 alusel määrata Aleksandr Baiutinile lisakohustusteks käitumiskontrolli ajal
osalemine sotsiaalprogrammis.

KarS § 75 lg 4 alusel kohustada Aleksandr Baiutinit käitumiskontrolli ajal osalema regulaarselt
AA (anonüümsed alkohoolikud) tugigruppides alates kohtuotsuse jõustumisest.

KarS § 78 p 1 alusel arvestada Aleksandr Baiutinile määratud 2 (kahe) aasta pikkuse katseaja
kulgemist alates kohtuotsuse kuulutamisest, s.o alates 10.05.2016.a.

Mõista Aleksandr Baiutinilt välja KrMS § 175, § 179 ja § 180 alusel menetluskuludena
riigituludesse:
    - sundraha II astme kuriteo toimepanemise 645 € (kuussada nelikümmend viis eurot);
    - joobe tuvastamise kulud summas 76 € (seitsekümmend kuus eurot);
    - kaitsjatasu 144 € (ükssada nelikümmend neli eurot).

KrMS § 180 lg 3 alusel menetluskulud summas 865 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub esimesel kuul tasumisele mitte
vähem kui 73 eurot, järgmisel 11-l kuul kuulub ühes kuus tasumisele vähemalt 72 eurot.
Väljamõistetud      menetluskulud       tasuda    Maksu-       ja    Tolliameti     arveldusarvele
EE351010052031000004             SEB      pangas,     EE502200221014193355            Swedbankis,
EE873300333499990003 Danske Bankis või EE401700017002872300 Nordea pangas, märkides
selgitusena „Aleksandr Baiutin, 1-16-3394, menetluskulu“. Menetluskulude tasumiseks
vajaminev viitenumber edastatakse makseinfona süüdimõistetule tema poolt avaldatud meili- või
postiaadressile. Samuti on makseinfo koos kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.




2
                                                                                          1-16-3394
EDASIKAEBAMISE KORD

Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Aleksandr Baiutinit süüdistatakse selles, et tema omamata mootorsõiduki juhtimisõigust, juhtis
tahtlikult 01.01.2016 kella 19.30 ajal Tallinnas Ehitajate teel mootorsõidukit Audi A4
registreerimismärgiga XXX, olles joobeseisundis (alkoholi sisaldus veres 1.62 mg/g) ning
põhjustas liiklusõnnetuse.

Samuti süüdistatakse Aleksandr Baiutinit selles, et tema omamata mootorsõiduki juhtimisõigust,
juhtis tahtlikult 27.02.2016 kella 02.10 ajal Tallinnas Rävala pst-l mootorsõidukit Peugeot 307
registreerimismärgiga XXX, olles joobeseisundis (alkoholi sisaldus veres 1.62 mg/g).

Aleksandr Baiutin rikkus LS § 69 lg 1 ja korrakaitseseaduse § 36 lg 1 /Juht ei tohi olla
joobeseisundis. Joobeseisund on alkoholi, narkootilise või psühhotroopse aine või muu joovastava
aine tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides/ ning LS § 69 lg 2 p 1 /alkoholijoobes
olevaks loetakse mootorsõidukijuht, trammijuht ja maastikusõidukijuht kui juhi ühes grammis
veres on vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem/ nõudeid.

Aleksandr Baiutin pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

Vastavalt kokkuleppele nõuab prokurör kohtus süüdistatava karistamist vangistusega 1 /üks/ aasta
10 /kümme/ kuud, mis jätta KarS § 74 lg 1 ja 3 alusel tingimisi täielikult täitmisele pööramata, kui
süüdimõistetu ei pane 2 /kaks/ aastase katseaja jooksul toime uut kuritegu ja järgib KarS § 75 lg 1
p 1-6 ja § 75 lg 2 p 2, 5, 8 ning § 75 lg 4 ettenähtud käitumiskontrolli kontrollnõudeid:

1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks;
7) mitte tarvitama alkoholi;
8) osalema kriminaalhooldaja poolt määratud sotsiaalprogrammis;


                                                                                                   3
1-16-3394
9) allub alkoholiravile, mis sisaldab psühholoogi/psühhiaatri külastusi, millega alustab hiljemalt 2
/kaks/ kuu möödumisel kohtuotsuse jõustumisest kuni arsti otsuseni, et ravi pole enam vajalik;
10) käima regulaarselt AA (anonüümsed alkohoolikud) tugigruppides alates kohtuotsuse
jõustumisest.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.

KrMS § 175 lg 1 p 3, 4, 9, § 179 lg 1 p 2 ning § 180 lg 1 alusel välja mõista Aleksandr Baiutinilt
riigieelarve tuludesse menetluskulud: sundraha 645 eurot, kaitsjatasu 144 eurot ning joobe
tuvastamisega tekkinud kulud 76 eurot, kogusummas 865 eurot.

Menetluskulud tasuda 12 kuu jooksul alates kohtuotsuse jõustumisest.

Aleksandr Baiutin nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Aleksandr
Baiutini selgituse ja prokuröri arvamuse kokkuleppe kohta ning veendunud, et menetlusosalised
jäävad kokkuleppe juurde, asub seisukohale, et süüdistatav Aleksandr Baiutin on sõlmitud
kokkuleppest aru saanud ning sellega nõustunud ja kokkulepet sõlmides on süüdistatav
väljendanud oma tõelist tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Aleksandr Baiutin temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Aleksandr Baiutini
süü suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 865 eurot väljamõistmisele
süüdistatavalt ning seda 12 kuu jooksul igakuiste maksetena. Kohtu hinnangul arvestades
kohtukulude suurust ei ole süüdistataval võimalik tasuda kohtukulusid 1 kuu jooksul. Kohtukulude
kohese tasumise kohustus tooks süüdistatavale kaasa täitemenetluse, millega kaasnevad
süüdistatavale lisakulud. Kohtu hinnangul on oluline, et menetluskulud saaksid riigile mõistliku
aja jooksul hüvitatud. Eeltoodut arvesse võttes tuleb süüdistataval menetluskulud summas 865 €
tasuda kohtuotsuse jõustumisest arvates 12 (kaheteistkümne) kuu jooksul igakuiste maksetena,
seega kuulub 1-l kuul tasumisele mitte vähem kui 73 eurot, järgmisel 11-l kuul kuulub tasumisele
72 eurot kuus.



/allkirjastatud digitaalselt/
Leili Raedla
Kohtunik




4
