                              KOHTUOTSUS
                                   EESTI VABARIIGI NIMEL



Kohus                            Pärnu Maakohus

Otsuse tegemise aeg ja koht      24. august 2016. a Haapsalu kohtumaja

Kriminaalasja number             1-16-7256 (16257000232)

Kohtukoosseis                    Kohtunik Piia Jaaksoo

Kohtuistungi sekretär            Gerda Raidla
Kriminaalasi                     Rein Sersant süüdistus KarS § 120 lg 1, § 121 lg 2 p 2 järgi
                                 kiirmenetluses
Prokurör                         Ülle Tamm
Kaitsja                          Advokaat Vahur Krinal
                                 REIN SERSANT – elukoht *, isikukood 35503050350, * kodanik,
Süüdistatav                      emakeel * keel, *haridus, *, töökoht * *, kahtlustatavana kinni
                                 peetud 23-24.08.2016



RESOLUTSIOON
1. Süüdi mõista Rein Sersant KarS § 120 lg 1 järgi ja karistada vangistusega 6 (kuus) kuud.
2. Süüdi mõista Rein Sersant KarS § 121 lg 2 p 2 järgi ja karistada vangistusega 9 (üheksa)
kuud.
3. KarS § 64 lg 1 alusel, lugedes kergem karistus kaetuks raskema karistusega, mõista Rein
Sersant`ile liitkaristuseks vangistus 9 (üheksa) kuud.
4. KarS § 68 lg 1 alusel arvata karistusaja hulka Rein Sersant kahtlustatavana kinnipidamise aeg 23.-
24.08.2016, s.o 2 päeva ja ärakandmata karistuseks lugeda vangistus 8 (kaheksa) kuud 28
(kakskümmend kaheksa) päeva.
5. Vastavalt KarS § 74 lg 1 jätta mõistetud ärakandmata vangistus 8 kuud 28 päeva Rein Sersant
suhtes tingimuslikult kohaldamata ning määrata, et mõistetud ärakandmata 8 kuu 28 päevast
vangistust ei pöörata täitmisele kui Rein Sersant 24 (kahekümne nelja) kuulise katseaja jooksul ei
pane toime uut tahtlikku kuritegu ja täidab talle käitumiskontrolli ajaks pandud kontrollnõudeid.
6. Määrata Rein Sersant katseajaks Tallinna Vangla Pärnu Kriminaalhooldusosakonna Haapsalu
esinduse kriminaalhooldusametniku järelevalve all ja kohustada teda täitma KarS § 75 lg 1 p-st 1-6
tulenevaid kontrollnõudeid:
6.1.elama oma alalises elukohas *;
6.2.ilmuma kriminaalhooldaja määratud ajavahemike järel kriminaalhooldusosakonda
registreerimisele;

     1                                                                                                  1
 6.3.alluma kriminaalhooldaja kontrollile oma elukohas ning esitama talle andmeid oma kohustuste
 täitmise ja elatusvahendite kohta;
 6.4.saama kriminaalhooldusametnikult eelneva loa elukohast lahkumiseks Eesti territooriumi piires
 kauemaks kui viieteistkümneks päevaks;
 6.5.saama kriminaalhooldusametnikult eelneva loa elu-, töö- või õppimiskoha vahetamiseks;
 6.6.saama kriminaalhooldusametnikult eelneva loa Eesti territooriumilt lahkumiseks ja väljaspool
 Eesti territooriumi viibimiseks.
 7.Katseaja alguseks lugeda kohtuotsuse kuulutamise päev, s.o 24. august 2016.a. Käitumiskontrolli
 nõuete kohaldamist alustatakse peale kohtulahendi jõustumist.
 8.Kui Rein Sersant katseajal ei järgi kontrollnõudeid või ei täida talle pandud kohustusi, võib
 kriminaalhooldusametnik teda kirjalikult hoiatada või kohus kriminaalhooldusametniku ettekande
 alusel määrata täiendavaid kohustusi vastavalt KarS § 75 lg 2 sätestatule, pikendada katseaega kuni
 ühe aasta võrra või pöörata karistuse täitmisele.
 9.Välja mõista Rein Sersant`ilt riigi tuludesse kriminaalmenetluse kulu /tasuda Maksu- ja
 Tolliameti arveldusarvele nr EE351010052031000004 SEB Pank AS-is, a/a nr
 EE502200221014193355 Swedbank AS-is, a/a nr EE401700017002872300 Nordea Bank Finland
 PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
 on märkida maksekorraldusele viitenumber 99916700059087. Maksekorralduse selgitusse lisada:
 Haapsalu kohtumaja, otsus nr 1-16-7256, menetluskulu, R.Sersant /:
 - sundraha 322 (kolmsada kakskümmend kaks) eurot 50 senti;
 - määratud kaitsjale makstud tasu ja kulu 197 (ükssada üheksakümmend seeitse) eurot 76 senti.
 Ajatada välja mõistetud kriminaalmenetluse kulu tasumise tähtaeg 12 kuu peale - määrata tasumata
 menetluskulud kogusummas 520, 26 eurot tasumisele osade kaupa kuu jooksul alljärgnevalt - esimene
 osamakse 47,26 eurot tasuda 12. septembriks 2016, järgnevad 11 osamakset summas 43 eurot
 järgnevate kuude 12. kuupäevaks. Eelnimetatud tähtaja möödumisel pööratakse otsus täitmisele ja
 saadetakse kohtutäiturile ning lisandub kohtutäituri tasu.
 10. DNA-proov, mis asub Haapsalu PJ asitõendite hoiuruumis /akt nr 50/16 24.08.2016/, hävitada
 peale kohtuotsuse jõusutmist.
 Edasikaebamise kord
 Kohtuotsuse peale on õigus edasi kaevata seoses KrMS 9.peatüki 2. jao sätete või KrMS § 339 lg 1
 rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
 ole kuritegu, see on karistusseadustiku järgi ebaõigesti kvalifitseeritud või kui süüdistatavale on
 mõistetud karistus, mida seadus ette ei näe. Apellatsioon tuleb esitada Pärnu Maakohtu Haapsalu
 kohtumajja 15 päeva jooksul, alates kohtuotsuse kuulutamisest.
 Prokuratuuril apellatsiooni esitamise õigus vastavalt KrMS § 318 lg 3 p 2 puudub.
 Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
 osas määruskaebuse Pärnu Maakohtu Haapsalu kohtumajja 10 päeva jooksul kohtuotsuse
 kuulutamisest.

Süüdistus
Rein Sersant`i süüdistatakse selles, et tema, olles alkoholijoobes, 23.08. 2016 kella 01.00 ajal Lääne
maakonnas * * * O K elukohas asuva sauna eesruumis ähvardas oma elukaaslast O K tapmisega ning
vara hävitamisega, lubades O K ning maja põlema panna, millise ähvarduse täideviimist oli O K-al
alus karta ning mis seisnes selles, et tuues kõrvalasuvast sepapajast 5 liitise kanistriga bensiini, kallates
seejärel saunaeesruumis olev tugitool sellega üle ning püüdes seda süüdata välgumihkli ning tikkude
abil, milline tegevus tal ei õnnestunud, püüdes seejärel visata põlevat välgumihklit sauana eesruumist
välja jooksnud O K juustesse, kuid tänu O K poolsele kätega tõrjumisele Rein Sersanti tahtlik tegevus

      2                                                                                                         2
ebaõnnestus. Oma sõnade ning tegevusega tekitas Rein Sersant O K-as hirmutunde oma elu ning vara
pärast.
Eeltoodu alusel süüdistatakse Rein Sersant`i KarS § 120 lg 1 järgi kvalifitseeritava kuriteo
toimepanemises, s.o. tapmisega ja vara olulises ulatuses hävitamisega ähvardamises.
Peale selle süüdistatakse Rein Sersant`i selles, et tema, olles alkoholijoobes, 23.08.2016 kella 01.00
ajal Lääne maakonnas * * * O K elukohas tungis isiklike suhete pinnal tekkinud vastastike tüli käigus
kallale oma elukaaslasele O K, kellele lõi esmalt jalaga vastu mõlemaid jalgu, millise tegevuse
tagajärjel kannatanu kukkus maha. Seejärel lõi kannatanut korduvalt jalgadega keha ja näo piirkonda,
kuid kannatanul õnnestus püsti tõusta ning Rein Sersant lõi teda mitmel korral rusikas käega pea
piirkonda. Oma tahtliku tegevuse tagajärjel tekitas Rein Sersant kannatanule O K füüsilist valu ning
mitteeluohtlikud lühemaajalised vähem kui 4 nädalat kestvad tervisekahjustused – 1 cm läbimõõduga
haava huulel, mille ümber hematoom, lõua paremal poolel hematoomi, 1 cm läbimõõduga hematoomi
vasaku silma all, 10 cm läbimõõduga hematoomid vasaku reie sisemisel küljel.
Eeltoodu alusel süüdistatakse Rein Sersant`i KarS § 121 lg 2 p 2 järgi kvalifitseeritava kuriteo
toimepanemises, s.o. lähisuhtes kehalises väärkohtlemises.
Kannatanu on andnud nõusoleku kokkuleppemenetluse kohaldamiseks /tl 20 /.
Prokuröri poolt kohtus Rein Seresant`ile nõutud karistus: KarS § 120 lg 1 järgi kvalifitseeritava
kuriteo toimepanemise eest nõudis prokurör kohtus 6 kuud vangistust, KarS § 121 lg 2 p 2 järgi
kvalifitseeritava kuriteo toimepanemise eest nõudis prokurör kohtus 9 kuud vangistust. KarS § 64 lg
1 alusel mõista liitkaristus 9 kuud vangistust, lugedes kergem karistus kaetuks raskema karistusega.
Kars § 68 lg 1 alusel arvate eelvangistuses viibitud aeg 2 päeva s.o. 23.-24.08.2016 karistusaja hulka,
ärakandmisele kuulub vangistus 8 kuud ja 28 päeva. KarS § 74 lg 1, 3 alusel jätta 8 kuud ja 28 päeva
vangistust      täielikult tingimuslikult täitmisele pööramata, kui Rein Sersant 2 aastase
käitumiskontrolliga katseajal ei pane toime uut tahtlikku kuritegu ja täidab KarS § 75 lg1 sätestatud
kontrollinõudeid.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör ja kaitsja jäid kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg-s 2 esinevaid kokkuleppemenetlust välistavaid asjaolusid ei esine.
Kokkulepe on sõlmitud süüdistatava vabal tahtel ja on talle arusaadav. Kokkulepe sõlmiti kaitsja
juuresolekul ja kohus mõistab Rein Sersant süüdi ja kohaldab tema suhtes kokkuleppes kokkulepitud
karistuse.
Tsiviilhagi – ei ole esitatud.
Asitõend - DNA-proov, mis asub Haapsalu PJ asitõendite hoiuruumis /akt nr 50/16 24.08.2016/,
hävitada peale kohtuotsuse jõusutmist.
Tõkend – Rein Sersant on kahtlustatavana kinni peetud 23.08.2016 kell 02.45-24.08 kell 15.30 /tl 27-
29 / s.o 2 päeva, milline aeg tuleb KarS § 68 lg 1 alusel arvata karistusaja hulka.
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p 9 on menetluskuluks süüdimõistva otsusega kaasnev
sundraha. KrMS § 2565 lg 2 kohaselt vähendab kohus tehes kiirmenetluses süüdimõistvat kohtuotsust
KrMS § 179 lg 1 sätestatud sundraha suurust, kuid mitte rohkem kui poole võrra. Rein Sersant`ilt tuleb
kohtuotsusega välja mõista riigituludesse sundraha teise astme kuriteos süüdimõistmisega seoses ½ 1,5
palga alammäära suuruses summas so (1,5x430):2= 322,50 eurot.


      3                                                                                                   3
Määratud kaitsjale makstud tasu on vastavalt KrMS § 175 lg 1 p 4 menetluskulu ja käesolevas
kriminaalasjas on see alljärgnev - kaitsjale V. Krinal R.Sersant kaitsmise eest makstud riigi õigusabi
tasu ja kulud 173,76 eurot /tl 40-42, 48-49/ ja kohtuistungi tasu 24 eeurot, kokku 197,76 eurot.
Rein Sersant taotles kokkuleppe sõlmimisel ja kohtuistungil, et saaks tasuda menetluskulud ositi 12
kuu jooksul.
Kohus rahuldab taotluse KrMS § 180 lg 3 alusel ja ajatab menetluskulude tasumise 12 kuu peale.



/allkirjastatud digitaalselt/
Piia Jaaksoo
Kohtunik




       4                                                                                                 4
