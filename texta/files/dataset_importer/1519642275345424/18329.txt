                               KOHTUOTSUS
                                EESTI VABARIIGI NIMEL


Kohus                               Pärnu Maakohus

Kohtunik                            Indrek Saar
Kohtuistungi sekretär               Aivi Meister

Prokurör                            Milvi Pruus

Otsuse tegemise aeg ja koht         14.aprill 2016.a. Rapla

Kohtuistungi aeg                    14.aprill 2016.a.

Kriminaalasja number                1-16-1805

Kriminaalasi                        Maiko    Tulveri    süüdistusasi        KarS      §     424     järgi
                                    kokkuleppemenetluses.
Süüdistatav                         Maiko Tulver, isikukood 38502120260, EV kodanik, emakeel
                                    eesti, keskharidusega, perekonnaseisult vallaline, ühte last omav,
                                    viis korda kriminaalkorras karistatud, viimati 17.oktoobril 2012.a.
                                    Harju Maakohtu poolt KarS § 209 lg. 2 p. 1 ja eelmise kohtuotsuse
                                    alusel vangistusega kolm (3) aastat kolm (3) kuud ja kakskümmend
                                    seitse (27) päeva, elukoht XXXXX maakond xxxxx vald xxxxxx
                                    xxxxxxxx xxxxx, telefon xxxxxxxxxx,
Kohaldatud menetlusnormid


RESOLUTSIOON

Süüdi tunnistada Maiko Tulver kuriteos KarS § 424 järgi ja karistada teda vangistusega üks (1) aasta.

Süüdi tunnistada Maiko Tulver kuriteos KarS § 4231 järgi ja karistada teda vangistusega neli (4) kuud.

KarS § 64 lg 1 alusel suurendada raskemat karistust ja liitkaristuseks kahe kuriteo eest mõista vangistus
üks (1) aasta ja kaks (2) kuud. Seoses kahtlustatavana kinnipidamisega 16.jaanuaril 2016.a. ja
19.veebruaril 2016.a lugeda vangistusest kaks (2) päeva kantuks ja vangistuse kandmata osaks jääb üks
(1) aasta üks (1) kuu ja kakskümmend kaheksa (28) päeva.

KarS § 74 lg 1 kohaselt ei pöörata vangistust täitmisele, kui Maiko Tulver kahe (2) aastase katseaja
jooksul ei pane toime tahtlikku kuritegu, täidab KarS § 75 lg 1 ette nähtud käitumiskontrolli nõudeid:
elab kohtule avaldatud elukohas, ilmub määratud aegadel kriminaalhooldaja juurde registreerimistele,
allub oma elukohas kriminaalhooldaja kontrollile, esitab kriminaalhooldajale andmeid oma kohustuste
täitmise ja elatusvahendite kohta, Eesti Vabariigi piires kauemaks kui viieteistkümneks päevaks oma
elukohast lahkumiseks, Eesti Vabariigist lahkumiseks, väljaspool Eesti Vabariiki viibimiseks ja elu- või
töökoha vahetamiseks taotleb kriminaalhooldajalt eelneva loa.

Katseaja algust arvestatakse kohtuotsuse kuulutamise päevast.

Tõkend elukohast lahkumise keeld tühistada alates kohtuotsuse jõustumisest.

Välja mõista Maiko Tulverilt riigi tuludesse 645 eurot sundraha, 72 eurot kohtueelsest uurimisest osa
võtnud määratud kaitsja Vahur Krinali tasu hüvituseks ja 48 eurot kaitsja Eve Jundase tasu hüvitiseks
48 eurot. Kaitsja Vahur Krinali sõidukulu hüvitus 93,96 eurot jätta riigi kanda.

Asitõend CD plaat jätta kriminaalasja juurde.

Menetluskulud kokku eurot 765 eurot on võimalik tasuda ositi kaheteist (12) kuu jooksul arvates
kohtuotsuse jõustumisest, s.o ühes kuus        63,75 eurot Maksu- ja Tolliameti kontole nr
EE351010052031000004 SEB Pank AS-is, EE502200221014193355 Swedbank AS-is,
EE401700017002872300 Nordea Bank Finland PLC Eesti filiaalis või EE873300333499990003
Danske Bank AS Eesti filiaalis. Tasumisel märkida viitenumber 99916700027116 ja selgituseks
kohtuasja nr 1-16-2692. Esimese osamakse mittetasumise korral saadetakse kohtuotsus sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast apellatsiooni Tallinna Ringkonnakohtule. Apellatsiooni saab esitada
kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust. Apellatsiooni
mitteesitamise korral jõustub kohtuotsus.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Maiko Tulverit süüdistatakse selles, et ta 16.jaanuaril 2016.a. kella 02.38 paiku juhtis ilma
mootorsõiduki juhtimise õiguseta Tallinnas Kadaka puiesteel Rohula tänava suunas sõiduautot
Mitsubishi Galant registrimärgiga xxx xxx alkoholijoobe seisundis-tema poolt välja hingatud õhus oli
ühe liitri kohta 0,77 milligrammi etanooli.

19.veebruaril 2016.a. kella 06:47 paiku juhtis ilma mootorsõiduki juhtimise õiguseta Rapla maakonnas
Kohila vallas Tõdva-Hageri tee 14.kilomeetril sõiduautot Audi A4 registrimärgiga xxx xxx
alkoholijoobe seisundis-tema poolt välja hingatud õhus leidus ühe liitri kohta 0,80 milligrammi
etanooli.

Maiko Tulveri need teod on kvalifitseeritud KarS § 424 ette nähtud kuriteona.

Olles 16.jaanuaril 2016.a., 03.veebruaril 2016.a. ja 19.veebruaril 2016.a. juhtinud mootorsõidukit ilma
juhtimisõiguseta, juhtis 21.veebruaril 2016.a. kella 04:45 paiku Rapla maakonnas Kohila vallas Urge
külas Urge teenindusjaamast Urge tee suunas sõiduautot Audi A4 registrimärgiga xxx xxx ilma
mootorsõiduki juhtimise õiguseta.

Maiko Tulveri niisugune tegevus on kvalifitseeritud KarS § 4231 ette nähtud kuriteona.
Süüdistatava, tema kaitsja vandeadvokaat Eve Jundasee ja prokuröri vahel sõlmitud kokkuleppe
kohaselt on karistuseks KarS § 4231 järgi vangistus 4 kuud ja KarS § 424 järgi vangistus 1 aasta. KarS §
64 lg 1 alusel suurendatakse raskemat karistust osaliselt kergema võrra ja liitkaristuseks jääb
vangistus üks (1) aasta ja kaks (2) kuud, mida ei pöörata KarS § 74 lg 1 kohaselt täitmisele kahe (2)
aastase katseajaga.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja menetlemisel
on järgitud kokkuleppemenetluse sätteid. Seepärast tuleb teha vastavalt kokkuleppele süüdimõistev
otsus.


(allkirjastatud digitaalselt)

Indrek Saar
Kohtunik
