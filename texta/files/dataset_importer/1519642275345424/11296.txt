                        KOHTUMÄÄRUS
Kohus                            Harju Maakohus

Kohtunik                         Kaie Almere

Määruse tegemise aeg ja koht     01.07.2016 Tallinn, Kentmanni kohtumaja

Tsiviilasja number               2-16-7095

Tsiviilasi                       XXXXOÜ hagi XXXXOÜ vastu võlgnevuse nõudes
Menetlusosalised ja nende        Hageja XXXXOÜ (registrikood XXXX, asukoht XXXX)
esindajad                        Hageja seaduslik esindaja juhatuse liige XXXX(e-post
                                 XXXX)
                                 Kostja XXXXOÜ (registrikood XXXX, asukoht XXXX)
                                 Kostja lepinguline esindaja Mehis Adamson (e-post
                                 actumconsult@gmail.com)
Menetlustoimingu tegemise viis   Kirjalik menetlus

RESOLUTSIOON
1. Kinnitada XXXXOÜ ja XXXXOÜ vahel sõlmitud kompromiss alljärgnevas:
1.1 Hagejal XXXXOÜ-l,           esineb majandus ja kutsetegevuses teostatud
    kaubandustehingutest ning nende alusel väljastatud arvete (lisatud arvete loetelu)
    alusel kostjale müüdud kauba eest tasumise nõudeõigus summas 288.801,37 eurot,
    koos käibemaksuga. Pooled ei vaidlusta tehingute toimumist ega nende sisu. Kaup on
    hageja XXXXOÜ poolt üle antud ja kostja XXXXOÜ poolt kätte saadud.
1.2 Kostja XXXXOÜ Swedbank AS-i arvelduskontol on MTA korraldusega nr XXXX
    arestitud 203.005,17 eurot, hagejaga seotud maksuasja tagatiseks.
1.3 Kostja XXXXOÜ on kandnud seoses hageja XXXXOÜ tegevusega lepinguvälist
    kahju, mis seisneb õigusabi-kuludes summas 58.122 eurot ja täiendavate
    laenuvahendite kaasamisest tekkinud kuludest summas 26.890 eurot.
1.4 Pooled on leppinud kokku, et tasaarvestavad nõuded vastastikku, mille tulemusel:
1.4.1 loeb hageja, XXXXOÜ kostja, XXXXOÜ võlgnevused lisas 1 toodud arvete
nimekirja alusel tasutuks kohtu poolt kompromissi kinnitava kohtumääruse jõustumisest;
1.4.2 loeb kostja XXXXOÜ kahju ja kulu hüvitise nõuded hageja XXXXOÜ vastu,
seoses MTA poolt kostja kontol arestitud summas 203.005,17 eurot ning kulunõuetes
summas 85012 eurot kostjale hüvitatuks.
1.4.3 Kostja kohustub kostja kontol arestitud vara aresti alt vabastamise järel nimetatud
summa kandma hagejale, v.a juhul kui sellele summale pööratakse sissenõue hageja
kohustuste katteks.
1.5 Pooled nõustuvad eeltoodu alusel menetluse lõpetamisega Harju MK tsiviilasjas nr 2-
16-7095 ja ei esita vastastikku menetluskulude nõudeid, need jäävad täielikult poolte endi
kanda.
1.6 Juhindudes TsMS § 661 lg-st 4 lepivad pooled kokku kompromisslepingu kinnitamise
ja menetluse lõpetamise määruse peale määruskaebuse esitamise tähtaja lühendamises 1
(ühe) päeva peale.
1.7 Pooled kinnitavad, et nad on teadlikud kompromisslepingu sõlmimise ning selle kohtu
poolt kinnitamise ja kompromisslepingus sätestatud asjaoludel tsiviilasjas nr 2-16-7095
menetluse lõpetamise õiguslikest tagajärgedest.
2. Lõpetada menetlus tsiviilasjas nr 2-16-7095 XXXXOÜ hagis XXXXOÜ vastu
   võlgnevuse nõudes.
3. Tagastada XXXXOÜ taotlusel XXXX(isikukood XXXX) arvelduskontole nr
   XXXXXXXXXXXX AS-is LHV Pank 04.05.2016 tasutud riigilõivust pool, so 1350
   eurot.
Edasikaebamise kord
Tulenevalt poolte kokkuleppest ja tsiviilkohtumenetluse seadustiku (TsMS) § 661 lg-st 4 võib
kohtumäärusele esitada määruskaebuse Tallinna Ringkonnakohtule Harju Maakohtu
Kentmanni kohtumaja kaudu 1 (ühe) päeva jooksul alates määruse kättetoimetamisest.
Asjaolud ja kohtumääruse põhjendused
Harju Maakohtu menetluses on XXXXOÜ hagi XXXXOÜ vastu võlgnevuse nõudes.
Pooled sõlmisid kompromissi ning esitasid selle 01.07.2016 kohtule kinnitamiseks. Pooled
paluvad kohtul kinnitada kompromiss ja lõpetada tsiviilasja nr 2-16-7095 menetlus. Hageja
palub TsMS §-i 150 lg 2 p 1 alusel tagastada pool tsiviilasjas tasutud riigilõivust summas.
TsMS § 428 lg 1 p 4 kohaselt lõpetab kohus menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt võivad pooled
menetluse kuni hagi kohta tehtud lahendi jõustumiseni lõpetada kompromissiga. Kohus
kinnitab kompromissi määrusega, millega ühtlasi lõpetab asja menetluse. Kompromissi
kinnitamise määruses märgitakse kompromissi tingimused. TsMS § 430 lg 3 kohaselt kohus
ei kinnita kompromissi, kui see on vastuolus heade kommetega või seadusega või rikub olulist
avalikku huvi või kui kompromissi ei ole võimalik täita. Antud kompromiss ei ole vastuolus
heade kommete või seadusega ega riku avalikku huvi ja seda on võimalik täita. Kohus leiab,
et kompromiss tuleb kinnitada ja menetlus asjas lõpetada.
TsMS § 150 lg 2 p 1 kohaselt tagastatakse kompromissi korral pool riigilõivust. TsMS § 150
lg 4 kohaselt tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Hageja on
taotlenud kohtult kompromissi sõlmimisega seoses poole riigilõivu tagastamist. Hageja on
tasunud hagiavalduse esitamisel 04.05.2016 riigilõivu summas 2700 eurot. Kohus leiab, et
vastavalt hageja taotlusele tuleb seoses kompromissi sõlmimisega tagastada hagejale
menetluses tasutud riigilõivust pool, so 1350 eurot.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud määruskaebuse esitamise aja ühe päevani.
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 3
kohaselt kompromissi sõlmimise korral kannavad pooled oma menetluskulud ise, kui nad ei
ole kokku leppinud teisiti. Pooled on kokku leppinud, et poolte menetluskulud jäävad
täielikult poolte endi kanda.



/allkirjastatud digitaalselt/
Kaie Almere
kohtunik
