                      KOHTUMÄÄRUS

Kohus                   Tartu Maakohus

Kohtunik                Epp Tombak

Määruse tegemise aeg    2.august 2016. a, Võru tn 12, Põlva

ja koht

Tsiviilasja number      2-16-9093
Tsiviilasi              N. O. hagi K. - L. T. vastu 173 200,07
                        euro ning lisanduva viivise nõudes
Menetlusosalised ja     Hageja: N. O. , registrikood . , aadress
                        xxxxxxxxxxxxxxxxxxxxxxxxxxxxxxxxxx
nende esindajad
                        xxx
                        Esindaja: Marko          Kutman; e-post:
                        menetlused@nauvitsman.ee
                        Kostja: K. - L. T. , registrikood xxxxxxxx,
                        aadress
                        xxxxxxxxxxxxxxxxxxxxxxxxxxxxxxxxxx
                        xxxxxxxxxx
                        Esindaja: F.     A.    K.    ,   isikukood
                        xxxxxxxxxxx ;
                        e-post:

RESOLUTSIOON
I. Lõpetada menetlus N. O. hagis K. - L. T. vastu 173 200,07 euro
ning lisanduva viivise nõudes alljärgneva kompromissi
kinnitamisega:

   1. K. - L. T. võlgneb N. O. -le kokku 37 681 (kolmkümmend seitse
      tuhat kuussada kaheksakümmend üks) eurot 20 senti, millest 34
      681,20 eurot on põhivõlgnevus, 1350 on hüvitis menetluskulude
      eest ja 1650 eurot on viivis. Ülejäänud osas on N. O. nõue
      lõppenud.
   2. K. - L. T. maksab punktis 1 märgitud summa N. O. pangaarvele
      nr xxxxxxxxxxxxxxxxxxxx 3 (kolme) päeva jooksul arvates
      päevast, kui kohus kinnitab käesoleva kompromissi.

II. Jätta poolte menetluskulud nende endi kanda.

III. Tagastada N. O. kontole nr xxxxxxxxxxxxxxxxxxxx pool
hagiavalduse esitamisel tasutud riigilõivust, s.o 1350 (üks tuhat
kolmsada viiskümmend) eurot.

IV. Toimetada kohtumäärus kätte hagejale ja kostjale.

Edasikaebamise kord ja määruse        TsMS §-de 466 lg 3 ning 661 lg
                                      4 alusel
jõustumine

Määruse peale võib isik, kelle õigust on määrusega kitsendatud, esitada
määruskaebuse. Määruskaebus tuleb esitada kirjalikult Tartu
Ringkonnakohtule Tartu Maakohtu kaudu ühe päeva jooksul määruse
määruskaebuse esitajale kättetoimetamisest alates.
Määrus jõustub, kui seaduse järgi ei saa määruse peale enam edasi
kaevata või kui määruskaebus jäetakse jõustunud lahendiga
rahuldamata või läbi vaatamata.

Kohtu poolt tuvastatud asjaolud ja määruse põhjendused
Kohtu menetluses on N. O. hagi K. - L. T. vastu 173 200,07 euro ning
lisanduva viivise nõudes. Pooled on esitanud kohtule
kompromissilepingu, milles on kokku lepitud vaidlusküsimuse
lahendamine     kompromissiga.      Pooled      taotlevad    kohtult
kompromissilepingu kinnitamist ning tsiviilasjas nr 2-16-9093
menetluse lõpetamist.

TsMS § 428 lg 1 p 4 kohaselt lõpetab kohus menetluse otsust tegemata,
kui pooled on sõlminud kompromissi ja kohus kinnitab selle. TsMS §
430 lg 1 sätestab, et pooled võivad menetluse kuni hagi kohta tehtud
lahendi jõustumiseni lõpetada kompromissiga. Osundatud paragrahvi
2. lõike kohaselt esitavad pooled kompromissilepingu allkirjastatuna
kohtule või avaldavad kompromissi kohtule protokolli kandmiseks.
Kohus kinnitab kompromissi määrusega, millega ühtlasi lõpetab asja
menetluse. Kompromissi kinnitamise määruses märgitakse
kompromissi tingimused. Tulenevalt TsMS § 430 lg 3 ei kinnita kohus
kompromissi, kui see on vastuolus heade kommetega või seadusega või
rikub olulist avalikku huvi või kui kompromissi ei ole võimalik täita.

Kohus leiab, et tsiviilasjas nr 2-16-9093 esitatud kompromiss ei sisalda
tingimusi, mis välistaks selle kinnitamise TsMS § 430 lg 3 alusel, ning
kohus kinnitab kompromissi.

Seoses kompromissi kinnitamisega kuulub menetlus tsiviilasjas
lõpetamisele. Kui menetlus on lõpetatud, ei saa hageja TsMS § 432
kohaselt uuesti pöörduda kohtusse hagiga sama kostja vastu vaidluses
samal alusel sama hagieseme üle. Menetluse lõpetamisel
kompromissiga on samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, kui seadusest ei
tulene teisiti. Pooled on kinnitanud, et nad on teadlikud kompromissi
sõlmimise ja menetluse lõpetamisega seonduvatest õiguslikest
tagajärgedest.

TsMS § 430 lg 8 sätestab, et kompromissi saab tühistada ja selle
tühisusele saab tugineda tsiviilseadustiku üldosa seaduses nimetatud
alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või
selle tühisusele tugineda ning kompromissist saab taganeda või
kompromissi üles öelda üksnes kompromissi kui täitedokumendi alusel
toimuva täitemenetluse hagiga lubamatuks tunnistamise menetluses.
Kui kohus sellise hagi rahuldab, loetakse, et kompromissil ei ole
täielikult või osaliselt õiguslikke tagajärgi ja menetlus asjas, milles
kompromiss sõlmiti, jätkub.

Tulenevalt TsMS § 173 lg 1 märgib asja menetlenud kohus menetlust
lõpetavas määruses menetluskulude jaotuse menetlusosaliste vahel.
Vastavalt TsMS § 168 lg 3 kannavad kompromissi sõlmimise korral
pooled oma menetluskulud ise, kui nad ei ole kokku leppinud teisiti.
Käesolevas asjas on pooled kokku leppinud, et kompromissina
kokkulepitud summa sisaldab poolt N. O. poolt tasutud riigilõivust, K.
- L. T. menetluskulud jäävad tema enda kanda. Kuna teistsugune
kokkulepe puudub, jäävad ka N. O. muud menetluskulud tema enda
kanda.

Hageja taotleb TsMS § 150 lg 2 p-le 1 toetudes hagi esitamisel tasutud
riigilõivust poole tagastamist. Vastavalt TsMS § 150 lg 2 p 1 ja lg 4
tagastab kohus, kelle menetluses asi viimati oli, selle menetlusosalise
avalduse alusel, kes riigilõivu tasus, pool menetluses tasutud
riigilõivust, kui pooled sõlmivad kompromissi. Hageja on
tasunudmenetluses riigilõivu 2700 eurot. Seega kuulub tasutud
riigilõivust hagejale tagastamisele 1350 eurot.

Tulenevalt TsMS § 433 lg 1 võib menetluse lõpetamise määruse peale
esitada määruskaebuse.
TsMS § 661 lg 2 järgi on määruskaebuse esitamise tähtaeg 15 päeva
määruse kättetoimetamisest alates. Sama paragrahvi lg 4 kohaselt võib
poolte kokkuleppel määruskaebuse esitamise tähtaega hagimenetluses
lühendada või määruskaebuse esitamise õiguse välistada. Pooled on
kompromissilepingus kokku leppinud, et kompromissi kinnitava
kohtumääruse peale määruskaebuse esitamise tähtaeg on üks päev.

TsMS § 467 lg 5 kohaselt kuulub kohtumäärus viivitamatule täitmisele.
/digitaalselt allkirjastatud/

Epp Tombak
Kohtunik
