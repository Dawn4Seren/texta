                                                                        Kriminaalasi nr 1-10-6099




                               KOHTUMÄÄRUS

Kohus                             Tartu Maakohus

Määruse tegemise aeg ja koht      04. veebruar 2016. a Jõgeva kohtumaja (istung toimus
                                  kaugkohtuistungina 28.01.2016. a)
Kriminaalasja number              1-10-6099

Täitmiskohtunik                   Liivi Loide

Kohtuistungi sekretär             Viivi Kalme

Tõlk                              Nadežda Bõstrova

Prokurör                          Ene Uljanova (esitas arvamuse kirjalikult)

Taotlus                           Vladimir Lunkini tingimisi enne tähtaega vangistusest
                                  vabastamiseks
Süüdimõistetu                     VLADIMIR LUNKIN

                                  isikukood 35811010227; asukoht: viibib karistuse
                                  kandmisel Tartu Vanglas; elukoht vabanemisel:
                                  xxxxxxxxxxxxxxxxxxxxxxxxxxxxxxx
RESOLUTSIOON

Vabastada Vladimir Lunkin Harju Maakohtu 14.10.2010. a otsusega kriminaalasjas 1-10-6099
mõistetud karistuse kandmiselt tingimisi enne tähtaega.

KarS § 76 lg 5 alusel määrata Vladimir Lunkinile katseaeg tähtajaga kuni 04.12.2018. a.

Kohustada Vladimir Lunkinit alluma 24 kuu jooksul alates käesoleva kohtumääruse
jõustumisest käitumiskontrollile ja täitma KarS § 75 lg 1 sätestatud kontrollnõudeid:
   1) elada          kohtu             määratud           alalises         elukohas   –
      xxxxxxxxxxxxxxxxxxxxxxxxxxxxxxxxxxxxxxxxxxxx
   2) ilmuda kriminaalhooldaja määratud ajavahemike järel kriminaalhooldusosakonda
      registreerimisele;
   3) alluda kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saada kriminaalhooldusametnikult eelneva loa elukohast lahkumiseks kauemaks kui
      viieteistkümneks päevaks;


                                                                                            1 (4)
   5) saada kriminaalhooldusametnikult eelneva loa elu-, töö- või õppimiskoha
       vahetamiseks;
   6) saada kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
KarS § 75 lg 2 p 4 alusel määrata Vladimir Lunkinile kohustus asuda tööle või võtta ennast
arvele Töötukassas 2 nädala jooksul pärast vabanemist.

Määrus Vladimir Lunkini suhtes kriminaalhoolduse teostamiseks saata täitmiseks Tallinna
Vangla Ida-Harju kriminaalhooldusosakonnale.

Vabastada süüdimõistetu Vladimir Lunkin karistuse kandmiselt peale käesoleva
kohtumääruse jõustumist.

Edasikaebamise kord
Kohtumääruse peale on õigus esitada Tartu Maakohtule kirjalik määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Harju Maakohtu 14.10.2010. a kohtuotsusega kriminaalasjas nr 1-10-6099 tunnistati Vladimir Lunkin
süüdi KarS § 405 lg 2 järgi ja karistati vangistusega 5 aastat; KarS § 415 lg 1 järgi ja karistati
vangistusega 3 aastat; KarS § 25 lg 1, 2 - § 114 p 2 ja 7 järgi ja karistati vangistusega 9 aastat. KarS
§ 64 lg 1 alusel mõisteti Vladimir Lunkinile liitkaristuseks 9 aastat vangistust.
Kinnipeetava karistusaeg algas 04.12.2009. a ja lõppeb 04.12.2018. a. KarS § 76 lg 2 p 2 kohaselt
võib kohus tahtlikus esimese astme kuriteos süüdlase katseajaga tingimisi enne tähtaega vangistusest
vabastada, kui ta on tegelikult ära kandnud vähemalt kaks kolmandikku mõistetud karistusajast, kuid
mitte vähem kui neli kuud. Võimalus tingimisi enne tähtaega vabaneda avanes kinnipeetaval
04.12.2015. a.

02.12.2015. a edastas Tartu Vangla kohtule materjalid Vladimir Lunkini ennetähtaegse vabastamise
otsustamiseks. Kohtule esitatud materjalidest nähtub, et Tartu Vangla toetab kinnipeetava Vladimir
Lunkini vangistusest tingimisi enne tähtaega vabastamist.

Kohtuistungil prokurör ei osalenud, kuid esitas enda arvamuse kirjalikult. Prokuratuur toetab
Vladimir Lunkini tingimisi enne tähtaega vangistusest vabastamist. Isik on kriminaalkorras karistatud
ühel korral, esimene reaalne vangistus. Prokurör leiab, et kinnipeetava käitumine on positiivne,
distsiplinaarkaristused puuduvad. 2011/2012. a, 2014. a ja 2015. a töötas Vladimir Lunkin vangla
tööhõives majandusabitöölisena- seega säilinud on tööharjumused ja tööoskused, mis aitavad
vabaduses paremini kohaneda. Vladimir Lunkin on vanglas õppinud eesti keelt- ka see aitab
vabaduses paremini toime tulla. Elukoht abikaasa juures olemas, töökoht võimaldatakse firmas
FerrMix Construction OÜ, toetus abikaasa ja poja poolt. Lisaks leiab prokurör, et isikul ei ole välja
kujunenud kuritegelikku käitumist, kuid tasub tähelepanu pöörata suhtlusringkonnale. Iseloomustava
materjali põhjal võib järeldada, et isik kuritegelikule teele asuda ei kavatse. Prokurör märgib, et
vangla toetab isiku vabastamist ennetähtaegselt, kuna uue üldise korduva kuriteo toimepanemise
tõenäosus järgmise kahe aasta jooksul on 7%, uue vägivaldse kuriteo toimepanemise tõenäosus
järgmise kahe aasta jooksul on 4%, seega uute kuritegude toimepanemise tõenäosus on tõesti väga
väike. Juhtivprokurör samuti toetab vabastamist. Katseaeg võimaldab isiku üle pikemaajalist
kontrolli ja järelevalvet. Vabanemisel käitumiskontrolliga kaasnevad vangla poolt soovitatud
lisakohustused maandavad riske ja aitavad kohaneda ühiskonnas peale pikemajalist viibimist vanglas.




                                                                                                   2 (4)
Vladimir Lunkin avaldas, et ta soovib enne tähtaega vabaneda ja selgitas, et ta on õppetunni saanud
ja elab edaspidi seadusekuulekalt. Kannatanuga ta pärast kuritegu suhelnud ei ole, kuid väidetavalt on
suhted normaalsed, konflikte ei ole olnud. Vabanemisel on Vladimir Lunkini ainus eesmärk minna
tööle ja aidata oma peret, keda on alt vedanud. Kuritegelike isikutega suhtlemist väldib. Tööle on
võimalik asuda laevaremonditehases. Kinnipeetav peab võimalikuks, et teda võetakse tööle isegi
kahe kohaga. Karistuse kandmise ajal on Vladimir Lunkin käinud eesti keele kursustel, töötanud
majandustöödel, käinud psühholoogi juures. Ta on nõus täitma kõiki nõudeid, mis talle määratakse.

KOHTU SEISUKOHT
KarS § 76 lg 2 p 2 kohaselt võib kohus tahtlikus esimese astme kuriteos süüdlase katseajaga tingimisi
enne tähtaega vangistusest vabastada, kui ta on tegelikult ära kandnud vähemalt kaks kolmandikku
mõistetud karistusajast, kuid mitte vähem kui neli kuud.
Käesolevaks ajaks on Vladimir Lunkin temale mõistetud karistusajast ära kandnud vähemalt kaks
kolmandikku, kuid mitte vähem kui neli kuud. Vladimir Lunkinil on karistust kanda rohkem kui kaks
kuud (KarS § 76 lg 3). Seega esinevad formaalsed alused Vladimir Lunkini tingimisi vangistusest
ennetähtaegseks vabastamiseks.

KarS § 76 lg 4 järgi arvestab kohus tingimisi enne tähtaega vangistusest vabastamise otsustamisel
kuriteo toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua tingimisi
enne tähtaega karistusest vabastamine.

Vladimir Lunkin kannab vangistust lõhkeseadeldise ebaseadusliku käitlemise, plahvatuse tekitamise
läbi elu ja vara ohtuseadmise ning lõhkeseadeldist kasutades mõrvakatse eest. Vladimir Lunkin
tunnistab oma kuritegu ja kahetseb seda. Tegemist on Vladimir Lunkini esimese vangistusega, mille
eest mõistetud 9 aasta pikkusest vanglakaristusest on ta käesolevaks ajaks ära kandnud 6 aastat 2
kuud vangistust. Vangla hinnangul ei ole Vladimir Lunkini juures täheldatud kuritegelikke hoiakuid.
Kuigi Tartu Vangla hindab Vladimir Lunkini kõrgohtlikuks just tema poolt toimepandud raske
kuriteo tõttu, on uute kuritegude toimepanemise tõenäosus siiski väike.
Vangistuse jooksul on Vladimir Lunkini käitumine olnud korrektne. Talle ei ole mõistetud
distsiplinaarkaristusi ning ta on osalenud taasühiskonnastavates tegevustes, täiendavalt käinud
psühholoogi vastuvõtul. Tööhõives osalemisega on säilinud tööharjumus. Riigikeele õppes on
saavutatud A2 tase, edasisest õppimisest on Vladimir Lunkin loobunud, kuna keele õppimine on tema
jaoks väga raske.
Kohtu hinnangul on Vladimir Lunkini vabanemisjärgsed elutingimused samuti väga head. Vladimir
Lunkin peab oluliseks tööle asumist ning soovib pühenduda pere toetamisele. Kinnipeetava suhted
abikaasa ja pojaga on head ja toetavad. Vabanemisel asub Vladimir Lunkin elama varasemasse
elukohta koos abikaasaga. Vladimir Lunkinile on tagatud töökoht firmas FerrMix Construction OÜ,
mis tegeleb metallkonstruktsioonide koostamisega. Kindla töökoha olemasolu tagab püsiva
sissetuleku ning väldib tegevusetusest tulenevaid riske uute kuritegude toimepanemiseks.

Eeltoodu põhjal leiab kohus, et Vladimir Lunkini ennetähtaegne vabastamine vangistuse kandmiselt
on põhjendatud. Kohus on arvamusel, et käesolevaks ajaks reaalselt kantud vangistus võiks olla
piisav, et mõjutada esmakordselt vangistuses viibivat isikut hoiduma edaspidi süütegusid
toimepanemast. Kohtu arvates võimaldavad Vladimir Lunkini selgitused kohtuistungil, positiivne
käitumine karistuse kandmise ajal ning head vabanemisjärgsed elutingimused eeldada, et Vladimir
Lunkin suudab edaspidi seadusekuulekalt elada. Ülejäänud karistusajaks käitumiskontrollile
allutamine võiks Vladimir Lunkini puhul olla tulemuslikum kui järelejäänud vangistuse lõpuni
kandmine. Kriminaalhoolduslike vahenditega on pikka aega vangistuses viibinud Vladimir Lunkinile



                                                                                                 3 (4)
garanteeritud abi kohandumiseks ühiskonnas ning käitumiskontrollile allutamine tagab piisava
kontrolli Vladimir Lunkini edasise käitumise üle.

KarS § 76 lg 5 alusel tuleb Vladimir Lunikinile määrata katseaeg kuni 04.12.2018. a. Kohus peab
põhjendatuks allutada Vladimir Lunkin 24 kuuks alates käesoleva määruse jõustumisest arvates
käitumiskontrollile kohustusega järgida KarS § 75 lg 1 sätestatud nõudeid. Selleks, et vähendada
seaduslike sissetulekute puudumisest tulenevaid võimalikke riske, peab kohus vajalikuks määrata
KarS § 75 lg 2 p 4 alusel Vladimir Lunkinile kohustuse asuda tööle või võtta ennast arvele
Töötukassas 2 nädala jooksul pärast vabanemist.

Määruse tegemisel juhindus kohus KrMS § 426 lg 1, § 432 lg 3.

/allkirjastatud digitaalselt/
Kohtunik




                                                                                           4 (4)
