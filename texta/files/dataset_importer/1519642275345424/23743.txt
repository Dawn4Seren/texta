                              KOHTUMÄÄRUS

 Kohtuasja number                 2-15-120259
 Määruse tegemise aeg ja koht     11. veebruar 2016. a, Jõhvi
 Kohus                            Viru Maakohus
 Kohtunik                         Viljo Junolainen
 Kohtuasi                         M. A. hagi O. V. vastu 542 euro võlgnevuse nõudes
 Menetlustoiming                  Menetlusse võtmisest keeldumine


 Menetlusosalised ja esindajad    Hageja:                  M. P. (IK xxx, elukoht: xxx)


                                  Hageja esindaja:         Raivo        Edala              (e-post:
                                                           raivo1936@gmail.com )


                                  Kostja:                  O. V. (IK xxx, elukoht: xxx või xxx)



RESOLUTSIOON


 Keelduda M. A. hagi O. V. vastu menetlusse võtmisest.


EDASIKAEBAMISE KORD


Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.



Asjaolud


1. M. P. esitas 23.09.2015. a Pärnu Maakohtule maksekäsu kiirmenetluse avalduse O. V. vastu
542 euro võlgnevuse nõudes. Pärnu Maakohtu 21.12.2015. a määrusega lõpetati maksekäsu


1
kiirmenetlus ning anti O. V. suhtes nõue üle Viru Maakohtule menetluse jätkamiseks
hagimenetluses.

2. Viru Maakohtu 23.12.2015. a määrusega anti hagejale tähtaeg puuduste kõrvaldamiseks –
nõuetekohase hagiavalduse esitamiseks ja täiendava riigilõivu tasumiseks. Hageja esindaja sai
määruse kätte 29.12.2015. a, kinnitades seda e-toimiku menetlemise infosüsteemi kaudu.

3. 13.01.2016. a keeldus kohus määrusega M. A. hagi O. V. vastu menetlusse võtmisest.

13.01.2016. a esitas hageja esindaja kohtule taotluse menetlustähtaja ennistamiseks,
hagiavalduse ja menetlusabi taotluse.

21.01.2016. a rahuldas kohus M. A. menetlusabi taotluse osaliselt ning lubas hagejal tasuda
riigilõivu summas 180 eurot osade kaupa. Esimese osamaksu summas 90 eurot, pidi hageja
tasuma hiljemalt 05.02.2016. a.

Hageja sai 21.01.2016. a määruse kätte isiklikult kätte 25.01.2015. a, mida kinnitab
väljastusteatel allkirjaga.

4. Hageja ei esitanud riigilõivu tasumise kohta maksekorraldust. Kohus kontrollis riigilõivu
tasumist e-toimiku menetlemise infosüsteemist, seisuga 11.02.2016. a ei ole hageja riigilõivu
tasunud.


Kohtumääruse põhjendused


5. Kohus, tutvunud esitatud avaldusega, leidis, et hagi tuleb jätta menetlusse võtmata.

TsMS § 372 lg 1 lahendab kohus hagiavalduse menetlusse võtmise, sellest keeldumise või
tähtaja määramise puuduste kõrvaldamiseks määrusega mõistliku aja jooksul.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus
ei vasta vorminõuetele või on esitatud muude puudustega, mida saab kõrvaldada, muu hulgas
kui tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

6. Hagejale määrati tähtaeg puuduste kõrvaldamiseks so, riigilõivu tasumiseks. Hagejat
hoiatati, et tähtajaks puuduste kõrvaldamata jätmise korral jäetakse avaldus menetlusse
võtmata. Hageja ei kõrvaldanud puudusi kohtu määratud tähtajaks.

Eelpooltoodu alusel ja juhindudes TsMS § 340¹ lg 2, § 487 lg 3 keeldub kohus hagi menetlusse
võtmisest.


2
/ allkirjastatud digitaalselt /


Viljo Junolainen
Kohtunik




3
