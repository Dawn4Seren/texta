                              KOHTUMÄÄRUS

Kohus                             Viru Maakohus
Määruse tegemise aeg ja koht      23. septembril 2016 Jõhvi kohtumajas
Kohtuasja number                  1-16-1921
Kohtukoosseis                     kohtunik Inna Kirsipuu
Kohtuistungi sekretär, tõlk       Merike Erisalu, tõlk Riina Palmi
                                  Viru Vangla materjalid Ilja Štšukini tingimisi enne tähtaega
Kohtuasi
                                  elektroonilise järelevalve alla vabastamise otsustamiseks
Asja läbivaatamise kuupäev        23.09.2016 avalikul videokohtuistungil
                                  Ilja Štšukin, isikukood 37906042226, kannab karistust Viru
Süüdimõistetu
                                  Vanglas
Kaitsja
                                  lepinguline kaitsja Marko Tiirik
RESOLUTSIOON

Kohus, juhindudes KarS § 76 ja KrMS § 426, § 432 , määras:

Jätta Ilja Štšukin vangistusest tingimisi enne tähtaega elektroonilise järelevalve alla
vabastamata.

Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast, mil
isik sai vaidlustatavast kohtumäärusest teada.

Asjaolud

Viru Vangla esitas 30.08.2016 Viru Maakohtule materjalid kinnipeetava Ilja Štšukini tingimisi
enne tähtaega vangistusest vabastamise otsustamiseks elektroonilise järelevalve alla.

Ilja Štšukin tunnistati süüdi Viru Maakohtu 28.04.2016 kohtuotsusega KarS § 424 järgi ja KarS §
65 lg 2, § 68 lg 1 alusel karistati vangistusega 8 kuud 25 päeva. Karistuse kandmise algus
02.05.2016 ja lõpp 27.01.2017.

Elektroonilise valve alla tingimisi ennetähtaegse vabanemise võimaluse avanemine 02.09.2016.

Ilja Štšukin andis oma nõusoleku tingimisi enne tähtaega vangistusest vabastamiseks elektroonilise
valve kohaldamisega (isiklik toimik lk 27).

Kinnipidamisasutusest Ilja Štšukini kohta koostatud iseloomustusest nähtub, et kinnipeetaval
puuduvad distsiplinaarkaristused. Isik osaleb riigikeele A2 õppes. Vabanedes soovib elama asuda

                                                                                                1(5)
aadressil xxx. Tegemist on kahetoalise korteriga, mille omanikuks on kinnipeetava ema. Elukoht
sobib elektroonilise valveseadme paigaldamiseks. Ema on selleks oma nõusoleku andnud.
Kinnipeetav on omandanud põhihariduse ning seejärel õppinud xxx autolukksepa eriala. Riigikeelt
valdab A1 tasemel. Töötukassa kaudu käis keevitaja kursustel. Ametlikult on töötanud autojuhina
ja bussijuhina õmblusvabrikus, samuti xxx, kus juhtus tööõnnetus, mille tõttu on isik käesoleval
ajal xxx ulatuses ja talle on määratud xxx. Täitise andmetel on kinnipeetaval rahalisi nõudeid
10 000 eurot. Vabaduses on olemas garanteeritud töökoht xxx ametikohal. Lähedastest on ema,
kellega on head ja toetavad suhted. Abikaasast on lahutatud, neil on ühine tütar, kellega väidetavalt
suhtleb. Ilja Štšukini toimepandud süüteod näitavad, et isik käitub impulsiivselt ja ei mõtle
hilisematele tagajärgedele. Lahendab tihti probleeme alkoholiga ja külastab sageli kohti, kus
tarvitatakse alkoholi. Ühiskonna reegeleid ei väärtusta, kordab samu vigu, käitub heaolu nimel ja
on rikkunud katseajal temale määratud kontrollnõudeid. Arvestades kinnipeetava varasemat
karistatust, on uue mittevägivaldse kuriteo toimepanemise tõenäosus järgmise 2 aasta jooksul 26%,
uue vägivalla komponendiga kuriteo toimepanemise tõenäosus järgmise 2 aasta jooksul 35%.
Arvestades eeltoodut, toetab Viru Vangla Ilja Štšukini ennetähtaegset vabastamist elektroonilise
valve alla.

Kriminaalhooldaja arvamuse kohaselt on Ilja Štšukini lähedasteks ema ja tütar. Emaga suhtleb
telefoni ja kirja teel, samuti lühiajaliste kokkusaamiste teel. Ema ootab poega koju ja on valmis
teda toetama nii moraalselt kui materiaalselt. Eksabikaasa ja tütrega on suhted samuti säilinud.
Vabanedes soovib Ilja Štšukin elama asuda aadressil xxx. Tegemist on kahetoalise korteriga, kus
elab kinnipeetava ema üksinda. Korteri omanikuks on Ilja Štšukin. Nimetatud elukoht vastab
elektroonilise valve kohaldamise nõuetele ja seal leidub sobiv koht koduvalveseadme
paigaldamiseks. Süüdimõistetu emale on selgitatud elektroonilise valve olemust ja ta on vastava
nõusoleku andnud. Ilja Štšukinil on vabanemise korral olemas garanteeritud töökoht xxx. Telefoni
vestlusest nimetatud ettevõtte juhatuse liikmega selgus, et pakutav töökoht on püsiv ning
kinnipeetav asub tööle autoremondi lukksepana. Ilja Štšukinil on keskeriharidus, mille omandas
xxx. Enne vangistust isik ei töötanud, talle oli määratud xxx, mille saab vabanemise korral
taastada. Varasemalt on isik töötanud lühikest aega xxx ja xxx. Periooditi on olnud ka Töötukassas
arvel. Ilja Štšukin omab elamisloakaarti, mis kehtib kuni 13.05.2020 ja Välismaalase Passi, mis
kehtib kuni 16.09.2019.

Prokurör selgitas kirjalikus seisukohas, et nõustub Viru Vangla poolt 17.08.2016 koostatud
kinnipeetava iseloomustuses toodud seisukohtadega ja ei pea vajalikuks neid korrata.
Prokuratuur ei seisa vastu kinnipeetav Ilja Štšukini tingimisi enne tähtaega vangistusest
vabastamisele elektroonilise järelevalve alla. Kinnipeetava                käitumine vangistuses
(distsiplinaarrikkumiste puudumine, eesti keele A2 tasemeõppes osalemine jm) viitab sellele, et ta
on teinud jõupingutusi õiguskuuleka elu suunas. Antud juhul oleks vangistusest tingimisi
vabastamise efektiivsus suurem karistuse kandmisest lõpuni vanglas, st kuni 27.01.2017.
Käitumiskontrolli aja jooksul saaks Ilja         Štšukinil jätkuvalt maandada uute kuritegude
toimepanemise riski. Katseajal saaks süüdimõistetu kinnistada oma positiivseid hoiakuid.
Ennetähtaegne vabastamine tähendab sisuliselt vangistuse eesmärkide täitmist teiste, kuid palju
odavamate vahenditega. Uue kuriteo toimepanemise riske oleks võimalik vähendada
süüdimõistetu kriminaalhooldusele allutamisega ja elektroonilise valve kohaldamisega, samuti
lisakohustuste panemisega, mis piirab oluliselt isiku liikumisvabadust ning elukvaliteeti.
Prokurör nõustub eelmainitud kinnipeetava iseloomustuses toodud arvamusega katseajaks
kohustuste valiku ja elektroonilise valve kestuse kohta. Ühtlasi teen kohtule ettepaneku määrata
katseaja ja käitumiskontrolli pikkuseks kuus kuud.
Eeltoodu alusel prokuratuur toetab Ilja Štšukini vangistusest tingimisi ennetähtaegset vabastamist
süüdimõistetu taasühiskonnastamise huvides.

Ilja Štšukin selgitas, et soovib vabaneda enne tähtaega.




                                                                                                2(5)
Kaitsja Marko Tiirik selgitas, et kõik tingimused isiku ennetähtaegseks vabastamiseks on
täidetud. Isiklul on elu- ja töökoht vabaduses, lähedaste toetus. Samuti isik on väljendanud soovi
läbida korduvalt alkoholivastane ravi ja asuda seadusekuulekale elule.

Kohtu põhjendused

Kohus, tutvunud esitatud materjalidega, ära kuulanud süüdimõistetu ja kaitsja arvamuse ning
arvestades prokuröri kirjalikku seisukohta, leiab, et Ilja Štšukin tuleb jätta tingimisi enne tähtaega
vangistusest elektroonilise järelevalve alla vabastamata. Kohtu hinnangul ei ole kinnipeetava
ennetähtaegne vangistusest vabastamine põhjendatud.

KarS § 76 lg 4 alusel katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed – tema käitumine nii
kuriteole eelnenud ajal, kuriteo toimepanemise ajal ning sellele järgnenud perioodil.

Ilja Štšukinil on keskeriharidus, mille omandas xxx. Enne vangistust isik ei töötanud, talle oli
määratud xxx, mille saab vabanemise korral taastada. Varasemalt on isik töötanud lühikest aega
xxx ja xxx. Periooditi on olnud ka Töötukassas arvel. Vabanemise korral on olemas garanteeritud
töökoht xxx, kuhu ta võetakse tööle auremondilukksepana.

Karistusregistri väljavõttest nähtub, et süüdimõistetu on kriminaalkorras karistatud ja kehtivaid
kriminaalkaristusi kokku on 3. Vanglakaristust kannab teist korda. Varem on teda korduvalt
karistatud mootorsõiduki juhtimise eest joobeseisundis.
Käesoleval hetkel kannab isik karistust samuti mootorsõiduki joobeseisundis juhtimise eest.
Kohtumäärusega olid Ilja Štšukinile katseajal kohaldatud kõikvõimalikud meetmed eesmärgiga, et
kriminaalhooldus saaks jätkuda ning üheks meetmeks oli alkoholivastase ravi määramine. Aprillis
2015 läbis kinnipeetav alkoholivastase ravi. Samas 10.01.2016 tuvastati tema organismis
alkoholisisaldus ning alustati kriminaalmenetlust KarS § 424 järgi. Seega, Ilja Štšukin ei tulnud
alkoholi tarvitamise keeluga toime ja pani katseajal toime uue kuriteo.
Väärteokorras on isikut karistatud käesoleval ajal kehtib neist 2 karistust: RelvS § 892 lg 1 alusel 1.
korral (elektrišokirelva ja tsiviilkäibes keelatud külmrelva ebaseaduslik käitlemine), LS § 7419 lg
2 alusel 1. korral (mootorsõidukijuhi poolt lubatud alkoholipiirmäära ületamine).

Viru Vangla iseloomustuse kohaselt lahendab isik tihti probleeme alkoholiga ja külastab sageli
kohti, kus tarvitatakse alkoholi. Ühiskonna reegeleid ei väärtusta, kordab samu vigu, käitub heaolu
nimel ja on rikkunud katseajal temale määratud kontrollnõudeid.

Kohus leiab, et isiku varasemad karistused ja määratud kriminaalhooldus ei ole süüdimõistetu
puhul täitnud eesmärki, kuna ta pole neist järeldusi teinud ega hoidunud uute süütegude
toimepanemisest. Teda on korduvalt kriminaalkorras karistatud, samuti väärteokorras erinevate
väärtegude eest. Sellest hoolimata on isik jätkanud süütegude toimepanemist. Kohtu arvates ei ole
usutav, et isik hakkaks vabaduses õiguskuulekalt käituma.

Süüdimõistetu omab elamisloakaarti, mis kehtib kuni 13.05.2020 ja välismaalase passi, mis kehtib
kuni 16.09.2019.

Vabanemise korral soovib Ilja Štšukin elama asuda aadressile xxx. Tegemist on 2-toalise
korteriga, mis kuulub kinnipeetavale. Korteris elab süüdimõistetu ema, kes on andnud nõusoleku
elektroonilise valveseadme paigutamiseks nimetatud aadressile. Ennetähtaegse vabanemise korral
on Ilja Štšukinil olemas garanteeritud töökoht xxx autoremondilukksepa ametikohal. Isiku
lähedaseks on ema, kellega suhtleb telefoni ja kirja teel, samuti lühiajaliste kokkusaamiste teel.
Ema on nõus poega vabanemise korral nii moraalselt kui materiaalselt toetama. Isik suhtleb ka

                                                                                                  3(5)
eksabikaasa ja tütrega. Kohus loeb positiivseks asjaolu, et ema on nõus kinnipeetavat vabanemise
korral toetama. Vähetähtis pole ka see, et süüdimõistetul on olemas vabanemisjärgne elu- ning
töökoht, mida tuleb arvestada kui asjaolusid, mis maandavad teatud määral uue kuriteo
toimepanemise riske. Samas, arvestades kinnipeetava poolt toimepandud kuriteo asjaolusid ja
korduvaid karistusi, ei ole kohtu hinnangul Ilja Štšukini tingimisi enne tähtaega vangistusest
vabastamine elektroonilise valve alla õigustatud ja oleks liialt ennatlik. Kohtul puudub alus arvata,
et süüdimõistetu puhul, kes on korduvalt kriminaalkorras karistatud ja kes on juba varasemalt
määratud kriminaalhooldusele, oleks uue kuriteo toimepanemise risk madal. Kuna isik on jätkanud
kuritegelikku eluviisi olenemata asjaolust, et ta on ka varasemalt vabastatud karistuse kandmisest
tingimuslikult, leiab kohus, et kriminaalhooldus ei osuta isikule piisavat mõju ja oleks
ebaotstarbekas. Oleks kergemeelne arvata, et varasemalt korduvalt karistatud isik hakkaks nüüd
kriminaalhooldaja kontrolli all uut, seadusekuulekat elu elama. Vastupidiselt – kohus on
veendumusel, et võimaluse tekkimisel eiraks süüdimõistetu ühiskonnas kehtestatud reegleid
omakasu eesmärgil. Kohus märgib, et Ilja Štšukinit on korduvalt karistatud joobeseisundis
mootorsõiduki juhtimise eest, millest järeldub, et isik on ohtlik ühiskonnale. Vähetähtis pole
asjaolu, et kinnipeetav pani uue kuriteo toime katseajal. Selline käitumine näitab süüdimõistetu
ükskõikset suhtumist mõistetud karistusse ja kriminaalhooldusesse, mistõttu kohtul puudub
veendumus, et Ilja Štšukin suudab alluda kohtu poolt kehtetstatud nõuetele ning
kriminaalhooldusele.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm 3-
1-1-91-06 p 8.1). Käesolevas asjas on see tingimus küll täidetud (isikul puuduvad kehtivad
distsiplinaarkaristused), kuid sellest ei piisa. Isikut ei saa vabastada vaid tema vangistusaegsele
normikuulekale käitumisele. Kohtul puudub alus arvata, et uue kuriteo toimepanemise risk isiku
tingimisi ennetähtaegsel vabanemisel oleks madal või väheoluline.

Kohus on seisukohal, et isiku tingimisi ennetähtaegselt elektroonilise järelevalve alla
vabastamisega saaks ühiskonna õiglustunne oluliselt riivatud. Kohus leiab, et isiku kogu eelnev
käitumine ja toimepandud viimase kuriteo asjaolud näitavad, et tema puhul on uue kuriteo
toimepanemise risk vähemalt oluline või enamgi veel. Kohus ei näe põhjuseid, miks selline isik
tuleks vabastada enne tähtaega ning kuidas kriminaalhooldus, mille reegleid süüdimõistetu on
varasemalt rikkunud, saaks nüüd maandada uue kuriteo toimepanemise riski. Lisaks leiab kohus, et
varasemat käitumist ilmestab asjaolu, et süüdimõistetu ei suuda väärtustada ühiskonnas toimivaid
reegleid ja norme ning keskendub pigem kiiretele lahendustele, sealjuures tagajärgedele
mõtlemata.

Kinnipeetava karistusaeg lõpeb 27.01.2017, ärakandmiseni on pisut rohken kui 4 kuud,.. Kohus
leiab, et isiku vabastamisel ei oleks kohtul veendumust, et karistuse eesmärgid on saavutatud,
muuhulgas, et isik ei pane enam uusi kuritegusid toime, mistõttu oleks isiku tingimisi
ennetähtaegne vabastamine liialt ennatlik. Sealjuures on järelejäänud vangistuse jooksul võimalik
teha järeldusi oma varasemast käitumisest.

Kohus peab vajalikuks viidata Riigikohtu varasemale praktikale, mille kohaselt on vangistusest
tingimisi ennetähtaegse vabastamise näol tegemist süüdimõistetu subjektiivse õigusega nõuda
seaduses toodud tähtaegade saabumisel enda tingimisi ennetähtaegse vabastamise avalduse
menetlemist. (RKKKo 3-1-1-18-11 p 9.1) See aga ei tähenda, et isiku vangistusest tingimisi
ennetähtaegne vabastamine oleks reegliks. Pigem on isiku ennetähtaegne vangistusest vabastamine
erand, mille puhul tuleb arvestada kõiki elulisi asjaolusid. Kohus hindab süüdimõistetu pingutusi
(lähedaste toetus, kindel elu- ja töökoht) küll kiiduväärseks, kuid leiab, et nimetatu ei ole tema
ennetähtaegseks vabastamiseks piisav. Isik, kes pani toime kuriteo, peab arvestama asjaoluga, et
tal tuleb ära kanda kogu temale mõistetud karistus ning riik ei loo tingimisi ennetähtaegselt
vangistusest vabastamise korra kehtestamisega isikutele õiguspositsioone, millele need hiljem
võiksid toetuda. Süüdimõistmisel ei ole ennetähtaegne vabastamine isikule garanteeritud.


                                                                                                4(5)
Kui isik ei ole suutnud alluda varasemale kriminaalhooldusele, ilmestab see asjaolu, et isik ei võta
talle tingimisi mõistetud karistust piisava tõsidusega, et edaspidi käituda seadusekuulekalt.
Kriminaaltoimiku materjalidest nähtuvalt osutab vangistus süüdimõistetule paremat mõju kui
vabaduses viibimine. Seega on kohus veendumusel, et süüdimõistetu puhul ei ole
kriminaalhoolduslike vahenditega võimalik korrigeerida tema käitumist õiguskuulekuse suunas
ning tal tuleb jätkata karistuse kandmist vangistuses.

Eeltoodust lähtudes ja juhindudes KarS § 76, KrMS § 426, § 432, jätab kohus süüdimõistetu Ilja
Štšukini temale Viru Maakohtu 28.04.2016 kohtuotsusega mõistetud vangistuse kandmisest
tingimisi ennetähtaegselt elektroonilise järelevalve alla vabastamata.


/allkirjastatud digitaalselt/

Inna Kirsipuu
kohtunik




                                                                                               5(5)
