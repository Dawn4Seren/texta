                                                                              2-16-5191




                           KOHTUOTSUS
                                EESTI VABARIIGI NIMEL
                                      Tagaseljaotsus

Kohus                           Harju Maakohus, Tartu mnt kohtumaja
Kohtunik                        Haide Rimmel
Otsuse tegemise aeg ja koht     29. juuni 2016.a, Tallinn
Tsiviilasja number              2-16-5191
Tsiviilasi                      XXX hagi XXX vastu elatise nõudes
Tsiviilasja hind                1935 eurot
Menetlusosalised ja esindajad   Hageja: XXX(isikukood XXX, elukoht XXX)
                                Hageja seaduslik esindaja: XXX(isikukood XXX, elukoht
                                XXX)
                                Hageja lepinguline esindaja: Aleksei Smelov (Õigusbüroo
                                Companion OÜ, asukoht Ahtri 8, Tallinn, e-post
                                aleksei.smelov@companion.ee)
                                Kostja: XXX(isikukood XXX, tegelik elu- ja viibimiskoht
                                teadmata)
Asja läbivaatamine              Kirjalik lihtmenetlus
RESOLUTSIOON
    1. Hagi rahuldada tagaseljaotsusega.
    2. Välja mõista kostjalt XXX ajavahemiku 01.04.2015.a kuni 31.03.2016.a eest
       tagasiulatuvalt elatis hageja kasuks summas 2400 eurot.
    3. Välja mõista kostjalt XXX igakuine elatis alammääras (½ Vabariigi Valitsuse
       kehtestatud kuupalga alammäära) hageja kasuks tema ülalpidamiseks alates
       01.04.2016.a kuni hageja täisealiseks saamiseni. Elatise summa muutub koos
       Vabariigi Valitsuse kehtestatud kuupalga alammäära muutumisega. Elatis tuleb
       tasuda iga kuu eest ette hageja seadusliku esindaja XXX poolt nimetatavale
       arvelduskontole.
   4. Toimetada tagaseljaotsus Mihhail Timofejevile avalikult kätte. Lahend loetakse
      kostjale avalikult kättetoimetatuks 15 päeva möödumisel väljavõtte väljaandes
      Ametlikud Teadaanded ilmumise päevast.
    5. Tagaseljaotsus kuulub viivitamata täitmisele.

                                                                                      1
                                                                                         2-16-5191

Menetluskulude jaotus
    Jätta menetluskulud kostja kanda. Käesolevas tsiviilasjas menetluskulud puuduvad.
Edasikaebamise kord ja tähtaeg
Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist
istungil.
Kostja võib esitada otsuse teinud maakohtule tagaseljaotsuse peale kaja (menetluse taastamise
avalduse) 30 päeva jooksul tagaseljaotsuse kättetoimetamisest. Kui tagaseljaotsus toimetatakse
kätte avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kaja esitamisel tuleb kostjal tasuda
kautsjonina summa, mis vastab riigilõivule poolelt hagihinnalt, kuid mitte vähem kui vähem kui
100 eurot ja mitte rohkem kui 1500 eurot, mis tuleb kanda Rahandusministeeriumi
arvelduskontole nr EE571010220229377229 AS-is SEB Pank või arvelduskontole nr
EE062200221059223099 AS-is Swedbank või nr EE513300333522160001 Danske Bank AS
Eesti filiaalis, märkides selgitusse tsiviilasja numbri.
Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks tähtaja
kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).
Kohtu põhjendused ja selgitused
Tsiviilkohtumenetluse seadustiku (TsMS) § 444 lg 4 järgi võib tagaseljaotsusest välja jätta
kirjeldava ja põhjendava osa.
Siiski peab kohus põhjendatuks selgitada, et perekonnaseaduse (PKS) § 96 kohaselt on
ülalpidamist kohustatud andma täisealised esimese ja teise astme ülenejad ja alanejad sugulased.
PKS § 97 p 1 kohaselt ülalpidamist on õigustatud saama alaealine laps. PKS § 101 lg 1 kohaselt
ei või igakuine elatis ühele lapsele olla väiksem kui pool Vabariigi Valitsuse kehtestatud
kuupalga alammäära (2015.a oli see 195 eurot ning alates käesolevast aastast on selleks 215
eurot). Hageja elatise nõuet tõendab kanne rahvastikuregistris, millest nähtub, et kostja on
hageja isa ja seega on hageja õigustatud kostjalt ülalpidamist saama.
PKS § 108 näeb ette, et õigustatud isik võib nõuda ülalpidamiskohustuse täitmist ja kohustuse
täitmata jätmise tõttu tekkinud kahju hüvitamist tagasiulatuvalt kuni ühe aasta eest enne
elatishagi kohtule esitamist. Käesoleval juhul on hageja palunud kostjalt välja mõista elatise
alates 01.04.2015.a. TsMS § 407 lg 1 näeb ette, et kohus võib hageja nõusolekul hagi
tagaseljaotsusega rahuldada hagiavalduses märgitud ja asjaoludega õiguslikult põhjendatud
ulatuses. Kohus leiab, et hageja tagasiulatuva elatise nõue kuulub rahuldamisele.
Samuti kuulub hagi rahuldamisele ülejäänud osas – kostjalt tuleb hageja kasuks välja mõista
elatis alammääras (½ Vabariigi Valitsuse kehtestatud kuupalga alammäära) alates hagiavalduse
esitamisest, s.o 01.04.2016.a kuni hageja täisealiseks saamiseni. Väljamõistetud elatise summa
muutub koos Vabariigi Valitsuse kehtestatud kuupalga alammäära muutumisega.


                                                                                                   2
                                                                                    2-16-5191

Kohus jätab menetluskulud kostja kanda TsMS § 162 lg 1 alusel. Juhindudes TsMS § 174 lg-st
2 määrab maakohus menetluskulude rahalise suuruse kindlaks kohtuotsuses või menetlust
lõpetavas määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist. Kohus lähtub menetluskulude kindlaksmääramise osas tsiviilasja
toimiku materjalidest. Hagiavalduse esitamise hetkel kehtinud riigilõivuseaduse (RLS) § 22 lg 1
p 2 kohaselt ei nõutud elatise hagi läbivaatamise eest riigilõivu. Kohus on 16.06.2016.a
elektronkirjas teinud hagejale ettepaneku menetluskulude nimekirja esitamiseks hiljemalt
22.06.2016.a. Hageja ei ole tähtaegselt ega ka hiljem omapooset menetluskulude nimekirja
esitanud. Seega ei ole käesolevas asjas menetluskulusid, mille rahalist suurust peaks kohus
kindlaks määrama.
Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate
menetluskulude suurust vaidlustada selle kohtulahendi peale edasi kaevates (TsMS § 178 lg 1).




/allkirjastatud digitaalselt/
Haide Rimmel
kohtunik




                                                                                             3
