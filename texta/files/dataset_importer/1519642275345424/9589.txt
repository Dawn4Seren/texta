                        TARTU MAAKOHUS
                              KOHTUOTSUS
                              EESTI VABARIIGI NIMEL


Otsuse tegemise koht ja aeg      Viljandi kohtumaja                       10. august 2016
Kriminaalasja number             1-16-6714 (16284000136)

Kriminaalasi                     Raido Pülsü kriminaalasi süüdistuses KarS § 199 lg 2 p 8,
                                 9; § 202 lg 2 p 2, § 422 lg 1 järgi kokkuleppemenetluses
Kohtunik                         Kadi Aavik
Kohtuistungi sekretär            Irina Meremaa
Prokurör                         abiprokurör Triin Tumala
Süüdistatav                      Raido Pülsü (isikukood 39209156030, elukoht: xxxxxx
                                 xxx xxx-xx xxxxxxxxxx, Eesti Vabariigi kodanik, haridus:
                                 x xxxxxxx, xxxxxxxxx xxxxxx xxxxx xxxxxx. Xxxxxxxx
                                 xxxxxx
                                 Väärteokorras karistatud, kustumata karistusi 7.

                                 Kriminaalkorras karistatud, kustumata karistusi 3, viimati
                                 Pärnu Maakohtu 07.01.2016 otsusega KarS § 4231 järgi 9-
                                 kuulise vangistusega, mida vähendatud KrMS § 238 lg 2
                                 alusel 1/3 võrra, lugedes KarS § 68 alusel ärakandmata
                                 karistuseks 5 kuud ja 27 päeva. KarS § 65 lg 2 alusel
                                 suurendatud karistust Tartu Maakohtu Jõgeva kohtumaja
                                 11.06.2015 otsuse ärakandmata osa 4 kuu võrra, mõistes
                                 liitkaristuseks vangistuse 9 kuud ja 27 päeva, mis KarS §
                                 69 alusel asendatud üldkasuliku tööga 297 tundi, tähtaeg 1
                                 aasta ja 2 kuud.

                                 Tõkend: kahtlustatavana kinnipidamine ja vahistamine
                                 08.04.2016

RESOLUTSIOON

Süüdi tunnistada Raido Pülsü KarS § 199 lg 2 p-de 8 ja 9 järgi ja mõista karistuseks 9
(üheksa) kuud vangistust.
Süüdi tunnistada Raido Pülsü KarS § 202 lg 2 p 2 järgi ja mõista karistuseks 6 (kuus) kuud
vangistust
KarS § 63 lg 2 ja § 64 lg 1 alusel lugeda kergem karistus kaetuks raskeimaga ja mõista
liitkaristuseks 9 (üheksa) kuud vangistust.



                                            1
KarS § 65 lg 1 alusel lugeda käesolevas kriminaalasjas mõistetav karistus 9 (üheksa) kuud
vangistust kaetuks Pärnu Maakohtu Paide kohtumaja 07.01.2016 otsuse nr 1-15-10217
järgi mõistetud karistusega 9 (üheksa) kuud ja 27 (kakskümmend seitse) päeva vangistust,
mis KarS § 69 alusel asendatud üldkasuliku tööga 297 tundi tähtajaga 1 aasta ja 2 kuud.

Süüdi tunnistada Raido Pülsü KarS § 422 lg 1 järgi ja mõista karistuseks 3 (kolm) aastat
vangistust.

KarS § 65 lg 2 alusel suurendada mõistetavat karistust 3 (kolm) aastat vangistust Pärnu
Maakohtu Paide kohtumaja 07.01.2016 otsusega nr 1-15-10217 mõistetud karistuse
ärakandmata osa s.o 8 (kaheksa) kuu ja 4 (nelja) päeva vangistuse võrra (seisuga
05.08.2016 tegemata üldkasulik töö 244 tundi, s.t 8 (kaheksa) kuud ja 4 (neli) päeva
vangistust) ja liitkaristuseks mõista 3 (kolm) aastat 8 (kaheksa) kuud ja 4 (neli) päeva
vangistust.

KarS § 68 lg 1 alusel arvata Raido Pülsül eelvangistuses viibitud aeg 04.03.2014-05.03.2014,
s.o. 2 päeva karistusaja hulka ning lugeda temal veel kandmisele kuuluvaks karistuseks 3
(kolm) aastat 8 (kaheksa) kuud ja 2 (kaks) päeva vangistust.

Lugeda karistuse kandmise alguseks Raido Pülsü kahtlustatavana kinnipidamine
08.04.2016.a.

Tõkend vahistamine tühistada kohtuotsuse jõustumisel.

Rahuldada täielikult kannatanute X.X, X.X, X.X ja X.X tsiviilhagid kuriteoga tekitatud
kahju nõudes.

Välja mõista Raido Pülsült X.X (sünd xx.xx.xxxx) kasuks 110 (ükssada kümme) eurot
(pangakonto nr xxxxxxxxxxxx , xxxxxxxxxx xx).

Välja mõista Raido Pülsült X.X (sünd xx.xx.xxxx ) kasuks 396 (kolmsada üheksakümmend
kuus) eurot (pangakonto nr xxxxxxxxxxxx , xxxxxxxxx xx).

Välja mõista Raido Pülsült X.X (sünd xx.xx.xxxx ) kasuks 150 (ükssada viiskümmend)
eurot (pangakonto nr xxxxxxxxxxxxxxxxxxxx , xxxxxxxxxxx xx ).

Välja mõista Raido Pülsült X.X (sünd xx.xx.xxxx ) kasuks 150 (ükssada viiskümmend)
eurot (pangakonto nr xxxxxxxxxx , xxxxxxxxxx xx ).

KrMS § 180 lg 1 alusel välja mõista Raido Pülsült riigituludesse sundraha 645 (kuussada
nelikümmend viis) eurot ja muude menetluskulude katteks 1329 (üks tuhat kolmsada
kakskümmend üheksa) eurot.

KrMS § 180 lg 3 alusel määrata, et Raido Pülsül on õigus tasuda menetluskulud 1974 eurot
ositi (1) ühe aasta jooksul alates kohtuotsuse jõustumisele järgnevast kuust. Raido Pülsü on
kohustatud maksma igakuiselt hiljemalt kuu 10. kuupäevaks vähemalt 164 (ükssada
kuuskümmend neli) eurot ja 50 senti kuni kogusumma tasumiseni. Tasumiseks vajalikud
andmed sisalduvad kohtuotsusele lisatud makseinfos, mis tehakse kättesaadavaks ka e-
toimiku (https://www.e-toimik.ee/) süsteemi vahendusel. Tähtajaks menetluskulude
tasumata jätmisel pööratakse kohtuotsus sundtäitmisele täitemenetluse seadustikus
sätestatud korras.



                                             2
Jätta asitõend, ümbrikusse pakendatud CD sündmuskoha vaatlusprotokolli puudutavate
fotofailidega, kriminaalasja juurde.

Hävitada asitõend, õllepudel A Le Coq Imperial (asub Lõuna Prefektuuri asitõendite
hoidlas).

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.

Selgitused kohtuotsusele
KrMS § 317 kohaselt pärast kohtuotsuse kuulutamist või teatavaks tegemist saavad
kohtumenetluse pooled sellega tutvuda kohtus ning poole soovil antakse talle kohtuotsuse koopia
või väljatrükk, vahistatud süüdistatavale saadetakse või antakse kohtuotsuse koopia või
väljatrükk viivitamata pärast kohtuotsuse kuulutamist või kohtu kaudu teatavaks tegemist.

Kohtuotsus jõustub edasikaebe (apellatsiooni) tähtaja möödumisel.


KOHTUOTSUSE PÕHIOSA

I Süüdistus

Raido Pülsüt süüdistatakse KarS § 199 lg 2 p 8, 9 järgi selles:
   - tema olles isik, kes on varem toime pannud varguse tungis ajavahemikus 23.12.2013 -
       30.12.2013 ukse ja akna lõhkumise teel sisse xxxxxxxxxx xxxxxxxxx xxxxx-xxxxxx
       xxxxxxxx xxxxxxxxxxx xxxxxxxxx xxxxxx x asuvasse aiamajja, kust võttis võõra
       vallasasja ebaseadusliku omastamise eesmärgil ära Olustvere Teenindus- ja
       Maamajanduskoolile kuuluva kolmeosalise alumiiniumist redeli. Oma tahtliku
       tegevusega Raido Pülsü tekitas kannatanule varalist kahju summas 165 eurot;
   - tema olles isik, kes paneb varguseid toime süstemaatiliselt tungis ööl vastu 10.01.2014
       ukse avamise teel sisse xxxxxxxxxx xxxxxxxxxx xxxx-xxxxx xxxxxxxx xxxxxxxx
       xxxxxxxx xxxxxxxxx xxx x asuvasse angaari, kust võttis võõra vallasasja ebaseadusliku
       omastamise eesmärgil ära tõstuki Dan Truck aku väärtusega 170 eurot ning
       jahutusradiaatori koos jahutusventilaatoriga väärtusega 2475 eurot. Oma tahtliku
       tegevusega tekitas Raido Pülsü OÜ-le x xx xxxxx (likvideeritud) varalist kahju kokku
       summas 2675 eurot;
   - tema olles isik, kes paneb varguseid toime süstemaatiliselt tungis ajavahemikus
       19.02.2014-24.02.2014 aknaklaasi ja aknaraami lõhkumise teel sisse xxxxxxxxxxx
       xxxxxxxx xxxxx-xxxxx xxxxxxx xxxxx xxxxxx xxxxxxx                        laudas asuvasse
       töökojaruumi, kust võttis võõra vallasasja ebaseadusliku omastamise eesmärgil ära
       elektritrelli DeWalt väärtusega 70 eurot, vene päritolu elektritrelli väärtusega 20 eurot.
       Sissemurdmise käigus lõhkus Raido Pülsü aknaklaasi väärtusega 10 eurot ning aknaraami
       väärtusega 10 eurot. Kokku põhjustas Raido Pülsü oma tahtliku tegevusega X.Xle varalist
       kahju summas 110 eurot.

                                                3
   -   tema olles isik, kes paneb varguseid toime süstemaatiliselt tungis ajavahemikus
       20.03.2014 kella 11.30 – 22.03.2014 kella 09.30 vahel sisse xxxxxxxxxx xxxxxxxxxx
       xxxxx-xxxxxx xxxxxxxx xxxxxx xxxxx asuvasse xxxx xxxx garaaži, kust võttis võõra
       vallasasja ebaseadusliku omastamise eesmärgil ära kirve Fiskars väärtusega 40 eurot,
       mootorsae Husqvarna väärtusega 250 eurot, elektrilise sae Makita väärtusega 60 eurot,
       kanistri, milles oli 1,2-liitrit bensiini koguväärtusega 6 eurot ning õliradiaatori Hyundai
       väärtusega 40 eurot. Oma tahliku tegevusega põhjustas Raido Pülsü kannatanu X.Xle
       varalist kahju kokku summas 396 eurot.
   -   tema olles isik, kes paneb varguseid toime süstemaatiliselt võttis võõra vallasasja
       ebaseadusliku omastamise eesmärgil ära ajavahemikul 30.03.2014 kella 18.30 -
       31.03.2014 kell 10.00 Viljandi maakonnas Suure-Jaani vallas Olustvere alevikus
       Olustvere TMK põllumajandustehnika platsile pargitud traktori MTZ 82 käivitusaku
       Oberon, väärtusega 150 eurot. Oma tahtliku tegevusega põhjustas Raido Pülsü kannatanu
       X.Xle varalist kahju kokku 150 euro väärtuses.

Samuti süüdistatakse Raido Pülsüt KarS § 202 lg 2 p 2 järgi selles, et tema olles isik, kes on
varem toime pannud varguseid omandas ja turustas süüteo toimepanemise tulemusena saadud
vara, nimelt olles teadlik, et X.Xle kuuluv jalgratas Fuji Nevada 3,0 väärtusega 1000 eurot, on
temale tundmatu isiku poolt xxxxxxxxx xxxxxxxx xxxx xx x juurest varastatud, müüs
07.04.2014 eelpool nimetatud jalgratta 150 euro eest X.Xle, pannes seega oma tahtliku
tegevusega toime süüteo toimepanemise tulemusena saadud vara turustamise.

Samuti süüdistatakse Raido Pülsüt KarS § 422 lg 1 järgi selles, et tema rikkus mootorsõiduki
juhina liiklus- ja käitumisnõudeid põhjustades oma tegevusega inimese surma, nimelt Raido
Pülsü, juhtides 08.04.2016 kella 02.08 ajal Viljandi maakonnas, Viljandi vallas Peetrimõisa
külas Viljandi Põltsamaa mnt. 2,3 km suunaga Viljandi linna poole mootorsõidukit Peugeot
Partner registreerimismärgiga XXX XXX , olles alkoholijoobe seisundis ( etanoolisisaldus veres
oli 1,45+/-0,06 mg/g ) ning omamata vastava kategooria mootorsõiduki juhtimise õigust,
rikkudes seega oma tahtliku tegevusega Liiklusseaduse § 69 lg-t 3, mille kohaselt
mootorsõidukijuhil ühes grammis veres ei tohi olla alkoholi 0,20 milligrammi või rohkem või
ühes liitris väljahingatavas õhus 0,10 milligrammi või rohkem; rikkudes Liiklusseadus § 90 lg 1
p 1-te, mille kohaselt mootorsõidukit ei tohi juhtida isik, kellel puudub vastava kategooria või
alamkategooria mootorsõiduki juhtimisõigus; rikkudes Liiklusseaduse § 33 lg 11 p 4 ja § 33 lg-t
3, mille kohaselt sõidukis, millel on turvavööd, peab juht olema sõidu ajal turvavööga
nõuetekohaselt kinnitatud ning juhil keelatud sõidutada sõitjat, kes ei ole käesoleva seaduse § 30
lg 1 kohaselt turvavööga kinnitatud; rikkudes Liiklusseaduse § 50 lg 3 p 1-te, mille kohaselt peab
juht sõidukiiruse valikul arvestama oma sõidukogemust, teeolusid, tee ja sõiduki seisundit, veose
iseärasusi, ilmastikutingimusi, liikluse tihedust ning muid liiklusolusid, et ta suudaks seisma
jääda sõiduki eespoolse nähtavusulatuse piires ning teel oleva sellise takistuse ees, mida juht pidi
ette aimama, Raido Pülsü ei tulnud teeoludele mitte vastava sõidukiiruse, vähese sõidukogemuse
ja alkoholist põhjustatud terviseseisundi tõttu toime mootorsõiduki juhtimisega, mille tagajärjel
sõitis isik teelt välja, sõiduk rullus üle katuse vasakule poole kraavi, mille tagajärjel sai Raido
Pülsü poolt juhitud sõiduautos Peugeot Partner registreerimismärgiga XXX XXX kaasreisijana
viibinud X.X järgmisi kehavigastusi: I-II kaelalüli murrud, seljaaju põrutuse ja traumaatilise
ämblikvõrkkestaaluse verevalumiga, mille tüsistusena tekkis peaaju hüpoksilis-isheemiline
kahjustus ja hilistüsistusena koldeline kopsupõletik, mis põhjustasid 05.06.2016 a kell 09.30 X.X
surma.

II Kokkuleppe sisu
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe:
KarS § 199 lg 2 p 8, 9 järgi kvalifitseeritava kuriteo toimepanemise eest nõuab prokurör kohtus
süüdistatavale karistuseks 9 (üheksa) kuud vangistust.

                                                 4
KarS § 202 lg 2 p 2 järgi kvalifitseeritava kuriteo toimepanemise eest nõuab prokurör kohtus
süüdistatavale karistuseks 6 (kuus) kuud vangistust.
KarS § 63 lg 2 ja § 64 lg 1 alusel lugeda kergem karistus kaetuks raskeimaga ja mõista
liitkaristuseks 9 (üheksa) kuud vangistust.
KarS § 65 lg 1 alusel lugeda käesolevas kriminaalasjas mõistetav karistus 9 (üheksa) kuud
vangistust kaetuks Pärnu Maakohtu Paide kohtumaja 07.01.2016 otsuse nr 1-15-10217 järgi
mõistetud karistusega 9 (üheksa) kuud ja 27 (kakskümmend seitse) päeva vangistust, mis KarS §
69 alusel asendatud üldkasuliku tööga 297 tundi tähtajaga 1 aasta ja 2 kuud.
KarS § 422 lg 1 järgi kvalifitseeritava kuriteo toimepanemise eest nõuab prokurör kohtus
süüdistatavale karistuseks 3 (kolm) aastat vangistust.
KarS § 65 lg 2 alusel suurendada mõistetavat karistust 3 (kolm) aastat vangistust Pärnu
Maakohtu Paide kohtumaja otsusega mõistetud ärakandmata osa s.o 8 (kaheksa) kuu ja 4 (nelja)
päeva vangistuse võrra (seisuga 05.08.2016 tegemata üldkasulik töö 244 tundi, s.t 8 (kaheksa)
kuud ja 4 (neli) päeva vangistust) ja liitkaristuseks mõista 3 (kolm) aastat 8 (kaheksa) kuud ja 4
(neli) päeva vangistust.
KarS § 68 lg 1 alusel arvata Raido Pülsül eelvangistuses viibitud aeg 04.03.2014-05.03.2014, s.o.
2 päeva karistusaja hulka ning lugeda temal veel kandmisele kuuluvaks karistuseks 3 (kolm)
aastat 8 (kaheksa) kuud ja 2 (kaks) päeva vangistust.
Karistuse kandmise alguseks lugeda kahtlustatavana kinnipidamine 08.04.2016.a.

Kokkuleppes on märgitud süüdistatava vastu kriminaalasjas tekitatud kahju hüvitamiseks
esitatud tsiviilhagid, sh X.X summas 110 eurot, X.X summas 396 eurot, X.X summas 150 eurot,
X.X summas 150 eurot. Kokkulepet sõlmides on süüdistatav nõuded omaks võtnud.

Süüdistatav nõustus kokkuleppet sõlmides ositi aasta jooksul hüvitama                    järgnevad
menetluskulud:
- määratud kaitsja, vandeadvokaat Raul Tosmanni kaitsjatasu summas 72 eurot.
- joobeseisundi tuvastamise kulu 14 eurot.
- isiku ekspertiisitasu (12.05.2016) 61 eurot.
- surnu ekspertiisitasu (05.07.2016) 222 eurot.
- liiklustehnilise ekspertiisi tasu (22.07.2016) 457 eurot.
- liiklusekspertiisi tasu (20.07.2016) 503 eurot.
- süüdimõistva kohtuotsusega kaasnev sundraha 645 eurot.

III Kohtu seisukoht
Kohtuistungil kinnistas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde.

Prokurör ja kaitsja jäid kohtuistungil samuti sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Raido Pülsü süüdi KarS § 199 lg 2
p 8, 9; § 202 lg 2 p 2, § 422 lg 1 järgi ja mõista talle karistuse vastavalt sõlmitud kokkuleppele.
Samuti tuleb Raido Pülsült välja mõista menetluskulud vastavalt sõlmitud kokkuleppele.

Raido Pülsü on kokkuleppe allkirjastamisega ja kohtuistungil antud selgitustega võtnud õigeks
kriminaalasjas esitatud tsiviilhagid ja nõustunud hüvitama kannatanutele kuriteoga tekitatud
kahju. Kohus on seisukohal, et esitatud tsiviilhagid kuuluvad VÕS § 1043, § 1045 lg 1 p 5, § 132
lg 1 ja TsMS § 440 lg 1 alusel rahuldamisele ning Raido Pülsült tuleb X.X kasuks välja mõista
110 eurot, X.X kasuks 396 eurot, X.X kasuks 150 eurot ning X.X kasuks 150 eurot.
                                                5
Kriminaalasja juures on asitõenditeks ümbrikusse pakendatud CD sündmuskoha
vaatlusprotokolli puudutavate fotofailidega (toimiku tagakaanel) ning õllepudel A Le Coq
Imperial (asub Lõuna Prefektuuri asitõendite hoidlas). Kohus leiab, et KrMS § 126 lg 3 p 1 alusel
tuleb jätta ümbrikusse pakendatud CD sündmuskoha vaatlusprotokolli puudutavate fotofailidega
kriminaalasja juurde ning KrMS § 126 lg 3 p 4 alusel hävitada õllepudel A Le Coq Imperial.

Raido Pülsü on kahtlustatavana kinni peetud ja tõkendina vahistamine on talle kohaldatud
08.04.2016. Kohus on seisukohal, et tõkend vahistamine tuleb kohtuotsuse täitmise tagamiseks
jätta muutmata ja tühistada kohtuotsuse jõustumisel.



(allkirjastatud digitaalselt)


Kadi Aavik
Kohtunik




                                               6
