                                                                   Tsiviilasi nr 2-15-126216




                           KOHTUOTSUS
                           EESTI VABARIIGI NIMEL
                                    Õigeksvõtul põhinev

Kohus                           Tartu Maakohus
Kohtunik                        Hele Ilisson
Otsuse tegemise aeg ja koht     5. aprill 2016, Tartu kohtumaja
Tsiviilasja number              2-15-126216
Tsiviilasi                      AS Tartu Terminal hagi Eneli Ein vastu võlgnevuse
                                väljamõistmiseks.
Tsiviilasja hind                1353,76 eurot
Menetlusosalised ja nende           •   Hageja: AS Tartu Terminal (registrikood 10171518,
esindajad                               asukoht Kärkna Tartu vald Tartumaa 60513)
                                    •   Hageja lepinguline esindaja: vandeadvokaat Tanel
                                        Pürn (Advokaadibüroo Tark Grunte Sutkiene, asukoht
                                        Kaluri 2 Tartu linn Tartumaa 51013, e-post:
                                        tanel.purn@tgslegal.com)
                                    •   Kostja: Eneli Ein (ik XXXX, elukoht: XXXX)
Menetlus                        Lihtmenetlus, kirjalik menetlus

RESOLUTSIOON
1. Rahuldada AS Tartu Terminal hagi Eneli Ein vastu võlgnevuse väljamõistmiseks.
2. Välja mõista Eneli Einilt AS-i Tartu Terminal kasuks võlgnevus summas 926,65 eurot
   (üheksasada kakskümmend kuus eurot ja 65 eurosenti), millest põhivõlg on 676,88 eurot
   ja sissenõutavaks muutunud viivis 249,77 eurot.
3. Mõista Eneli Einilt AS-i Tartu Terminal kasuks välja viivis põhinõudelt 0,25% päevas
   alates 08.03.2016 kuni põhinõude täitmiseni, kuid mitte rohkem kui 427,11 eurot.
4. Tunnistada kohtuotsus tagatiseta viivitamata täidetavaks.
5. Toimetada otsus kätte pooltele.

Menetluskulude jaotus ja kindlaksmääramine
  1. Jätta menetluskulud kostja Eneli Ein kanda.
  2. Määrata tsiviilasjas nr 2-15-126216 AS Tartu Terminal menetluskulude rahaliseks
      suuruseks 430 (nelisada kolmkümmend) eurot, millest 200 eurot on riigilõiv ning
      230 eurot lepingulise esindaja kulud põhjendatud ja vajalikus ulatuses TsMS § 175 lg 1
      mõttes.
  3. Välja mõista Eneli Einilt AS Tartu Terminal kasuks menetluskulud 430 eurot.
  4. Välja mõista Eneli Einalt AS Tartu Terminal kasuks viivis menetluskulult (430 eurot)
      alates käesoleva otsuse jõustumisest kuni menetluskulude täitmiseni VÕS § 113 lg 1 teises
      lauses sätestatud määras.
Edasikaebamise kord
Käesolevas lihtmenetluse asjas esitatud apellatsioonkaebus võetakse Tartu Ringkonnakohtu
menetlusse üksnes juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.
Kohtuotsusele on pooltel õigus esitada apellatsioonkaebus Tartu Ringkonnakohtule 30 päeva
jooksul alates kohtuotsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Kaebus võidakse
lahendada kirjalikus menetluses, kui ei taotleta selle läbivaatamist kohtuistungil.
Juhul, kui menetlusosaline taotleb menetlusabi, peab ta esitama tähtaja kestel apellatsioonkaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi taotluse lahendamist, kui nimetatud taotlus ei ole esitatud põhjendamatult või tähtaja
pikendamise eesmärgil.


OTSUSE KIRJELDAV JA PÕHJENDAV OSA

1. D&S Building OÜ (endise nimega Monargo OÜ; ostja) ja hageja (müüja) vahel sõlmiti
naftasaaduste ostu-müügileping nr 231 ning kliendikaardi kasutamise leping. Kostja Eneli Ein oli
juhatuse liikmena ostja kohustuste käendajaks hageja ees.
2. Arvete nr 2982-VA, 3186-VA ja 3391-VA alusel sai ostja kaupa 676,88 euro eest, mis on täies
ulatuses tasumata. Kuna kostja on viivitanud arvete tasumisega, on hageja vastavalt lepingu p-le
4.2 arvestanud viivist 0,25% päevas. Seega on 01.03.2016 seisuga sissenõutavaks muutunud viivis
249,77 eurot. Hageja on esitanud taotluse jätkuva viivise väljamõistmiseks kuni põhinõude
suuruseni.
3. Kostja on 24. märtsi 2016 vastuses hagi õigeks võtnud.

4. Tsiviilkohtumenetluse seadustiku (edaspidi TsMS) § 440 lg 1 sätestab, et kui kostja võtab
kohtuistungil või kohtule esitatud avalduses hageja nõude õigeks, rahuldab kohus hagi. Kuna
kostja on hagi õigeks võtnud, kuulub hagi rahuldamisele.


MENETLUSKULUDE JAOTUS JA KINDLAKSMÄÄRAMINE
5. TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 168 lg 6
sätestab, et kui kostja võtab hagi kohe õigeks, kannab hageja menetluskulud ise, kui kostja ei
ole oma käitumisega andnud põhjust hagi esitamiseks. Kuna kostja on oma käitumisega
põhjustanud hagi esitamise, jätab kohus hageja menetluskulud TsMS § 168 lg 6 alusel kostja
kanda.
6. Kohus määrab hageja menetluskulude rahaliseks suuruseks 430 eurot, millest 200 eurot on
riigilõiv ja 230 eurot lepingulise esindaja kulud põhjendatud ja vajalikus ulatuses TsMS § 175 lg 1
mõttes.
7. Hageja taotlusel mõistab kohus TsMS § 177 lg 4 alusel kostjalt välja viivise menetluskulult
430 eurot käesoleva kohtuotsuse jõustumisest alates kuni menetluskulude tasumiseni VÕS § 113
lg 1 teises lauses sätestatud määras.

/allkirjastatud digitaalselt/
kohtunik


                                                2
