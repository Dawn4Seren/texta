                                                                                  1-16-4342




                           KOHTUOTSUS
                                EESTI VABARIIGI NIMEL

Kohus                          Viru Maakohus

Otsuse tegemise aeg ja koht    24. mai 2016, Narva kohtumaja

Kriminaalasja number           1-16-4342 (16233000441)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Galnykina

Kriminaalasi                   Maksim Arik süüdistuses KarS § 274 lg 1 järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Marina Zagorets

Süüdistatav                    Maksim Arik

                               Elukoht: xxx; viibimiskoht Ida Prefektuuri Jõhvi kamber;
                               isikukood:     38809213718;       määratlemata      kodakondsus;
                               keskharidus; emakeel: vene keel; töötu.
                               Kriminaalkorras karistatud 9-l korral, neist viimane:
                               - 26.11.2012 Viru Maakohtu Narva kohtumaja poolt KarS § 199
                               lg 2 p 4, 7 järgi KarS § 74 lg 1 alusel tingimisi vangistusega 6
                               kuud katseajaga 1 aasta 6 kuud.
                               Tõkendit ei ole kohaldatud. Kannab aresti kohtuotsuse nr 4-16-
                               3854 alusel alates 10.05.2016 kuni 30.05.2016.
Kaitsja                        Süüdistatav ei taotlenud kaitsja osalemist kohtumenetluses

Kohtuistungi toimumise aeg     24.05.2016



RESOLUTSIOON
Tunnistada Maksim Arik süüdi KarS § 274 lg 1 järgi ning mõista karistuseks 6 (kuus) kuud
vangistust.

KarS § 68 lg 1 alusel lugeda karistusaja hulka eelvangistuses viibitud aeg alates 13.04.2016
kuni 15.04.2016, so 3 (kolm) päeva ning mõista karistuseks 5 (viis) kuud ja 27
(kakskümmend seitse) päeva vangistust.

                                                                                              1
                                                                                  1-16-4342
KrMS § 414 lg 1 alusel teatab maakohus Maksim Arikule kirjaliku teatisega, mis ajaks ja
millisesse vanglasse ta peab karistuse kandmiseks ilmuma.

KrMS § 414 lg 2 alusel lugeda vangistuse kandmise alguseks Maksim Ariku vanglasse
saabumise aeg.

Kui süüdimõistetu Maksim Arik ei ilmu määratud ajaks vanglasse karistust kandma,
edastab vangla KrMS § 414 lg 3 alusel politseiasutusele sundtoomise taotluse.


Mõista Maksim Arikult riigituludesse välja menetluskulud: sundraha 645 (kuussada
nelikümmend viis) eurot ja kaitsja Galina Tšelnokova poolt kriminaalasja eeluurimisel
osutatud õigusabi kulud 96 (üheksakümmend kuus) eurot.

Määrata, et Maksim Arikul on õigus tasuda väljamõistetud menetluskulud (summas 741
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700038244 ning
selgitus „Maksim Arik, 1-16-4342, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Maksim Arik on antud kohtu alla süüdistatuna KarS § 274 lg 1 järgi selles, et tema 13.04.2016
kella 00.10 paiku olles alkoholijoobes, viibides Narvas, Kreenholmi 39H asuva kaupluse
Maxima juures vastuseks patrullpolitseiniku xxx, kes on võimuesindaja, palvele tulla politsei
sõiduautosse, lõi temale peaga vastu näo piirkonda seoses tema ametikohustuste täitmisega,
tekitades kannatanule näovigastusi ja füüsilist valu.

Kooskõlas Maksim Ariku, tema kaitsja Galina Tšelnkova ja Viru Ringkonnaprokuratuuri Narva
osakonna abiprokurör Marina Zagoretsi vahel 18.05.2016 sõlmitud kokkuleppega nõuab
prokurör kohtus süüdistatavale KarS § 274 lg 1 ettenähtud kuriteo toimepanemise eest
karistuseks 6 kuud vangistust. KarS § 68 alusel arvata eelvangistus alates 13.04.2016 -
15.04.2016 – 3 päeva karistusaja hulka ja määrata lõplikult karistuseks 5 kuud 27 päeva
vangistust. Süüdistatavalt mõista välja riigituludesse järgmised menetluskulud: sundraha 645
eurot ning kaitsja Galina Tšelnokova poolt kriminaalasja eeluurimisel osutatud õigusabi eest 96
eurot. Kokku kuulub väljamõistmisele 741 eurot.


                                                                                              2
                                                                                1-16-4342
Kohtuistungil avaldas Maksim Arik, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Maksim Arikut KarS
§ 274 lg 1 järgi vastavalt sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt. Arvestades
käesoleva kriminaalmenetluse kulude suurust annab kohus süüdistatavale õiguse tasuda
väljamõistetud menetluskulud ositi ühe aasta jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.


(allkirjastatud digitaalselt)

Astrid Asi
Kohtunik




                                                                                            3
