                                                              Kriminaalasi nr 1-16-6860




                        KOHTUOTSUS
                               EESTI VABARIIGI NIMEL


Kohus                              Harju Maakohus

Otsuse tegemise aeg ja koht        11.08.2016.a. Tallinnas (Liivalaia kohtumaja)

Kriminaalasja number               1-16-6860 (16230200678)

Kohtunik                           Merle Parts

Sekretär                           Liis Landsmann

Prokurör                           Alice Simm

Kaitsja                            Mart Angerjärv

Menetluse liik                     kiirmenetlus (lühimenetluse sätete järgi)

Süüdistatav:

HENDRIK PUKK, ik: 38511265256; elukoht: XXX; kodakondsus: EV; emakeel: eesti keel;
haridus: kõrgharidus; töökoht või õppeasutus: XXX OÜ, XXX OÜ; karistatus: kriminaal- ja
väärteokorras karistamata (karistatus kustunud).
Tõkend: ei ole kohaldatud; kahtlustatavana kinnipidamine: ei kohaldatud

süüdistuses KarS § 424 järgi


RESOLUTSIOON

Juhindudes KrMS § 2561, § 2564 lg 4, § 2565 lg 1 p 2, lg 2, § 179 lg 1 p 2, § 180 lg 1, 3, § 306, §
313, § 238 lg 1 p 4 ja lg 2, kohus otsustas:

Süüdi tunnistada Hendrik Pukk KarS § 424 järgi ja karistada teda rahalise karistusega 150 (ühesaja
viiekümne) päevamäära ulatuses, lugedes päevamäära suuruseks 23,90 eurot, s.o summas 3585
(kolm tuhat viissada kaheksakümmend viis) eurot.
KrMS § 238 lg 2 alusel vähendada mõistetud karistust 1/3 võrra ja lõplikuks karistuseks mõista
Hendrik Pukile rahaline karistus 100 (ühesaja) päevamäära ulatuses, lugedes päevamäära
suuruseks 23,90 eurot, s.o. summas 2390 (kaks tuhat kolmsada üheksakümmend) eurot.

KarS § 50 lg 1 p 1 alusel lisakaristusena võtta Hendrik Pukilt mootorsõiduki juhtimise õigus 2
(kaheks) kuuks.
Tulenevalt liiklusseaduse §-st 127, kui isiku suhtes on jõustunud mootorsõiduki juhtimisõiguse
äravõtmise või kehtetuks tunnistamise otsus, on isik kohustatud viie tööpäeva jooksul otsuse
jõustumisest arvates loovutama oma juhiloa Maanteeametile.


KrMS § 175, § 179, § 180 alusel välja mõista Hendrik Pukilt riigituludesse:
   - sundraha summas – 322,50 eurot;
   - joobeseisundi tuvastamise kulud summas 38 eurot.

Kriminaalmenetluse kulud tasuda 30 päeva jooksul käesoleva kohtuotsuse jõustumisest arvates
Maksu- ja Tolliameti kontole nr EE351010052031000004 SEB Pank, kontole nr
EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700056077 ning selgitusse kriminaalasja kohtunumber 1-16-6860, Hendrik Pukk ja tekst
„kriminaalmenetluse kulud“ või “sundraha”. Kui rahalised nõuded pole täies ulatuses tähtaegselt
tasutud, suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Tulenevalt KrMS § 159 lg-st 3 edastatakse käesolevas asjas rahalise karistuse tasumiseks vajalikud
andmed (sh pangakontod ja viitenumbrid) eraldi dokumendina.


EDASIKAEBE KORD

Kohtuotsuse peale võivad süüdistatav, kaitsja ja kannatanu esitada apellatsiooni.
Apellatsiooniõiguse kasutamise soovist tuleb kohtule teatada kirjalikult Harju Maakohtu Liivalaia
kohtumajale 7 (seitsme) päeva jooksul, alates kohtuotsuse resolutiivosa kuulutamisest s.o alates
11.08.2016.a.
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega, vahistatud
süüdistataval ja tema kaitsjal alates kohtuotsuse koopia süüdistatavale kätteandmisele järgnevast
päevast. Kohtuotsuse terviktekst on kättesaadav 15 päeva pärast apellatsiooniõiguse kasutamise
soovist Harju Maakohtule teatamist.


SÜÜDISTUS

Hendrik Pukki süüdistatakse selles, et tema tahtlikult juhtis 31.07.2016 kella 00.39 ajal Tallinnas
Pirita-Narva mnt ristmiku juurest mööda Pirita teed suunaga kesklinna poole mootorsõidukit
AUDI A7 registreerimisnumbriga XXX, olles joobeseisundis (EKEI uuringuakti nr 1609T
kohaselt tuvastati uuritaval veres etanoolisisaldus 1,93 +-0,06 mg/g, k=2), alkoholi sisaldus veres
mitte vähem kui 1,87 mg/g).

Sellise käitumisega rikkus Hendrik Pukk liiklusseaduse § 69 lg 1 ja korrakaitseseaduse § 36 lg 1
/Juht ei tohi olla joobeseisundis. Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1/ alkoholijoobes olevaks loetakse mootorsõidukijuht, trammijuht ja

                                                                                                  2
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.

Seega pani Hendrik Pukk toime mootorsõiduki juhtimise joobeseisundis s.o KarS § 424 järgi
kvalifitseeritava kuriteo.



Merle Parts
kohtunik




                                                                                            3
