                                                                                 2-15-8727




                              KOHTUOTSUS
                              EESTI VABARIIGI NIMEL

Kohus                          Tartu Maakohus
Kohtunik                       Maimu Laumets

Kohtuistungi sekretär          Pille Kaarepere

Otsuse tegemise aeg ja koht    22.veebruar 2016. a, Jõgeva kohtumaja

Tsiviilasja number             2-15-8727

Tsiviilasi                     Gxxxxx Kxxxxx hagi OÜ Tulemaa vastu töötasu
                               väljamõistmiseks
Tsiviilasja hind               7908 eurot
Menetlusosalised ja nende      Hageja: Gxxxxx Kxxxxx (isikukood xxxxxxxxxxx; elukoht
esindajad                      xxxxxxxxxxxxxxxxxxxxxxxxxxxxxxxxx);
                               Kostja: OÜ Tulemaa (registrikood xxxxxxxx; asukoht
                               Keskuse 4-43 Tallinn, e-post tulemaa@gmail.com) esindaja
                               juhatuse liige Mxxxx Vxxxxx
Kohtuistungi toimumise aeg     19.11.2015.a, 05.01.2016.a, 11.02.2016.a

RESOLUTSIOON
  1. Hagi rahuldada osaliselt.
  2. Välja mõista OÜ-lt Tulemaa Gxxxxx Kxxxxxx kasuks ajavahemiku 14.10.2014-
     27.11.2014.a eest saamata töötasu summas 4310 (neli tuhat kolmsada kümme)
     eurot 80 senti.

Menetluskulude jaotus:
Jätta kõik menetluskulud, s.h Gxxxxx Kxxxxxx menetluskulud OÜ Tulemaa kanda.


Edasikaebamise kord
Kohtuotsusele saab esitada apellatsioonkaebuse Tartu Ringkonnakohtule (Kalevi tn 1, Tartu)
30 päeva jooksul alates otsuse kättetoimetamisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.

Menetluse käik
Gxxxxx Kxxxxx (hageja) esitas 23.03.2015.a Tööinspektsiooni Põhja inspektsiooni
töövaidluskomisjonile avalduse tuvastamaks tema ja OÜ Tulemaa (kostja) vahel töösuhe ja
mõista kostjalt hageja kasuks välja töötasu summas 7908 eurot ajavahemiku 07.10.2014-
20.12.2014.a eest. Töövaidluskomisjon tegi 14.05.2015.a asjas otsuse, millega rahuldas
avalduse osaliselt ja mõistis OÜ-lt Tuulemaa välja osaliselt saamata jäänud töötasu.
OÜ Tulemaa esitas 09.06.2015.a kohtule taotluse töövaidluse läbivaatamiseks
hagimenetluses, kus leiab, et kostjaga sõlmitud tööleping (suuline) oli lõpetatud seadusega
ettenähtud alusel ja korras ja kostjale makstud summad on seaduslikud ja põhjendatud.
                                                                                             1
Vastavalt ITLS § 25 lg 1 teise lause kohaselt jõutus TVK 14.05.2015.a otsus osas, millega
avaldus jäeti rahuldamata, so töötasu nõudes perioodi 07.-14.10.2014 ja 28.11-20.12.2014.a
eest.

Hageja nõue ja põhjendused
Gxxxxx Kxxxxxx poolt töövaidluskomisjonile esitatud avalduses, mida kohus käsitleb ITVS
§ 24 lg 4 tulenevalt hagina arvestades TVK poolt 14.05.2015.a hagi rahuldatud osaga. Hageja
palus tuvastada tema ja kostja vahel töösuhe ja mõista kostjalt hageja kasuks välja saamata
töötasu.
Avalduse ja lisade kohaselt töötas hageja AxxxExxxxx alluvuses Norras objektidel
Fxxxxxxxxxxx ja x ajavahemikus 07.10.2014-20.12.2014.a, kus tunnitasuks oli ette nähtud
164,00 NOK-i. Töötsaus kokkulepet ei olnud, kuid hageja võttis töötasu suuruseks Norras
kehtinud tunnitasu miinimumi 164,00 NOK-i. Avaldusest nähtuvalt töötas hageja 54 tööpäeva
8 tunniste tööpäevadega. Hageja sõnul kostja lubas kirjaliku lepingu sõlmimist, kuid hiljem
loobuti sellest. Töötasust sai ta kätte vaid 230 eurot ning saamata on 7908 eurot.
Hagimenetluses hageja täiendavaid tõendeid seoses töövaidlusega ei esitanud. Hageja väitis
endiselt, et kostja töötasu talle maksnud ei ole. Hageja oli nõus töövaidluskomisjoni poolt
väljamõistetud töötasuga summas 5542 eurot.

Kostja vastuväited
OÜ Tulemaa vaidles töövaidluskomisjonis vastu hageja nõuetele ja leidis, et tööleping on
lõpetatud seaduslikul alusel, mistõttu tuleb avaldus jätta rahuldamata.
Kostja tunnistas hageja töötamist tema juures, kuid ainult ajavahemikus 14.10.2014-
27.11.2014.a. Kostja väitel keeldus hageja kirjaliku lepingu sõlmimisest. Kehtima jäi suuline
leping Axx Exxxxxxx, kes tegutses OÜ-s Tulemaa volituse alusel Norras. Kostja väitel oli
hageja tunnitasuks 6 EUR ja oma töötasu 1698 eurot on hageja sularahas kätte saanud.
Töötasule lisaks on hüvitatud ka hageja transpordi ja kütusekulud summas 400 eurot ja
elukoha kulud Norras. Hageja poolt esitatud töötasu arvestuskäik ei vasta suuliselt
kokkuleppitule. Kostja esitas tõendina pildi hageja ja AxxxExxxxx sõnumivahetusest, kus
nähtub sõnum „Palju mul tööpäevi tuli.Maksa 6ega ära“. Kostja hinnangul tõendab see
kokkulepet tunnitasu osas.
Kohtule 28.08.2015.a esitatud avalduses lisas kostja, et kuna kirjalikku lepingut kostjaga
sõlmitud polnud, tuleb lähtuda Eestis töötaja ametikohast (lihttööline) tulenevast tavalisest
keskmisest töötasust. Kostja on tasu välja maksnud. Tööleping hagejaga oli sõlmitud Eestis.
Hageja töötas Norras vaid töölähetuse korras. Vale on Töövaidluskomisjoni otsuses sisalduv
seisukoht, et kui isik töötab välisriigis, siis kehtivad tema jaoks sealsed töötasu määrad ja
põhimõtted.

Kohtuistung
Kohu poolt määratud 19.11.2015.a, 05.01.2016.a, 11.02.2016.a kohtuistungitele hageja ja
kostja ei ilmunud.


Kohtuotsuse põhjendused
Tulenevalt TsMS § 408 p 1 lahendab kohus asja sisuliselt.

Kohus leiab, et hageja nõue saamata töötasu osas on põhjendatud.
Pooled ei vaidle, et hageja ja kostja vahel on sõlmitud suuline tööleping kostja poolt volitatud
isikuga AxxxExxxx, kes tegutses Norras. Hageja töökoht oli Norras kogu töötatud ajaperioodi
jooksul. Kostja väitelt töötas hageja Norras 14.10.2014-27.11.2014.a ja hageja ei ole
tõednnaud, et tema töötamise periood oli pikem. Eelnimetatud ajaperioodi osas pooltel
kohtumenetluses vaidlust ei ole.
Nimetatud perioodil on 33 tööpäeva ja töötunde kokku 264 (8x33).

                                                                                              2
Samuti ei ole pooltel vaidlust selle üle, et tööd tehti tunnitasu alusel. Pooled vaidlevad töötasu
(tunnitasu) suuruse üle.
Hageja hinnangul oli tunnitasu suuruseks Norra miinimumtunnitasu 164 NOK-i. Kostja
vaidleb nõudele vastu. Kostja sõnul on poolte vahel kokku lepitud tunnitasu 6 eurot, mida ta
tõendab poolte vahel sõnumivahetuses tehtud pildiga.

Töölepingu seadus (TLS) § 28 lg 2 p 2 kohaselt on tööandja kohustatud maksma töö eest
töötasu kokkulepitud tingimustel ja ajal.
TLS § 29 lg 1 ja 2 sätestab, et kui isik teeb tööd, mille tegemist võib asjaolusid arvestades
eeldada tasu eest, eeldatakse, et töötasus on kokku lepitud ja kui töötajale lepingu järgi
makstava töötasu suurust ei ole kokku lepitud või kui kokkulepet ei suudeta tõendada, on
töötasu suuruseks kollektiivlepingus ettenähtud, selle puudumisel sarnase töö eest sarnastel
asjaoludel tavaliselt makstav tasu.
Tsiviilkohtumenetluse seadustiku § 230 lg 1 sätestab, et kumbki pool peab hagimenetluses
tõendama neid asjaolusid, millele tuginevad tema nõuded ja vastuväited, kui seadusest ei
tulene teisiti.

Kohus leiab, et asjas on määrava tähtsusega töö tegemise asukoht. Pooled ei vaidle, et hageja
töötas Norra Kuningriigis. Ebaõige ja seadusele mittevastav on kostja seisukoht, et kuna
tegemist on Eestis elava isikuga ja leping sõlmiti Eestis, siis saab töötasu määrata Eestis
kehtivate seadute, sh miinumumpalga alusel.
Riigikohus on lahendis 3-2-1-179-12 selgitanud välismaise elemendiga töölepingutele
kohaldva õigsue määramist. Riigikohus selgitas, et kohalduv õigus määrata kindlaks Euroopa
Parlamendi ja Nõukogu 17. juuni 2008. a määruse 593/2008 (Rooma I määrus) järgi (p 12).
Nimetatud otsuse p 13 selgitab riiggikohus, et kui pooled ei ole töölepingu suhtes
kohaldatavat õigust valinud, on leping art 8 lg 2 järgi reguleeritud selle riigi õigusega, kus või
- kui töö tegemise riiki ei ole võimalik kindlaks teha - kust kohast töötaja teeb harilikult oma
lepingujärgset tööd. Käesolevalt ei olnud pooled sõlminud üldsegi kirjalikku lepingut veel
vähem olid nad kokku leüpinud kohalduva õiguse valikus (st selles, kas kohaldatakse Eesti
Vabariigi või töötamise koha riigi seadust). Ka asjas esitatud asjaolud ei anna alust väite, et
hageja oleks kostja heaks tööd teinud üldse kusagil mujal kui Norra Kuningriigis.
Kuna hageja tegi lepingujärgset tööd Norra Kuningriigis, reguleerib hageja töölepingut
Rooma I määruse art 8 lg 2 esimese lause alusel Norra Kuningriigi õigus.
Riigikohus selgitas ka eelnimetatud otsue p 13, et isegi juhul, kui pooled oleksid
töölepingutes valinud kohalduvaks õiguseks Eesti Vabariigi õiguse, ei võiks see siiski
põhjustada hageja ilmajäämist kaitsest, mis on talle ette nähtud sätetega, millest ei saa
kokkuleppel kõrvale kalduda selle õiguse alusel, mis kohalduks valiku puudumisel art 8 lg 2
järgi. Järelikult tuleks juhul, kui pooled oleksid leppinud kokku, et töölepingutele kohaldub
Eesti Vabariigi õigus, lähtuda sätetest, mis tagavad töötajatele suurema kaitse. Arvestades
seaduse või kollektiivlepinguga kohaldatavat miinimumpalka, on ilmne, et töötajale on
soodsam Norra õigus.

Eeltoodust tulenevalt ei oma asjas tähtsust kostja esitatud tõend võimaliku töötasu kokkuleppe
kohta, sest kohaldada tuleb igal juhul Norra õigust. Kohus jätab nimetatud tõendid (4 pilti
sõnumivahetusest) hindamata.

Norra     Tööinspektisooni    kodulehe     andmetel     (http://ardeidstilsynet.no/binfil) on
kolletkiivlepingus kokku lepitud ehitusel töötavate töötajate töötasu alammääraks 164 NOK
tunnis. Seega tuleb ka hageja töötasule kohaldada nimetatud kollektiivlepinguga kindlaks
määratud töötasu alammäära.
Vastavalt Eesti Panga andmetel oli norra krooni kurss hageja tööle asumisel 14.10.2014.a
9,5358 (1 euro=9,5358 norra krooni). Seega on päevatasu 17.20 eurot.
Arvestades päevatasu määra ja töötatud tuned, oli hgejal õigus saada töötasuna töötatud
perioodil kokku 4540.80 eurot (bruto).
                                                                                            3
Hageja kinnitas, et on töötasuna saanud 230 eurot sularahas kostjalt kätte. Kostja väitis, et
tasus hagejale 1689 eurot, kuid oma väidet ei ole tõendanud.
Eeltoodust tulenevalt on kostja jätnud hagejale perioodil 14.10.2014-27.11.2014.a välja
maksmata töötasu 4310.80 eurot (4540.80-230).
Seega tuleb hagi rahuldada osaliselt ning kostjalt tuleb hageja kasuks välja mõista 4310.80
eurot.

Menetluskulude jaotus
TsMS § 173 lg 1 sätestab, et asja menetlenud kohus märgib muu hulgas kohtuotsuses
menetluskulude jaotuse menetlusosaliste vahel.
TsMS § 162 lg 1 kohaselt kannab hagimenetluse kulud pool, kelle kahjuks otsus tehti.
Lähtudes TsMS § 162 lg-st 1 jätab kohus hageja menetluskulud kostja kanda.

/allkirjastud digitaalselt/
Maimu Laumets
Kohtunik




                                                                                           4
