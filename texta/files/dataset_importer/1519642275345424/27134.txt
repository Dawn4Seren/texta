                                                                               2-15-111802




                              KOHTUOTSUS
                              /TAGASELJAOTSUS/
                              EESTI VABARIIGI NIMEL

Kohus                             Viru Maakohus

Kohtunik                          Ifret Mamedguseinov

Otsuse tegemise aeg ja koht       Rakvere, 05. jaanuar 2016

Tsiviilasja number                2-15-111802
Tsiviilasi                        Krediidikaitse Grupp OÜ hagiavaldus A A vastu võla
                                  nõudes
Hagi hind                         300 eurot
Menetlusosalised     ja   nende Hageja: Krediidikaitse Grupp OÜ (registrikood 11693223,
esindajad                       asukoht: Ahtri 6, 10151 Tallinn), seaduslik esindaja: Valdis
                                Kald (e-post: info@krediidikaitsegrupp.ee);
                                  Kostja: A A (isikukood xxxx, elukoht hagis: xxxx, tegelik
                                  elukoht xxxx).

Asja läbivaatamise kuupäev        05. jaanuar 2016 / Kirjalik menetlus

Resolutsioon
   1. Rahuldada hageja taotlus tagaseljaotsuse tegemiseks ning rahuldada hagi
      tagaseljaotsusega.

   2. Välja mõista kostja A A’ilt hageja Krediidikaitse Grupp OÜ kasuks 170 (ükssada
      seitsekümmend) eurot ja 58 senti (sh põhivõlgnevus 150 eurot, intress 1.53 ja viivis
      19.05 eurot).

   3. Välja mõista kostja A A’ilt hageja Krediidikaitse Grupp OÜ kasuks viivis põhinõudelt
      (150 eurolt) alates 04.07.2015 kuni põhinõude tasumiseni VÕS § 113 lg 1 teises lauses
      sätestatud määras, kuid mitte rohkem kui 129.42 eurot.



                                                                                       1 (4)
                                                                        2-15-111802
   4. Jätta menetluskulud kostja kanda ning välja mõista kostja A A’ilt hageja
      Krediidikaitse Grupp OÜ kasuks menetluskulud kokku summas 75 (seitsekümmend
      viis) eurot, s.o riigilõiv.

   5. Välja mõista kostja A A’ilt hageja Krediidikaitse Grupp OÜ kasuks viivis
      menetluskuludelt (75 eurolt) alates käesoleva kohtuotsuse jõustumisest kuni
      menetluskulude tasumiseni VÕS § 113 lg 1 teises lauses sätestatud määras.

   6. Tagaseljaotsus kuulub täitmisele viivitamatult.

   7. Toimetada kohtuotsuse resolutsioon kostjale väljaande Ametlikud Teadaanded kaudu
      kätte, kui muud kättetoimetamise viisid ei õnnestu.

Edasikaebamise kord
Kostjal on õigus 30 päeva jooksul alates tagaseljaotsuse kättetoimetamisest esitada kaja. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast, kui
kostja sai tagaseljaotsusest või selle täitmiseks algatatud täitemenetlusest teada. Kajale tuleb lisada
kõik vajalikud dokumendid asja ettevalmistamise lõpuleviimiseks (TsMS § 394 ja TsMS § 416)
ning tasuda Rahandusministeeriumi arveldusarvele vastavalt kas nr EE571010220229377229 AS-
is SEB Pank, nr EE062200221059223099 AS-is Swedbank, nr EE513300333522160001 Danske
Bank AS Eesti filiaalis või nr EE221700017003510302 Nordea Bank Finland PLC Eesti filiaalis,
kautsjon summas 100 eurot. Maksekorraldus tuleb lisada esitatavatele dokumentidele.

ASJAOLUD
1. Krediidikaitse Grupp OÜ esitas 27.05.2015 Pärnu Maakohtule maksekäsu kiirmenetluse avalduse
võlgnikult 300 euro saamiseks. Kohus tegi 03.06.2015 võlgnikule makseettepaneku, mida ei ole
õnnestunud võlgnikule e-posti aadressidele xxxx ja xxxx kätte toimetada. Seoses sellega lõpetas
Pärnu Maakohus 17.06.2015 määrusega maksekäsu kiirmenetluse ja andis nõude üle Viru
Maakohtule menetluse jätkamiseks hagimenetluses.

2. 07. juulil 2015 esitatud hagiavalduse kohaselt 23.10.2013 kostja sõlmis Credit Invest OÜ-ga
laenulepingu 2100257522 150 eurot saamiseks. Samal päeval laenuandja kandis maksekorralduse
6563 alusel kostja pangakontole EE581010011658153223 150 eurot ja väljastas arve 49299.

3. Vastavalt lepingule ja arvele, kostja oli kohustatud laenu koos laenu intressiga laenuandjale
tagastama kahe osamaksega (a 95 eurot) 22.11.2013 ja 22.12.2013 kuupäevaks. Ülalnimetatud
kuupäevadel kostja laenu osamakseid koos intressiga laenuandjale ei tagastanud. Eelnevat arvesse
võttes, laenuandja sõlmis hagejaga nõude loovutamise lepingu 4043799INK, mille kohaselt
laenuandja loovutas 13.12.2013 kostja ja laenuandja vahelisest tehingust tuleneva varalise nõude
koos kõrvalnõuetega hagejale. Vastavasisuline nõude loovutamise teade saadeti samal päeval
laenuandja poolt ka kostjale. 13.12.2013 hageja saatis kostjale võlateatise 1043799, millega andis
kostjale täiendava tähtaja (hiljemalt 27.12.2013) võlakohustuse täitmiseks.

4. Seega hagiavalduse kuupäeva seisuga kostja on hagejale laenulepingu (lisad 2-4) alusel võlgu
põhinõude 150 eurot, intressi 1.53 eurot ja sissenõutavaks muutunud viivise summas 19.05 eurot,
kokku 170.58 eurot. Lisaks eelnevale hageja, juhindudes TsMS § 367, nõuab kostjalt täiendava

                                                                                                 2 (4)
                                                                                    2-15-111802
viivise tasumist, tähtajaks tasumata põhinõudelt, VÕS § 113 lg 1 teises lauses sätestatud määras
alates 04.07.2015 kuni põhinõude täitmiseni, aga mitte enam kui 129.42 eurot arvestusega, et kõigi
kõrvalnõuete summa kokku ei ületaks põhinõuet ehk 150 eurot.

5. Hageja palus vastavalt VÕS §-dele 76 lg 1, 82 lg 1, 100, 101 lg 1 p 1 ja 6, 113 lg 1 kostjalt välja
mõista põhivõlgnevus 150 eurot, intress 1.53 eurot ja sissenõutavaks muutunud viivis 03.07.2015
seisuga summas 19.05 eurot, viivis põhinõudelt alates 04.07.2015 kuni põhinõude tasumiseni VÕS
§ 113 lg 1 teises lauses sätestatud määras, kuid mitte rohkem kui 129.42 eurot, menetluskulud 75
eurot ning viivis menetluskuludelt alates kohtulahendi jõustumisest kuni täitmiseni VÕS § 113 lg 1
sätestatud määras.

6. Juhul, kui kostja ei vasta hagile kohtu määratud tähtajaks, palus hageja lahendada hagi
tagaseljaotsusega.

MENETLUSE KÄIK
7. Rahvastikuregistri andmete kohaselt on kostja elukohaks KOV täpsusega xxxx ja hagiavalduse
kohaselt xxxx. Kohus on saatnud hagi koos lisadega antud aadressile, kuid hagimaterjalid on
tagastatud kohtule teatega „saaja ei viibinud kohal“, „hoiutähtaja möödumisel“, „kaks
kättetoimetamise katset ebaõnnestusid“. Kohus proovis hagimaterjale kostjale kätte toimetada ka
aadressil xxxx, kuid hagimaterjalid on tagastatud kohtule teatega „ei ela/asu aadressil“. Kohus saatis
hagimaterjalid ka e-posti teel aadressile xxxx, kuid materjalide kättesaamist kostja ei kinnitanud.
Politsei- ja Piirivalveameti 18.11.2015 vastuse kohaselt politseile teadaolevatel andmetel puudub A
A’il kindel elukoht ja seega puuduvad politseil andmed antud isiku asukoha kohta. Kohtul ei olnud
võimalik hagi koos lisadega kostjale tööandja kaudu kätte toimetada, sest Maksu- Tolliameti
elektroonilisest andmebaasi andmete kohaselt A A’il puudub töökoht. Kohtute Infosüsteemis (KIS)
teisi andmeid kostja kohta ei ole. Sellepärast Viru Maakohtu 24.11.2015 kohtumääruse alusel
kostjale on menetlusdokumendid kätte toimetatud 26.11.2015 väljaande Ametlikud Teadaanded
kaudu. Kostja kohtule kirjalikku vastust ei esitanud. Kohus hoiatas kostjat, et kohtu antud tähtajaks
vastamata jätmise korral võib kohus kohtuistungit pidamata, hageja taotlusel, hagi tagaseljaotsusega
rahuldada.

KOHTUOTSUSE PÕHJENDUSED
8. Kohus, tutvunud tsiviilasja materjalidega, sh hagiavaldusega ja esitatud dokumentaalsete
tõenditega ning hinnanud neid kogumis, leiab, et hagi on põhjendatud ning kuulub TsMS § 407 lg
1 kohaselt rahuldamisele tagaseljaotsusega.

9. TsMS § 407 lg 1 ja lg 3 kohaselt võib kohus hageja nõusolekul hagi tagaseljaotsusega rahuldada
kohtuistungit pidamata hagiavalduses märgitud ja asjaoludega õiguslikult põhjendatud ulatuses, kui
kostja, kellele kohus on määranud vastamise tähtaja, ei ole tähtaegselt vastanud. Sel juhul loetakse
hageja esitatud faktilised väited kostja poolt omaksvõetuks. Kuivõrd kostja ei täitnud tema ja Credit
Invest OÜ vahel sõlmitud lepingust tulenevaid kohustusi ega esitanud vastuväiteid hagile, siis asub
kohus seisukohale, et kostjal ei ole vaidlust hagi üle. Kohus leiab, et hagi kuulub rahuldamisele
VÕS §-de 76 lg 1, 82 lg 1, 100, 101 lg 1 p 1 ja 6, 113 lg 1 alusel kogu haginõude 170.58 euro
ulatuses, sh põhivõlgnevus 150 eurot, intress 1.53 eurot ja viivis 19.05 eurot. Samuti kuulub kostjalt
hageja kasuks väljamõistmisele viivis põhinõudelt 150 eurolt alates 04.07.2015 kuni põhinõude
tasumiseni VÕS § 113 lg 1 teises lauses sätestatud määras, kuid mitte rohkem kui 129.42 eurot.

                                                                                                 3 (4)
                                                                                      2-15-111802

10. TsMS § 444 lg 3 kohaselt tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

MENETLUSKULUD
11. TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 174 lg 2 kohaselt maakohus määrab
menetluskulude rahalise suuruse kindlaks kohtuotsuses või menetlust lõpetavas määruses, kui
menetluskulude kindlaksmääramine ei takista kohtuotsuse või menetlust lõpetava määruse tegemist.
TsMS § 162 lg 1 kohaselt kannab hagimenetluse kulud pool kelle kahjuks otsus tehti. Kuna hagi
rahuldatakse, siis jätab kohus menetluskulud kostja kanda.

12. Credit Invest OÜ on 26.05.2015 hageja eest maksekäsu kiirmenetluse avalduse esitamisel
tasunud riigilõivu 45 eurot (maksekäsu kiirmenetluse avaldus, toimikus lk 5-6) ning hagiavalduse
esitamisel 07.07.2015 riigilõivu summas 30 eurot (maksekorraldus nr 1926, toimikus lk 42). Seega
on hageja eest kokku tasutud riigilõivu 75 eurot.. Hageja palub kohtul välja mõistja kostjalt
menetluskuluna riigilõiv summas 75 eurot. Kohus mõistab kostjalt hageja kasuks välja
menetluskulud summas 75 eurot, s.o riigilõiv.

13. TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest alates
kuni täitmiseni viivist võlaõigusseaduse § 113 lõike 1 teises lauses ettenähtud ulatuses. Hageja on
nõudnud menetluskuludelt viivise väljamõistmist. Kohus rahuldab hageja taotluse ja mõistab
menetluskuludelt viivist alates käesoleva kohtuotsuse jõustumisest kuni nõude täitmiseni VÕS §
113 lg 1 teises lauses sätestatud määras.

14. Kohus rahuldab hagi lähtudes eeltoodust ja juhindudes TsMS §-dest 142 lg 2; 162 lg 1 ja lg 2;
407 lg 1, lg 2 ja lg 3; 415; 416; 442; 444 lg 4; 468 lg 1 p 2 tagaseljaotsusega.


/digitaalselt allkirjastatud/

Ifret Mamedguseinov
Kohtunik




                                                                                              4 (4)
