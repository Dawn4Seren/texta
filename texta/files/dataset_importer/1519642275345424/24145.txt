                                                                Tsiviilasi nr: 2-14-11455




                               KOHTUMÄÄRUS

Kohus                           Tallinna Ringkonnakohus

Kohtuasja number                Tsiviilasi 2-14-11455

Määruse tegemise aeg ja koht    08.02.2016, Tallinn

Kohtukoosseis                   Krista Kirspuu

Kohtuasi                        JIB hagi OÜ             TERVIKLIK    MINA vastu
                                laenulepingust            tuleneva      võlgnevuse
                                väljamõistmiseks

Vaidlustatud kohtulahend        Harju Maakohtu 16.12.2015 määrus


Kaebuse esitaja ja kaebuse JIB määruskaebus
liik

Menetlusosalised   ja   nende Hageja (määruskaebuse esitaja): JIB (isikukood
esindajad                     XXXXXXXXXXX),             lepinguline      esindaja
                              vandeadvokaat Keijo Lindeberg (e-post: XXX@XXX)

                                Kostja: OÜ TERVIKLIK MINA (registrikood
                                11376599, asukoht Aasa 4, Valga linn, 68205,
                                Valgamaa, seaduslik esindaja puudub),

                                Puudutatud isik: OÜ TERVIKLIK MINA osanik KE
                                (isikukood XXXXXXXXXX, e-post: XXX@XXX )

Menetluse liik                  Kirjalik menetlus

Resolutsioon:
   1. JIB määruskaebus jätta rahuldamata.
   2. Harju Maakohtu 16.12.2015 määrus jätta muutmata.
   3. Määruse peale ei saa kassatsiooni korras edasi kaevata (TsMS § 390 lg 2
      2.lause).



Asjaolud




                                                                                    1(4)
                                                                     Tsiviilasi nr: 2-14-11455

   1. JIB esitas 12.03.2014 Harju Maakohtule hagi OÜ Terviklik Mina vastu võlgnevuse
      nõudes.
   2. 05.11.2015 tegi Harju Maakohus asjas tagaseljaotsuse, millega otsustas mõista välja
      kostjalt hageja JIB kasuks põhivõlgnevuse 112 021,14 eurot, intressi 9 410,99 eurot,
      leppetrahvi 16 546,72 eurot ja sissenõutavaks muutunud viivise 112 021,14 eurot.
      Kohus tegi tagaseljaotsuse tulenevalt asjaolust, et kostja ei olnud esitanud kohtule
      vastust hagiavaldusele.
   3. Kohus toimetas tagaseljaotsuse kostjale kätte ametliku väljaande Ametlikud
      Teadaanded kaudu avaldades selle kohta teate 06.11.2015.
   4. 29.11.2015 esitas KE kostja esindajana tagaseljaotsuse peale kaja. Ühtlasi palus KE
      vabastada kostja kautsjoni tasumisest ja peatada menetlus kuni kostjale juhatuse
      liikme määramiseni tsiviilasjas nr 2-13-34261.
   5. Tartu Maakohtu tsiviilasjas nr 2-13-34261 kinnitatud kohtuliku kompromissi kohaselt
      oli alates 17.09.2014 OÜ-l Terviklik Mina kaks kohtu poolt määratud juhatuse
      asendusliiget ühise esindusõigusega - KK ja MK. Hageja vaidlustas 02.10.2014
      kohtuliku kompromissi tsiviilasjas nr 2-13-34261 juhatuse asendusliikmete määramise
      kohta ning Tartu Ringkonnakohus on tühistanud kompromissi kinnitanud Tartu
      Maakohtu määruse. Tartu Maakohtus toimus tsiviilasja nr 2-13-34261 läbivaatamisel
      kohtuistung 17.09.2015 ja 25.11.2015 on huvitatud isikud esitanud kohtule kirjalikud
      seisukohad, kuid kohus ei ole veel lahendit teinud.

Maakohtu määrus
  6. Harju Maakohus peatas 16.12.2015 määrusega tsiviilasja nr 2-14-11455 menetluse
      kuni tsiviilasjas nr 2-13-34261 OÜ-le TERVIKLIK MINA juhatuse liikme
      määramiseni.
  7. Tsiviilkohtumenetluse seadustiku (TsMS) § 356 lg 1 sätestab, et kui otsus sõltub
      täielikult või osaliselt sellise õigussuhte olemasolust või puudumisest, mis on teise
      käimasoleva kohtumenetluse ese või mille olemasolu peab tuvastama
      haldusmenetluses või muus kohtumenetluses, võib kohus peatada menetluse kuni teise
      menetluse lõppemiseni. TsMS § 361 lg 1 kohaselt uuendab kohus peatunud või
      peatatud menetluse poole taotlusel või omal algatusel määrusega pärast seda, kui
      menetluse peatamise aluseks olnud asjaolud on ära langenud.
  8. Harju Maakohus rahuldas 05.11.2015 tagaseljaotsusega JIB hagi OÜ TERVIKLIK
      MINA vastu laenulepingust tuleneva võlgnevuse väljamõistmiseks. 29.11.2015 esitas
      KE kostja esindajana tagaseljaotsuse peale kaja. Ühtlasi palus KE vabastada kostja
      kautsjoni tasumisest ja peatada menetlus kuni kostjale juhatuse liikme määramiseni
      tsiviilasjas nr 2-13-34261.
  9. Tartu Maakohtu tsiviilasjas nr 2-13-34261 kinnitatud kohtuliku kompromissi kohaselt
      oli alates 17.09.2014 OÜ-l Terviklik Mina kaks kohtu poolt määratud juhatuse
      asendusliiget ühise esindusõigusega - KK ja MK. Hageja vaidlustas 02.10.2014
      kohtuliku kompromissi tsiviilasjas nr 2-13-34261 juhatuse asendusliikmete määramise
      kohta ning Tartu Ringkonnakohus on tühistanud kompromissi kinnitanud Tartu
      Maakohtu määruse. Tartu Maakohtus toimus tsiviilasja nr 2-13-34261 läbivaatamisel
      kohtuistung 17.09.2015 ja 25.11.2015 on huvitatud isikud esitanud kohtule kirjalikud
      seisukohad, kuid käesoleval ajal ei ole kohus veel lahendit teinud. Seega ei ole kostjal
      käesoleval ajal esindusõiguslikku juhatust, kuid Tartu Maakohtu menetluses on kostja
      osanike avaldus juhatuse liikmete määramiseks kohtu poolt.
  10. Kohus on seisukohal, et kaja lahendamisel peab kohus hindama, kas KE-l on
      esindusõigus kostja esindamiseks, selles osas on aga määrav Tartu Maakohtu otsustus
      tsiviilasjas nr 2-13-34261. Seega sõltub otsus kaja menetlemise kohta tsiviilasja nr 2-


                                                                                         2(4)
                                                                      Tsiviilasi nr: 2-14-11455

       13-34261 lahendamisest. Kohus märgib, et osanikud on omalt poolt võtnud tarvitusele
       kõik nende käsutuses olevad võimalused, et tsiviilasja nr 2-13-34261 lahendamine
       lõpule viia ja võimaldada kohtul määrata juhatuse liige. Pärast kostjale juhatuse liikme
       määramist saab kohus jätkata menetlust ning vajadusel jätta kaja käiguta võimaldades
       kostjal tõendada esindusõigust. Ka KE taotluse enda kaasamiseks iseseisva nõudeta
       kolmanda isikuna saab kohus lahendada pärast menetluse taastamist.

Määruskaebus
  11. Hageja esitas maakohtu määrusele määruskaebuse, milles palub maakohtu määruse
      tühistada ning menetluskulud jätta kostja kanda.
  12. Määruskaebuse esitaja leidis, et maakohus oma määruses ebaõigesti märkinud, et
      tsiviilasjas nr 2-13-34261 tehtav lahend mõjutab kuidagi KE esindusõiguse olemasolu
      või selle puudumist. Nimetatud ebaõiget asjaolu arvestades on kohus ebaõigesti
      peatanud menetluse. Kohus oleks pidanud kontrollima KE esindusõiguse olemasolu
      ning selle puudumisel pole kohtul võimalik KE poolt esitatud kaja menetleda –mh
      peatada kohtumenetlust.
  13. Harju Maakohtu tegevus on olnud ka äärmiselt vastuoluline, kuna KE on menetluse
      jooksul esitanud kohtule korduvalt erinevaid dokumente. Kohus on esmalt õigesti
      jõudnud järeldusele, et KE pole kostja esindaja ning seega tegi kohus käesolevas
      tsiviilasjas ka tagaseljaotsuse. Seejärel muutis kohus hageja jaoks arusaamatutel
      põhjustel oma seisukohta ning leidis, et KE esitatud kaja on võimalik faktiliselt
      menetleda ja kohus asus tegema erinevaid menetlustoiminguid.
  14. KE pole esitanud kohtule väidetavat osaniku otsust, millest väidetavalt nähtub KE
      esindusõigus. Puuduvad igasugused asjaolud, millele tuginedes peatada menetlus
      käesolevas tsiviilasjas.

Menetluse edasine käik
  15. Harju Maakohus võttis määruskaebuse menetlusse ja palus puudutatud isikult vastust.
  16. Puudutatud isik esitas vastuse nii enda kui kostja nimel, leides, et määruskaebus on
      põhjendamata ja tuleb jätta rahuldamata, menetluskulud kostja kanda.
  17. Maakohus on 16.12.2015 menetluse peatamise ja täitemenetluse peatamise määrustega
      õigesti kõrvaldanud varasemad menetlusõiguse olulised rikkumised ning seetõttu ei
      ole määruste tegemisel õigusnorme rikutud.
  18. Kohus poleks tohtinud menetlust käesolevas tsiviilasjas üldse jätkata ning kohtu
      tegevus käesolevas tsiviilasjas on olnud vastuoluline. Harju Maakohtule sai teatavaks,
      et juriidilisest isikust kostjal puudub kehtivate volitustega juhatus vahetult pärast hagi
      menetlusse võtmist, kui kohus ei võtnud vastu hageja kui juriidilisest isikust kostja
      lõppenud volitustega juhatuse liikme hagi õigeksvõttu, millega hageja soovis kostja
      ning KE kui teise 50% suuruse osalusega osaniku arvelt alusetult rikastuda. Seega
      kohus oleks pidanud menetluse peatama vastavalt TsMS § 355 kuni esindusõiguslike
      isikute nimetamise või kohtu poolt määramiseni. Analoogia korras oleks käesoleval
      juhul kohus pidanud rakendama TsMS § 354 lg 1 ning menetluse peatama. Pooltele
      teatati kohtust 23.10.2014 saabunud pöördumises, et kohus on otsustanud võtta
      käesolevas tsiviilasjas seisukoha alles pärast seda, kui on nimetatud OÜ Terviklik
      Mina esindusõiguslikud isikud, mistõttu võisid pooled eeldada, et kohus ongi
      menetluse peatanud.
  19. Hageja püüdis käesolevas tsiviilasjas esineda üheaegselt nii hageja kui ka juriidilisest
      isikust kostja esindajana ning iseenda poolt esitatud hagi õigeks võtta. Maakohus ei
      võtnud õigeksvõttu õigesti vastu, kuna hageja ei suutnud tõendada oma esindusõigust.



                                                                                           3(4)
                                                                     Tsiviilasi nr: 2-14-11455

    20. Käesoleval juhul puudub kostjal esindusõiguslik juhatus osanike vaheliste
        erimeelsuste ning pikale veninud juhatuse asendusliikmete määramise kohtuvaidluse
        tõttu. Eeltoodud põhjustel võis kohus arvestada KE poolt esitatud
        menetlusdokumentidega ja tõenditega.
    21. Harju Maakohus jättis määruskaebuse rahuldamata ja saatis vastavalt TsMS § 663 lg-
        le 5 lahendamiseks Tallinna Ringkonnakohtule.

Ringkonnakohtu põhjendused
   22. Tallinna Ringkonnakohus, tutvunud tsiviilasja materjalidega, leiab, et vaidlustatud
       Harju Maakohtu kohtumäärus on seaduslik ja põhjendatud ning määruskaebuses
       esitatud väited ei anna määruse tühistamiseks alust. Vastavalt TsMS § 657 lg 1 p-le 1
       ja §-le 659 jätab ringkonnakohus maakohtu määruse muutmata ning määruskaebuse
       rahuldamata. Ringkonnakohus nõustub § 654 lg 6 alusel maakohtu määruses toodud
       põhjendustega ning sellest tulenevalt põhjendusi ei korda. Vastuseks määruskaebusele
       märgib ringkonnakohus järgmist.
   23. Käesoleval juhul on tegemist hagimenetlusega, milles ühe menetlusosalise so kostja
       tsiviilkohtumenetlusteovõime on puudulik seadusliku esindaja puudumise tõttu (TsMS
       § 202 lg 1, § 217 lg 1, 5 ja 6, § 221 lg 1). TsMS § 226 lg 1 1.lause kohaselt kontrollib
       kohus esindaja esindusõiguse olemasolu ning ei luba selle puudumisel isikul
       esindajana menetluses osaleda.
   24. Maakohus on õigesti leidnud, et tsiviilasjas tuleb menetlus peatada kuni kostjale
       juhatuse liikme määramiseni tsiviilasjas nr 2-13-34261.
   25. Ringkonnakohus on kontrollinud, et kohtute infosüsteemi andmetel on Tartu
       Maakohtu 12.01.2016 määrusega tsiviilasjas nr 2-13-34261 kostja juhatusse määratud
       neli asendusliiget, 28.01.2016 on KE eelnimetatud määrusele esitanud määruskaebuse.
       Seega puudub kostjal jätkuvalt seaduslik esindaja, menetluse peatamine on
       põhjendatud.
   26. Nõustuda ei saa määruskaebuse esitajaga selles, et eelnimetatud tsiviilasjas tehtav
       lahend ei mõjuta käesolevat tsiviilasja. Ringkonnakohtu hinnangul mõjutab tsiviilasjas
       nr 2-13-34261 tehtav lahend otseselt käesolevas tsiviilasjas esitatud kaja lahendamist,
       nagu on õigesti leidnud maakohus, kuivõrd määravaks saab edaspidises menetluses
       see, kellele kuulub kostja esindusõigus ja missuguse sisuga menetlustoiminguid kostja
       seaduslik esindaja esindusõigusest tulenevalt teeb. Sellest omakorda sõltub käesolevas
       asjas menetluse edasine käik.
   27. Ka Riigikohus on TsMS § 356 tõlgendamisel leidnud, et menetluse peatamiseks on
       alus juhul, kui teises asjas tehtavast kohtulahendist oleneb arutatava asja tulemus (vt
       lahendid 3-2-1-22-15; 3-2-1-68-09; 3-2-1-24-07).
   28. Eeltoodust tulenevalt tuleb jätta maakohtu määrus muutmata ja määruskaebus
       rahuldamata.
   29. Määruse peale ei saa kassatsiooni korras edasi kaevata (TsMS § 390 lg 2 2.lause).

/allkirjastatud digitaalselt/
      Krista Kirspuu
      kohtunik




                                                                                          4(4)
