                                                                                             2-16-2305




                             KOHTUMÄÄRUS

 Kohus                              Viru Maakohus

 Kohtunik                           Ifret Mamedguseinov

 Määruse tegemise aeg ja koht       Rakvere, 29. veebruar 2016

 Tsiviilasja number                 2-16-2305

 Tsiviilasi                         Svetlana     Melnikova           avaldus        enda       pankroti
                                    väljakuulutamiseks

 Menetlustoiming                    Avalduse menetlusse võtmisest keeldumine

 Menetlusosalised     ja    nende Avaldaja: Svetlana Melnikova (isikukood 48803155226,
 esindajad                        elukoht: xxxx).

Resolutsioon

   1. Keelduda Svetlana Melnikova avalduse enda pankroti väljakuulutamiseks menetlusse
      võtmisest.

   2. Saata kohtumäärus avaldajale teadmiseks.

Edasikaebamise kord
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättetoimetamisest alates.

ASJAOLUD
1. 04. veebruaril 2016 esitas Svetlana Melnikova Tartu Ringkonnakohtule pankrotiavalduse.
10.02.2016 edastas Tartu Ringkonnakohus avaldaja pankrotiavalduse Viru Maakohtu Rakvere
kohtumajale (saabus 12.02.2016).

KOHTUMÄÄRUSE PÕHJENDUSED
2. Kohus, tutvunud avalduse ja tsiviilasja materjalidega, leidis, et avalduse menetlusse võtmisest tuleb
keelduda.


                                                                                                  1 (2)
                                                                                            2-16-2305
3. Tsiviilkohtumenetluse seadustiku (TsMS) 475 lg 1 p 122 kohaselt pankrotimenetluse algatamine,
pankroti väljakuulutamine ja pankrotimenetlusega seotud asjad, mida ei saa lahendada hagimenetluses
on hagita asjad. TsMS § 477 lg 1 kohaselt hagita asja vaatab kohus läbi hagimenetluse sätete kohaselt,
arvestades hagita menetluse kohta sätestatud erisusi. TsMS § 372 lg 1 kohaselt lahendab kohus
hagiavalduse menetlusse võtmise või sellest keeldumise või tähtaja määramise puuduste
kõrvaldamiseks määrusega mõistliku aja jooksul. TsMS § 372 lg 4 kohaselt tuleb hagiavalduse
menetlusse võtmisest keeldumise määruses märkida menetlusse võtmisest keeldumise põhjus.

4. Panktoriseaduse (PankrS) § 3 lg 2 esimese lause kohaselt pankrotimenetlusele kohaldatakse
tsiviilkohtumenetluse seadustikus sätestatut, kui käesolevast seadusest ei tulene teisiti. TsMS § 371
lg 2 p 2 kohaselt kohus võib jätta hagiavalduse menetlusse võtmata, kui hagi ei ole esitatud hageja
seadusega kaitstud õiguse ega huvi kaitseks või eesmärgil, millele riik peaks andma õiguskaitset, või
kui hagiga ei ole hageja taotletavat eesmärki võimalik saavutada. Võlgniku vastu ei ole ühtegi
sissenõutavaks muutunud nõuet ning tsiviilasjas 2-14-21710 tehtud otsus, millest tingituna võlgnik on
pankrotiavalduse esitanud, ei ole jõustunud võlgniku poolt esimese astme kohtuotsuse peale
apellatsioonkaebuse esitamise tõttu. Võlgniku esitatud avaldusest ei saa järeldada, et võlgnik on
maksejõuetu, võlgnik ise eeldab, et muutub maksejõuetuks, kui asjas 2-14-21710 tehtud lahend
jõustub. Kohus eeldab, et pankrotiavalduse esitas võlgnik tsiviilasjas 2-14-21710 esitatud
apellatsioonkaebuselt riigilõivu tasumisest vabastamiseks. Lähtudes eeltoodust leiab kohus, et
avaldusega ei ole avaldaja taotletavat eesmärki võimalik saavutada ja sellepärast keeldub kohus
avalduse menetlusse võtmisest.

5. TsMS § 372 lg 6 kohaselt, kui kohus keeldub hagiavaldust menetlusse võtmast ja tagastab selle
määrusega, loetakse, et avaldust ei ole esitatud ja et hagi ei ole olnud kohtu menetluses.

6. Kohtumäärus on tehtud eeltoodud põhjendustel ja õiguslikel alustel TsMS § 463 lg 1, § 465, §
372 lg 5, § 660 lg 1, § 661 lg 1, lg 2 sätete kohaselt.


/digitaalselt allkirjastatud/

Ifret Mamedguseinov
Kohtunik




                                                                                               2 (2)
