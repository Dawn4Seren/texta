                                                                                        1-16-3697




                          KOHTUOTSUS
                               EESTI VABARIIGI NIMEL


Kohus                          Pärnu Maakohus
Otsuse tegemise aeg ja koht    06. mai 2016. a Haapsalu kohtumaja
Kriminaalasja number           1-16-3697 (16257000058)
Kohtukoosseis                  Kohtunik Piia Jaaksoo
Kohtuistungi sekretär          Gerda Raidla
Tõlk                           Reet Lainemaa
Kriminaalasi                   Oleg Novak süüdistus KarS § 199 lg 2 p 9, § 424 järgi
                               kokkuleppemenetluses
Prokurör                       Marelle Ulla


Süüdistatav                    OLEG NOVAK – isikukood 36911094711, elukoht *, telefon *,
                               kodakondsus *, *haridus, emakeel * keel, *, suviti töötab *,
                               kriminaalkorras karistatud, viimati 08.12.2011 Harju Maakohtu poolt
                               KarS § 201 lg 1 alusel vangistusega 2 kuud tingimisi 3 aastase
                               katseajaga. Väärteokorras korduvalt karistatud. Kahtlustatavana kinni
                               peetud 10-11.03.2016, kohaldatud tõkend elukohast lahkumise keeld.

RESOLUTSIOON
 1. Süüdi mõista Oleg Novak KarS § 199 lg 2 p 9 järgi ja karistada vangistusega 4 (neli) kuud.
 2. Süüdi mõista Oleg Novak KarS § 424 ja karistada vangistusega 6 (kuus) kuud.
 3. KarS § 64 lg 1 alusel, lugedes kergem karistus kaetuks raskema karistusega, mõista Oleg
    Novak’ile liitkaristus 6 (kuus) kuud vangistust.
 4. KarS § 68 lg 1 alusel arvata karistusaja hulka Oleg Novak kahtlustatavana kinnipidamise aeg 10-
    11.03.2016, s.o 2 päeva ja ärakandmata karistuseks on vangistus 5 (viis) kuud 28 (kakskümmend
    kaheksa) päeva.
 5. KarS § 69 lg 1, 3 alusel asendada mõistetud ärakandmata 5 kuud 28 päeva vangistust üldkasuliku
    tööga 178 (ükssada seitsekümmend kaheksa) tundi.
 6. Üldkasuliku töö tegemise tähtaeg on 6 (kuus) kuud arvates kohtuotsuse jõustumisest.
 7. Määrata Oleg Novak katseajaks Tallinna Vangla Pärnu Kriminaalhooldusosakonna Haapsalu
    esinduse kriminaalhooldusametniku järelevalve all ja kohustada teda täitma KarS § 75 lg 1 p-st
    1-6 tulenevaid kontrollnõudeid:
    7.1. elama oma alalises elukohas *;
    7.2. ilmuma kriminaalhooldaja määratud ajavahemike järel kriminaalhooldusosakonda
         registreerimisele;
      1                                                                                           1
                                                                                             1-16-3697


     7.3. alluma kriminaalhooldaja kontrollile oma elukohas ning esitama talle andmeid oma
          kohustuste täitmise ja elatusvahendite kohta;
     7.4. saama kriminaalhooldusametnikult eelneva loa elukohast lahkumiseks Eesti territooriumi
          piires kauemaks kui viieteistkümneks päevaks;
     7.5. saama kriminaalhooldusametnikult eelneva loa elu-, töö- või õppimiskoha vahetamiseks;
     7.6. saama kriminaalhooldusametnikult eelneva loa Eesti territooriumilt lahkumiseks ja
          väljaspool Eesti territooriumi viibimiseks.
 8. Kui Oleg Novak hoidub kõrvale üldkasulikust tööst, ei järgi kontrollnõudeid või ei täida talle
 pandud kohustusi, võib karistust täide viiv ametnik teda kirjalikult hoiatada, kohus võib määrata talle
 täiendavaid kohustusi vastavalt KarS § 75 lg 2 sätestatule, pikendada töö tegemise tähtaega või
 pöörata talle mõistetud vangistuse täitmisele. Kui Oleg Novak paneb üldkasuliku töö tegemise ajal
 toime uue kuriteo, mille eest teda karistatakse vangistusega, asendatakse talle mõistetud üldkasuliku
 töö tegemata osa vahekorras üldkasuliku töö üks tund võrdub ühe päeva vangistusega.
 9.Tühistada Oleg Novak suhtes kohaldatud tõkend elukohast lahkumise keeld.
 10.Välja mõista Oleg Novak’ilt riigi tuludesse kriminaalmenetluse kulu /tasuda Maksu- ja
 Tolliameti arveldusarvele nr EE351010052031000004 SEB Pank AS-is, a/a nr
 EE502200221014193355 Swedbank AS-is, a/a nr EE401700017002872300 Nordea Bank Finland
 PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
 on märkida maksekorraldusele viitenumber 99916700033029. Maksekorralduse selgitusse lisada:
 Haapsalu kohtumaja, otsus nr 1-16-3697, menetluskulu, Oleg Novak/:
    - sundraha 645 (kuussada nelikümmend viis) eurot;
    - kaitsjatasu 48 (nelikümmend kaheksa) eurot;
    - ekspertiisi kulu 131 (ükssada kolmkümmend üks) eurot.
 Ajatada välja mõistetud kriminaalmenetluse kulu tasumise tähtaeg 12 kuu peale - määrata
 menetluskulud kogusummas 824 eurot tasumisele osade kaupa 12 kuu jooksul alljärgnevalt -
 esimene osamakse 65 eurot tasuda 15.maiks 2016, järgnevad 11 osamakset summas 69 eurot
 järgnevate kuude 15. kuupäevaks. Eelnimetatud tähtaja möödumisel pööratakse otsus täitmisele ja
 saadetakse kohtutäiturile ning lisandub kohtutäituri tasu.
 11. Kaitsja tasu 24 eurot jätta riigi kanda.
 12.Rahuldada tsiviilhagi ja välja mõista Oleg Novak`ilt H. T. Ü. /arve */ kasuks 2 (kaks) eurot 20
 senti.
 13.Asitõend CD-plaat jätta kriminaalasja juurde.

Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on mõistetud
karistus, mida seadus ette ei näe. Apellatsioon tuleb esitada kirjalikult Tallinna Ringkonnakohtule 15
päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.
Süüdistus
Oleg Novak’it süüdistatakse selles, et tema, olles Põhja prefektuuri poolt 20.08.2015 karistatud
väärteokorras KarS § 218 lg 1 - § 25 lg 2 alusel ning 11.01.2016 karistatud väärteokorras KarS § 218
lg 1 alusel, seega varem korduvalt vargusi toime pannud isikuna võttis 10.03.2016 kella 13.17 ajal *
maakonnas * vallas * * asuvast H. T. Ü.le kuuluvast kauplusest * võõra vallasasja ebaseadusliku

      2                                                                                                2
                                                                                             1-16-3697


omastamise eesmärgil ära ühe 0,1 liitrise viina Percovka maksumusega 2.20 eurot, tekitades vargusega
H. T. Ü.le varalise kahju 2.20 eurot.
Sellise tegevusega pani Oleg Novak toime KarS § 199 lg 2 p 9 järgi kvalifitseeritava kuriteo s.o
süstemaatilise varguse.
Peale selle süüdistatakse Oleg Novak`it selles, et tema isikuna, kes on varem toime pannud
süstemaatilise varguse, püüdis 10.03.2016. a kella 16.46 ajal * maakonnas * vallas * * asuvast H. T.
Ü.le kuuluvast kauplusest * võõra vallasasja ebaseadusliku omastamise eesmärgil ära võtta võõrast
vallasasja, milleks oli üks 0,1 liitrine viin Percovka maksumusega 2.20 eurot, mille oli Oleg Novak
pannud endale pükste tagataskusse ja möödunud kaupluse kassast kauba eest tasumata, kuid kuritegu
jäi temast mitteolenevatel põhjustel lõpule viimata, kuna ta peeti enne kauplusest lahkumist kaupluse
turvatöötaja poolt kinni ning realiseerimiskõlblik kaup tagastati kauplusele.
Sellise tegevusega pani Oleg Novak toime KarS § 199 lg 2 p 9 – § 25 lg 2 järgi kvalifitseeritava
kuriteo s.o süstemaatilise varguse katse.
Peale selle süüdistatakse Oleg Novak`it selles, et tema juhtis 12.12.2015 kella 19:03 * * vallas * teel
V. N.ile kuuluvat ja enda kasutuses olevat mootorsõidukit Toyota Avensis registreerimismärgiga * *
olles joobeseisundis (EKEI uuringuakti nr 2964T kohaselt tuvastati bioloogilise vedeliku proovis
amfetamiini sisaldus). Oma tegevusega Oleg Novak rikkus Liiklusseaduse § 69 lg 1 nõudeid, mille
kohaselt juht ei tohi olla joobeseisundis ja Korrakaitseseaduse § 36 lg 1, mille kohaselt joobeseisund
on alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides.
Sellise tegevusega pani Oleg Novak toime KarS § 424 järgi kvalifitseeritava kuriteo s.o
mootorsõiduki joobeseisundis juhtimise.

Kannatanu on andnud nõusoleku kokkuleppemenetluse kohaldamiseks /I kd tl 14/.
Prokuröri poolt kohtus Oleg Novak’ile nõutud karistus: kohtus nõudis prokurör süüdistatavale
karistuseks KarS § 199 lg 2 p 9 järgi kvalifitseeritava kuriteo toimepanemise eest 4 kuud vangistust,
KarS § 424 ettenähtud kuriteo toimepanemise eest 6 kuud vangistust, KarS § 64 lg 1 alusel lugeda
kergem karistus kaetuks raskeimaga ja liitkaristuseks mõista 6 kuud vangistust, KarS § 68 lg 1 alusel
arvata karistusaja hulka eelvangistuses viibitud aeg 10-11.03.2016 s.o 2 päeva vangistust ja
ärakandmisele kuulub 5 kuud 28 päeva vangistust. KarS § 69 lg 1,3 alusel asendada mõistetud
ärakandmata 5 kuud 28 päeva vangistust üldkasuliku tööga 178 tundi. Üldkasuliku töö tegemise tähtaeg
on 6 kuud arvates kohtuotsuse jõusutmisest. Üldkasuliku töö tegemise ajal on O.Novak kohustatud
järgima KarS § 75 lg 1 ettenähtud kontrollnõudeid.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Oleg Novak süüdi, kohaldab tema suhtes kokkuleppes kokkulepitud karistuse.
Tsiviilhagi – H. T. Ü. on esitanud tsiviilhagi summas 2.20 eurot. /I kd tl 13/. O.Novak on avaldanud
kokkuleppes ja kohtuistungil, et on nõus tsiviilhagi väljamõistmisega kannatanu kasuks. Tsiviilhagi
kuulub rahuldamisele VÕS § 1043 ja TsMS § 440 lg 1 alusel ja kuriteoga tekitatud kahju tuleb
O.Novak´ilt kannatanu kasuks välja mõista.
Tõkend – Oleg Novak on kahtlustatavana kinni peetud 10.03.2016. a kell 17.10 – 11.03.2016 kell
12.10 /tl 33-35 I kd/ s.o 2 päeva, milline aeg ütleb KarS § 68 lg 1 alusel arvata karistusaja hulka. Oleg
Novak suhtes on kohaldatud tõkend elukohast lahkumise keeld /tl 41 I kd/, mis tuleb tühistada.

      3                                                                                                3
                                                                                            1-16-3697


Asitõendina on vaadeldud CD-plaadil olevaid turvakaamera salvestusi /tl 15-29 I kd/. CD-plaat
turvakaamera salvestusega asub kriminaalasja juures /I kd kaane küljes/. CD-plaat tuleb KrMS § 126
lg 3 p 1 alusel jätta kriminaalasja juurde.
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Oleg Novak ’ilt kohtuotsusega välja mõista riigituludesse teise
astme kuriteos süüdimõistmisega seoses 1,5 palga alammäära suuruses summas s.o 645 eurot (1,5 *
430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Peep Rajavere Oleg Novak kaitsmise eest makstud tasu 72
eurot, millest 24 eurot jätta riigi kanda seoses menetlustoimingu ärajäämisega süüdistatavast
mitteolenevatel põhjustel /II kd tl 29-30/.
Joobe tuvastamise kulu on kriminaalmenetluse kulu KrMS § 175 lg 1 p 3 alusel. Käesolevas
kriminaalasjas on teostatud toksikoloogiaekspertiis, maksumus 35 eurot /II kd tl 10/. Joobeseisundi
tuvastamisega seotud toimingute maksumus 96 eurot /tl 8 II kd/. Kokku joobe tuvastamise kulud 131
eurot.
Oleg Novak taotles kohtuistungil, et kohus võimaldaks tal tasuda menetluskulud ositi 12 kuu jooksul,
kuna korraga tasuda ei suuda. Suviti töötab *, siis on võimalus ka kulusid tasuda
Kohus rahuldab Oleg Novak taotluse menetluskulude tasumise ajatamiseks KrMS § 180 lg 3 alusel.

/allkirjastatud digitaalselt/
Piia Jaaksoo
kohtunik




      4                                                                                               4
