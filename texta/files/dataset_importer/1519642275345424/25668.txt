                                                                      Kriminaalasi nr. 1-16-429




                                KOHTUOTSUS
                                  Eesti Vabariigi nimel
21.jaanuar 2016.a
Tartu Maakohus Tartu kohtumaja
Kohtunik Anneli Tanum
Sekretär Evelin Ets
Prokurör Jüri Vissak
Kaitsja advokaat Anne Vissak

Kriminaalasi Jaanus Kõõra süüdistuses KarS § 424 järgi kiirmenetluses kokkuleppemenetluse
sätteid kohaldades

Süüdistatav Jaanus Lehtsalu, IK 38602062714; sünniaeg: 06.veebruar 1986.a; kodakondsus:
XXXX; emakeel: XXXX; haridus: XXXX; perekonnaseis: XXXX; töökoht: XXXX; elukoht:
XXXX; varasem karistatus: kriminaalkorras karistamata, väärteokorras karistamata; tõkend: ei
ole kohaldatud

RESOLUTSIOON

Süüdi tunnistada Jaanus Kõõra KarS § 424 järgi ning karistuseks mõista kuus (6) kuud
vangistust.

KarS § 74 lg 1 ja 3 alusel määrata, et mõistetud vangistust ei pöörata täielikult täitmisele, kui
Jaanus Kõõra ei pane ühe (1) aasta pikkuse katseaja jooksul toime uut kuritegu ja täidab KarS
§ 75 lg 1 sätestatud kontrollnõudeid:
    1. elab kohtu määratud alalises elukohas – XXXX;
    2. ilmub kriminaalhooldaja määratud ajavahemike järel kriminaalhooldusosakonda
        registreerimisele;
    3. allub kriminaalhooldaja kontrollile oma elukohas ning esitab talle andmeid oma
        kohustuste täitmise ja elatusvahendite kohta;
    4. saab kriminaalhooldusametnikult eelneva loa elukohast lahkumiseks Eesti territooriumi
        piires kauemaks kui viieteistkümneks päevaks;
    5. saab kriminaalhooldusametnikult eelneva loa elu-, töö- või õppimiskoha vahetamiseks;
    6. saab kriminaalhooldusametnikult eelneva loa Eesti territooriumilt lahkumiseks ja
        väljaspool Eesti territooriumi viibimiseks.

KarS § 75 lg 2 p 8 alusel määrata Jaanus Kõõrale käitumiskontrolli ajaks lisakohustus osaleda
kriminaalhooldusametniku poolt määratud sotsiaalprogrammis.
KarS § 78 p 1 alusel hakata Jaanus Kõõra katseaega arvestama alates kohtuotsuse
kuulutamisest, kontrollnõudeid ja kohustusi kohaldada kohtuotsuse jõustumisest.

Määrata Jaanus Kõõra katseajaks Tartu Vangla kriminaalhooldusosakonna Tartu talituse
(asukoht: Tartu, Tiigi 78) kriminaalhooldusametniku järelevalve alla.

KrMS § 180 lg 1 alusel menetluskuludena riigituludesse välja mõista Jaanus Kõõralt sundraha
kolmsada kakskümmend kaks (322) eurot 50 senti ja kaitsjatasu nelikümmend kaheksa (48)
eurot.

KrMS § 180 lg 3 alusel määrata, et Jaanus Kõõral on õigus tasuda väljamõistetud
menetluskulud osade kaupa alates kohtuotsuse jõustumisest kaheksa (8) kuu jooksul.

Menetluskulud tuleb tasuda kohtu poolt määratud tähtaja jooksul peale kohtuotsuse jõustumist
Maksu- ja Tolliameti arveldusarvele EE351010052031000004 SEB Pank (SWIFT:
EEUHEE2X) või EE502200221014193355 Swedbank (SWIFT: HABAEE2X) või
EE873300333499990003 Danske Bank AS Eesti filiaal (SWIFT: FOREEE2X) või
EE401700017002872300 Nordea Bank Finland PLC Eesti filiaal (SWIFT: NDEAEE2X),
märkides viitenumbriks 99916700005206.
Väljamõistetud summade tasumist tõendaval dokumendil tuleb selgituses näidata kriminaalasja
number ning isiku nimi, kelle eest menetluskulud tasuti.
Väljamõistetud summade vabatahtlikult tasumata jätmisel määratud tähtaja jooksul peale
kohtuotsuse jõustumist pööratakse kohtuotsus sundtäitmisele kohtutäituri kaudu.
Sundtäitmisega kaasnevad süüdimõistetule täitemenetluse kulud.

Edasikaebamise kord

Kohtuotsuse peale on õigus kohtumenetluse poolel esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon        esitatakse    Tartu      Ringkonnakohtule        kirjalikult     vormistatuna
viieteistkümne (15) päeva jooksul alates otsuse avalikult teatavakstegemisest. Vahistatud
süüdistatav või tema kaitsja võib esitada apellatsiooni viieteistkümne (15) päeva jooksul alates
süüdistatavale kohtuotsuse koopia kätteandmisele järgnevast päevast.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA

Süüdistus

Jaanus Kõõrat süüdistatakse selles, et tema juhtis 14.detsembril 2015.a kella 00:05 paiku Tartus
Vanemuise 64 juures mootorsõidukit Ford KA reg nr XXX, olles alkoholijoobes
(alkoholisisaldus väljahingatavas õhus oli 0,99 mg/l kohta), omamata vastava kategooria
mootorsõiduki juhtimise õigust ning põhjustas liiklusõnnetuse, sõites vastu tänavavalgustuse
posti.
Sellega pani Jaanus Kõõra toime mootorsõiduki juhtimise joobeseisundis, s.o KarS § 424
järgi kvalifitseeritava kuriteo.

Kokkulepe

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga ning jõudsid kokkuleppele prokuröri poolt kohtus nõutava karistuse
liigis ja määras.

KarS § 424 järgi ettenähtud kuriteo toimepanemise eest nõuab prokurör kohtus süüdistatavale
karistuseks 6 kuus vangistust.
Lähtudes KarS § 74 lg 1 ei pöörata mõistetavat vangistust täielikult täitmisele, kui Jaanus Kõõra
ei pane 1 aasta pikkuse katseaja jooksul toime uut kuritegu ja täidab talle KarS § 75 sätestatud
käitumiskontrolli ajaks pandud kontrollnõudeid ning kohustusi: elab kohtu määratud alalises
elukohas; ilmub kriminaalhooldaja määratud ajavahemike järel kriminaalhooldusosakonda
registreerimisele; allub kriminaalhooldaja kontrollile oma elukohas ning esitab talle andmeid
oma kohustuste täitmise ja elatusvahendite kohta; saab kriminaalhooldusametnikult eelneva loa
elukohast lahkumiseks Eesti territooriumi piires kauemaks kui viieteistkümneks päevaks; saab
kriminaalhooldusametnikult eelneva loa elu-, töö- või õppimiskoha vahetamiseks; saab
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.
KarS § 75 lg 2 p 8 alusel, arvestades kuriteo toimepanemise asjaolusid ning süüdlase isikut
määrata, et Jaanus Kõõra on kohustatud osalema kriminaalhooldusametniku poolt määratud
sotsiaalprogrammis.

Menetlus kohtus

Kohtuistungil tunnistas süüdistatav, et talle on avaldatud kokkulepe arusaadav ja ta jäi kohtus
selle juurde. Kaitsja ja prokurör jäid sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tõelist tahet ja
kriminaalasja menetlemisel on järgitud kokkuleppemenetluse kohaldamise sätteid.

Jaanus Kõõra tuleb süüdi tunnistada KarS § 424 järgi ja mõista talle karistus vastavalt
kokkuleppele.

Kriminaalasjas tsiviilhagi esitatud ei ole. Konfiskeerimisele kuuluv vara ja asitõendid
puuduvad.
Menetluskuludena kuulub Jaanus Kõõralt KrMS § 180 lg 1 alusel riigituludesse
väljamõistmisele süüdimõistava kohtuotsusega kaasnev sundraha, mis kuulub kiirmenetluse
korral vastavalt KrMS § 2565 lg 2 vähendamisele, ja kohtueelses menetluses ning kohtuistungil
osalenud kaitsja tasu. Arvestades väljamõistetavate menetluskulude suurust ning samuti
süüdistatava enda taotlust menetluskulude tasumiseks pikema tähtaja jooksul, leiab kohtunik,
et on alust arvata, et menetluskulude korraga äratasumine käiks süüdistatavale ilmselt üle jõu.
Seega on põhjendatud kohaldada KrMS § 180 lg 3 ning määrata menetluskulude tasumiseks
süüdistatavale pikem tähtaeg koos võimalusega tasuda menetluskulud osade kaupa.

Kohtuotsuse tegemisel juhindus kohus KrMS § 180, § 2565, § 248 ja § 249.

Kohtunik Anneli Tanum
/allkirjastatud digitaalselt/
