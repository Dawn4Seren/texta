                                KOHTUOTSUS
                                  EESTI VABARIIGI NIMEL


Kohus                         Pärnu Maakohus
Otsuse tegemise aeg ja koht   11. jaanuar 2016.a. Pärnu Kuninga tn kohtumaja
Kriminaalasja number          1-16-124 (16267000017)
Kohtunik                      Rubo Kikerpill
Kohtuistungi sekretär         Jaanika Lusti
Prokurör                      Abiprokurör Liisa Nuut
                              Rando Hunt süüdistuses KarS § 424 järgi kokkuleppemenetluses
Kriminaalasi
                              kiirmenetluse korras

Süüdistatav
                              Rando Hunt
                              Isikukood või sünniaeg:     38107104214
                              Karistatus:                 kriminaalkorras karistatud ühel korral:
                              - Pärnu Maakohtu 23.04.2012. a otsusega KarS § 424 alusel 5 kuud
                              vangistust, KarS § 74 lg 1 alusel katseajaga 18 kuud (katseaeg
                              23.04.2012. a kuni 22.10.2013. a)
                              Tõkend:                     Ei ole kohaldatud

Kaitsja                       Vandeadvokaat Avo Pärmann

RESOLUTSIOON                  Juhindudes KrMS § 248 lg 1 p 5, § 249, § 2565 kohus otsustas:
Süüdi tunnistada Rando Hunt KarS § 424 järgi ning mõista talle karistuseks 6 (kuus) kuud
vangistust.

KarS § 74 lg 1 ja 3 alusel mõistetud vangistust tingimisi mitte kohaldada ja täies ulatuses
täitmisele mitte pöörata, kui Rando Hunt ei pane 1 (ühe) aastase katseaja jooksul toime uut
tahtlikku kuritegu ja täidab talle katseajaks kooskõlas KarS §-ga 75 lg 1 p 1-6 pandud
kontrollnõudeid ja kohustusi:
1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;

                                               1 (4)
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 alusel määrata Rando Hunt´ile kohustus mitte tarvitada alkoholi.

KarS § 75 lg 2 p 8 alusel määrata Rando Hunt´ile                              kohustuseks     osaleda
kriminaalhooldusametniku poolt määratavas sotsiaalprogrammis.

Katseaja alguseks lugeda kohtuotsuse kuupäev.

KarS § 50 lg 1 p 1 alusel kohaldada Rando Hunt´ile lisakaristusena mootorsõiduki
juhtimisõiguse äravõtmist 5 (viieks) kuuks.

Lisakaristuse aja algust arvata alates kohtuotsuse jõustumisest.

LS §-le 127 kohaselt on isik, kelle suhtes on jõustunud juhtimisõiguse äravõtmise otsus, kohustatud
5 (viie) tööpäeva jooksul otsuse jõustumisest arvates loovutama oma juhiloa Maanteeametile.

Välja mõista Rando Hunt`ilt KrMS § 179 lg 1 p 2 ja § 2565 lg 2 alusel riigituludesse sundraha
322,50 eurot ning tasu riigi õigusabi eest 120 eurot, kokku 442,50 eurot.

Riigi kasuks välja mõistetud menetluskulud tasuda Maksu- ja Tolliameti a/a nr:
EE351010052031000004 SEB Pank AS-is või a/a nr: EE502200221014193355 Swedbank AS-is või
a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700001640. Selgituseks märkida: menetluskulud, isiku nimi,
kriminaalasja number.

Välja mõistetud summad tasuda 30 päeva jooksul kohtuotsuse jõustumise hetkest. Kui rahalised
nõuded pole täies ulatuses tähtajaks täidetud suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Kohtuotsuse jõustumisel saata kohtuotsuse ärakiri Maanteeametile teadmiseks.

EDASIKAEBAMISE KORD
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas on
kohtulahendi teinud ebaseaduslik kohtukoosseis.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni
ka juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse kirjalikult vormistatuna Tallinna Ringkonnakohtule 15 päeva jooksul alates
otsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või määruskaebuse
lahendamise menetluses. Määruskaebus tuleb esitada Pärnu Maakohtule 15 päeva jooksul alates
päevast, mil isik sai vaidlustatavast lahendist teada või pidi teada saama.




                                                  2 (4)
ASJAOLUD JA MENETLUSE KÄIK

Rando Hunti süüdistatakse selles, et tema, 08.01.2016. a kella 06.40 ajal, juhtis alkoholijoobe
seisundis X linnas X 17 juures mootorsõidukit Citröen Berlingo, riikliku registreerimismärgiga X.
Rando Hundi kontrollimisel tõendusliku alkomeetriga Dräger ALCOTEST 7110 EST nr. ARDM-
0085 tuvastati Rando Hundi ühes liitris väljahingatavas õhus alkoholi sisalduse lõplikuks
mõõtetulem 0,78 mg/l alkoholi, milline on joobeseisundiks liiklusseaduse § 69 lg 2 p 1 kohaselt.
Rando Hunt rikkus joobeseisundis mootorsõidukit juhtides liiklusseaduse § 69 lg 1.
Seega Rando Hunt mootorsõiduki juhtimisega joobeseisundis, pani toime KarS § 424 järgi
kvalifitseeritava kuriteo.

Prokurör taotles Rando Hunti süüdi tunnistamist ning talle karistuseks 6 kuu pikkuse vangistuse
mõistmist. KarS § 74 lg 1 ja 3 alusel mõistetud vangistust tingimisi mitte kohaldada ja täies ulatuses
täitmisele mitte pöörata, kui Rando Hunt ei pane 1 (ühe) aastase katseaja jooksul toime uut tahtlikku
kuritegu ja täidab talle katseajaks kooskõlas KarS §-ga 75 lg 1 p 1-6 pandud kontrollnõudeid ja
kohustusi:
1) elab kohtu määratud alalises elukohas;
2) ilmub kriminaalhooldaja määratud ajavahemike järel kriminaalhooldusosakonda
registreerimisele;
3) allub kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saab kriminaalhooldusametnikult eelneva loa elu-, töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.

KarS § 75 lg 2 p 2 alusel määrata kohustus mitte tarvitada alkoholi
KarS § 75 lg 2 p 8 alusel määrata kohustuseks osaleda kriminaalhooldusametniku poolt määratavas
sotsiaalprogrammis.
Katseaja alguseks lugeda kohtuotsuse kuupäev.
KarS § 50 lg 1 p 1 alusel võtta lisakaristusena Rando Hundilt ära mootorsõiduki juhtimise õigus 5
(viieks) kuuks. Lisakaristuse aja algust arvata alates kohtuotsuse jõustumisest.

Kaitsja jäi sõlmitud kokkuleppe juurde ja palus selle kinnitada.

MAAKOHTU SEISUKOHT
Kohtuistungil süüdistatav kinnitas, et on kokkuleppest aru saanud ja nõustus sellega. Kaitsja ja
prokurör jäid sõlmitud kokkuleppe juurde.
Kohtuliku arutamise põhjal tegi kohus järeldused, et süüdistatava süüditunnistamine ja kokkuleppe
sõlmimine on olnud süüdistatava tõelise tahte avaldus ja kriminaalasja menetlemisel on järgitud
kokkuleppemenetluse sätteid. Kohus tuvastas kriminaalasja menetlemisel, et tõendamiseseme
asjaolud on selged ning süüdistatav tuleb süüdi mõista vastavalt sõlmitud kokkuleppele. Karistust
kergendavaid ja raskendavaid asjaolusid kohus ei tuvastanud.
Tsiviilhagi ei ole.
Asitõendeid ei ole.
Kriminaalmenetluse seadustiku § 173 lg 2 sätestab, et menetluskulud hüvitab kohustatud isik
menetleja määratud ulatuses.



                                                  3 (4)
Seega tuleb süüdlaselt välja mõista KrMS § 179 lg 1 p 2, § 175 ja § 180 lg 1 alusel riigituludesse
sundraha 322,50 eurot ning tasu riigi õigusabi eest 120 eurot.



/allkirjastatud digitaalselt/

Rubo Kikerpill
Kohtunik




                                               4 (4)
