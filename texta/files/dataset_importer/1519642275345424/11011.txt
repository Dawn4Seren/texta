                                                                                           1




                           KOHTUOTSUS
                                EESTI VABARIIGI NIMEL

Kohus                           Viru Maakohus

Otsuse tegemise aeg ja koht     07. juuli 2016, Rakvere kohtumaja

Kriminaalasja number            1-16-5932 (15240100101)

Kohtunik                        Heli Väinaste

Kohtuistungi sekretär           Enjar Malm

Prokurör                        Marge Voogma


Kriminaalasi                    Andrei Jevdokimovi süüdistuses KarS § 184 lg 2 p 2 järgi
                                kokkuleppemenetluses


Süüdistatav                     ANDREI JEVDOKIMOV, isikukood 38905085220, Eesti
                                Vabariigi kodanik, põhiharidus, emakeel eesti keel, elukoht
                                xxxx, töökoht xxxx, varem kriminaalkorras karistatud
                                09.11.2009 Viru Maakohtu poolt KarS § 184 lg 2 p 1 järgi 3 a
                                6 k vangistusega, millest KarS § 74 lg 2 alusel pöörati kohe
                                täitmisele 1 a 1 k vangistust, ülejäänud 2 a 5 k vangistuse
                                kandmisest vabastati KarS § 74 alusel tingimisi 3 a katseajaga,
                                väärteokorras karistamata, tõkend elukohast lahkumise keeld
                                kohaldatud 16.03.2016

Kaitsja                         Monica Meristo-Dmitrijev


RESOLUTSIOON:
Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                           otsustas:

Süüdi tunnistada ANDREI JEVDOKIMOV KarS § 184 lg 2 p 2 järgi ning karistuseks mõista 3
(kolm) aastat vangistust.

Mõistetud vangistust ei pöörata KarS § 73 lg 1,3 alusel tingimisi täitmisele, kui Andrei
Jevdokimov ei pane kolme aastasel katseajal toime uut tahtlikku kuritegu.
                                                                                             2

Andrei Jevdokimovile määratud katseaja alguseks lugeda 07.07.2016.

Tõkend elukohast lahkumise keeld Andrei Jevdokimovi suhtes tühistada kohtuotsuse
jõustumisel.

KrMS § 180 lg 3 alusel jätta Andrei Jevdokimovilt menetluskuluna väljamõistmisele kuuluv
kaitsjatasu v.-adv. Rainer Objarteli poolt osutatud õigusabi eest summas 48 eurot riigi kanda.

KrMS § 175 lg 1 p 9, 179 lg 1 p 1 alusel välja mõista Andrei Jevdokimovilt menetluskuluna
sundraha 1075 (üks tuhat seitsekümmend viis) eurot riigituludesse.

KrMS § 175 lg 1 p 3 alusel välja mõista Andrei Jevdokimovilt menetluskuluna ekspertiisitasu 95
(üheksakümmend viis) eurot riigituludesse.

KrMS § 180 lg 3 ja KarS § 66 lg 3 alusel võimaldada Andrei Jevdokimovil tasuda
kriminaalmenetluse kulud kokku summas 1170 eurot ositi 12 kuu jooksul, tasudes alates
kohtuotsuse jõustumisest igakuiselt 97,50 eurot. Menetluskulude osamaksed tasuda Maksu- ja
Tolliameti      arveldusarvele      SEB       Pank    EE351010052031000004,          Swedbank
EE502200221014193355, Nordea Pank EE401700017002872300 või Danske Bank
EE873300333499990003. Maksekorraldusele märkida viitenumber 99916700051030 ning
selgitus: „Andrei Jevdokimov, 1-16-5932, menetluskulude osamakse.“ Kui menetluskulude
osamakse ei ole tähtajaks tasutud, pööratakse otsus tasumata osas täitmisele kohtutäituri kaudu
täitemenetluse seadustikus sätestatud korras.

KrMS § 126 lg 3 p 4 alusel asitõendid – minigripp kilekott (pakend nr 5), musta värvi vutlaris
kaal kirjega „BL“ (pakend nr 3), plekkpurk piibuosadega, karp kaaluvihtidega, taimeveskid 2 tk
(pakend nr 6), plekkpurk kirjega „Red Bull“ (pakend nr 9) ja fooliumpaber (pakend nr 2),
millised asuvad Ida prefektuuri Rakvere politseijaoskonna asitõendite hoiuruumis (asitõendi
üleandmise-vastuvõtmise akt nr 36 28.03.2016) - kohtuotsuse jõustumisel hävitada.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.


SÜÜDISTUS

Andrei Jevdokimov on kohtu alla antud süüdistatuna selles, et tema isikuna, kes on varem
toime pannud KarS 12. ptk 1. jaos sätestatud kuriteo, omandas eeluurimisel täpselt
tuvastamata ajal ja isikult suures koguses, kokku 2,43 grammi hašišit, s.o kolm tumepruuni
tahke aine tükki massiga 2,30 g, mis on kanepist valmistatud hašiš, mille
tetrahüdrokannabinooli (THC) sisaldus on 4,6 % ja pruuni tahke aine tüki massiga 0,13 g, mis
on kanepist valmistatud hašiš, mille tetrahüdrokannabinooli (THC) sisaldus on üle 30 %,
hoidis saadud narkootilist ainet enda juures, oma elukohas xxxx, kus see 23.02.2015
läbiotsimise käigus leiti ja ära võeti.
                                                                                              3
Suures koguses narkootilise aine ebaseadusliku omandamise ja valdamisega isiku poolt, kes
on varem toime pannud KarS 12. ptk 1. jaos sätestatud kuriteo, pani Andrei Jevdokimov
toime KarS § 184 lg 2 p 2 järgi kvalifitseeritava kuriteo.


MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Andrei
Jevdokimovile mõistetavaks karistuseks KarS § 184 lg 2 p 2 järgi 3 (kolm) aastat vangistust.
KarS § 73 lg 1 ja 3 alusel jätta vangistus tingimisi kohaldamata ja määrata katseajaks 3 aastat.

Süüdistatav Andrei Jevdokimov on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Andrei Jevdokimov on
kokkulepet sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Andrei Jevdokimov tuleb süüdi tunnistada KarS § 184 lg 2 p 2 järgi ning mõista talle karistus
vastavalt kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis esimese astme kuriteo puhul on 2,5 kuupalga
alammäära, s.o 1075 eurot, KrMS § 175 lg 1 p 3 alusel ekspertiisitasu (arstlik
kohtutoksikoloogiaekspertiis) 95 eurot ning KrMS § 175 lg 1 p 4 alusel kaitsjatasu
kohtueelses menetluses v.-adv. Rainer Objarteli poolt osutatud õigusabi eest 48 eurot. KrMS
§ 180 lg 3 kohaselt menetluskulusid määrates arvestab kohus süüdimõistetu varalist seisundit
ja resotsialiseerumisväljavaateid. Kui menetluskulude hüvitamine ilmselt käib
süüdimõistetule üle jõu, jätab kohus osa neist riigi kanda. Kokkuleppe kohaselt tuleb Andrei
Jevdokimovilt menetluskuluna väljamõistmisele kuuluv kaitsjatasu summas 48 eurot jätta
riigi kanda. Andrei Jevdokimovilt kuuluvad väljamõistmisele sundraha ja ekspertiisitasu,
menetluskulud kokku summas 1170 eurot tuleb tasuda 12 kuu jooksul.

KrMS § 126 lg 3 p 4 alusel asitõendid – minigripp kilekott (pakend nr 5), musta värvi vutlaris
kaal kirjega „BL“ (pakend nr 3), plekkpurk piibuosadega, karp kaaluvihtidega, taimeveskid 2
tk (pakend nr 6), plekkpurk kirjega „Red Bull“ (pakend nr 9) ja fooliumpaber (pakend nr 2),
millised asuvad Ida prefektuuri Rakvere politseijaoskonna asitõendite hoiuruumis, kuuluvad
kohtuotsuse jõustumisel hävitamisele.

/allkirjastatud digitaalselt/

Heli Väinaste
Kohtunik
