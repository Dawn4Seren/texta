                                                                  Kriminaalasi nr 1-16-8130




                          KOHTUOTSUS
                               EESTI VABARIIGI NIMEL



Kohus                         Pärnu Maakohus

Otsuse tegemise aeg ja koht   23.september 2016.a., Kuressaare kohtumaja

Kriminaalasja number          1-16-8130 (16274000165)

Kohtukoosseis                 Kohtunik Kristel Pedassaar

Kohtuistungi sekretär         Häli Altmets
                              Mehis Suurhans süüdistusasi kuriteos Karistusseadustiku
Kriminaalasi                  (KarS)    §     424  järgi    avalikul    kohtuistungil
                              kokkuleppemenetluses
Prokurör                      Svetlana Maripuu


Süüdistatav

                              MEHIS SUURHANS, ik 39412190017



                              Kohtueelses menetluses kaitsja riigi õigusabi korras advokaat
Kaitsja
                              Ott Lepmets, kaitsja osavõttu kohtuistungist ei taotlenud
RESOLUTSIOON

1. Süüdi tunnistada Mehis Suurhans kuriteos KarS § 424 järgi ja mõista karistuseks
rahaline karistus 200 (kakssada) miinimumpäevamäära ehk 200 x 10 = 2000,00 (kaks
tuhat) eurot riigituludesse.

2. KarS § 73 alusel jätta Mehis Suurhans’ule mõistetud rahaline karistus tingimisi
kohaldamata katseajaga üks (1) aasta kuus (6).

3. Katseaeg hakkab kulgema kohtuotsuse kuulutamisest, so. 23.septembrist 2016.a.

Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2
sätestatule.
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib kohus
uuesti kohaldada liitkaristusest tingimisi vabastamist koos käitumiskontrolliga, allutades
süüdlase elektroonilisele valvele KrMS § 75 lg 2 punktis 9 sätestatud korras. Vangistuse
     1                                                                                   1
                                                            Kriminaalasi nr 1-16-8130
täitmisele pööramise korral võib kohus asendada selle üldkasuliku tööga KarS §-s 69
sätestatud korras.

4. KarS § 50 lg 1 p 1 alusel võtta Mehis Suurhans’ult lisakaristusena ära mootorsõiduki
juhtimise õigus kolmeks (3) kuuks, mille kandmise aja algust lugeda kohtuotsuse
jõustumisest.

   4.1. Saata kohtuotsuse ärakiri peale kohtuotsuse jõustumist Regionaalse Maanteeameti
    liiklusregistri büroole juhtimisõiguse äravõtmise osas registrisse kande tegemiseks.
   4.2. Mehis Suurhans on kohustatud viie tööpäeva jooksul otsuse jõustumisest arvates
    loovutama oma juhiloa Maanteeameti liiklusregistri büroole.

5. Välja mõista Mehis Suurhans’ult riigituludesse kriminaalmenetluse kulud:
- sundraha 645 (kuussada nelikümmend viis) eurot.
 - kaitsjatasu 246,72 eurot (kakssada nelikümmend kuus eurot 72 senti).
kokku menetluskulu 891,72 eurot (kaheksasada üheksakümmend üks eurot 72 senti).

Väljamõistetud menetluskulu tuleb Mehis Suurhans’ul tasuda igakuiste osamaksetena
kaheteist (12) kuu jooksul, igakuise makse suurus menetluskulul on 74,31 eurot. Igakuine
makse tuleb teostada hiljemalt kuu 30.–ks kuupäevaks. Esimene menetluskulude
osamakse teostada hiljemalt 30.oktoobriks 2016.a.

Mehis Suurhans’ul tasuda riigi kasuks välja mõistetud menetluskulud Maksu- ja Tolliameti
a/a nr: EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti filiaalis
või a/a nr: EE873300333499990003 Danske Bank AS Eesti filiaalis, kohustuslik on märkida
maksekorraldusele viitenumber 99916700068269 . Selgituseks märkida: menetluskulu,
Mehis Suurhans, kr asi 1-16-8130.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse kohtuotsus
kohtutäiturile täitmiseks täitemenetluse seadustikus kehtestatud korras ning lisandub
kohtutäituri tasu. Kui nõude tasub teine isik, siis selgitusse lisada, kelle eest nõue
tasutakse.

Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja arvatud
juhul, kui tegemist on KrMS 9. peatüki 2. jao sätete või § 339 lõike 1 rikkumisega (KrMS
§ 318 lg 3 p 4). Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu,
see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe (KrMS § 318 lg 4).
Apellatsioon esitatakse kirjalikult Tallinna Ringkonnakohtule otsuse teinud kohtu kaudu
15 päeva jooksul arvates kohtuotsuse kuulutamisest. Apellatsiooni võib otsuse teinud
kohtule esitada ka faksi teel.
Apellatsioon jäetakse läbi vaatamata ja tagastatakse kohtumääruse alusel, kui
apellatsioonitähtaeg on mööda lastud.
Kriminaalmenetluse kulude hüvitamise otsustuse võib vaidlustada kohtuotsusest eraldi,
esitades selles osas määruskaebuse Pärnu Maakohtu Kuressaare kohtumajja 15 päeva
jooksul kohtuotsuse kuulutamisest.

     2                                                                                  2
                                                                      Kriminaalasi nr 1-16-8130

Süüdistus.
MEHIS SUURHANS´u süüdistatakse selles tema 20.08.2016 kella 02.53 paiku juhtis
Kuressaare linnas, Vete tn XX juures sõiduautot XXX registreerimise märgiga XXXXXX
alkoholi tarvitamisest tingitud joobeseisundis, mõõdetuna tõendusliku alkomeetriga Lion
Intoxilyzer 8000 nr 80-005399, test XX/00637/16 alkoholisisaldusega väljahingatavas õhus
0,96 mg/l, laiendmääramatus +/- 0,09 mg/l, lõplik tulemus 0,87 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse juht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Oma sellise tegevusega, mis seisnes mootorsõiduki juhtimises joobeseisundis, pani MEHIS
SUURHANS toime KarS § 424 järgi kvalifitseeritava kuriteo

Prokuröri poolt kohtus Mehis Suurhans’ule nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks rahaline karistus 200
(kakssada) miinimumpäevamäära, so 10x200=2000,00 (kaks tuhat) eurot riigituludesse. KarS
§ 73 alusel jätta rahaline karistus kohaldamata tingimisi katseajaga üks (1) aasta kuus (6) kuud.
Mõistetud karistust ei pöörata täielikult või osaliselt täitmisele, kui ta ei pane kohtu poolt
määratud katseajal toime uut tahtlikku kuritegu ning käesoleva paragrahvi lõigetest 4 ja 5 ei
tulene teisiti. KarS § 50 lg 1 kohaselt võtta lisakaristusena ära mootorsõiduki juhtimisõigus
kolmeks (3) kuuks.


Süüdistatav Mehis Suurhans andis kohtus ütlusi, et saab kokkuleppest aru ja nõustub sellega.
Karistuse iseloom ja olemus on arusaadavad. Palub määrata väljamõistmisele kuuluva
menetluskulu tasumisele ositi 12 kuu jooksul.

Prokurör ja kaitsja jäid kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid asjaolusid
ei esine. Kokkulepe on sõlmitud süüdistatava vabal tahtel ja on talle arusaadav. Kokkulepe
sõlmiti kaitsja juuresolekul. Kohus tunnistab Mehis Suurhansu süüdi kuriteos KarS § 424 järgi
ning mõistab temale kokkuleppes kokkulepitud karistuse. KarS § 56 alusel karistuse mõistmisel
kohtu poolt arvestatakse karistust kergendavaid ja raskendavaid asjaolusid. Mehis Suurhans
karistust kergendavad ja raskendavad asjaolud puuduvad.
Tõkend – tõkendit ei kohaldatud.
Tsiviilhagi – tsiviilhagi puudub
Asitõendid – asitõendina vaadeldud esemed puuduvad.

Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis vastab
raskeima kuriteo astmele. Süüdimõistetu poolt toime pandud kuritegu on II raskusastme
kuritegu (KarS § 4 lg 3). Sundraha suuruseks KrMS § 175 lg1 p 9, 179 kohaselt on II
raskusastme kuriteos süüdimõistmise korral 1,5 palgaalammäära. Palga alammääraks on
alates 01.01.2016.a. 430.00 eurot ning seega on sundraha suuruseks 1,5x430 eurot = 645
EUR-i.


      3                                                                                       3
                                                                   Kriminaalasi nr 1-16-8130
- Määratud kaitsjale makstud tasu on vastavalt KrMS § 175 lg 1 p 4 menetluskulu
mis KrMS § 180 lg1 alusel kuulub väljamõistmisele süüdistatavalt. Mehis Suurhansule riigi
õigusabi korras määratud kaitsja taotluse alusel on kohtueelses menetluses kaitsjale tasuks ja
kuludeks arvestatud 246,72 eurot (sisaldab käibemaksu), mis vastavalt karistuskokkuleppele
kuulub süüdistatavalt väljamõistmisele. Kohtuistungist kaitsja osavõttu ei ole süüdistatav
taotlenud.
KrMS § 180 lg 3 alusel määrab kohus vastavalt karistuskokkuleppele menetluskulu
tasumisele ositi 12 kuu jooksul.

allkirjastatud digitaalselt/
Kristel Pedassaar
Kohtunik




      4                                                                                    4
