                                                                                  2-16-3691




                            KOHTUMÄÄRUS
                            (Pankrotimäärus)

Kohus                          Pärnu Maakohus

Kohtukoosseis                  Kohtunik Ivika Sillaots
                               sekretär Marika Pull juuresolekul
Pankrotmääruse tegemise        14. aprill 2016, kell 16.00, Pärnu
aeg ja koht
Tsiviilasja number             2-16-3691

Tsiviilasi                     Võlgniku J.O.’i pankrotiavaldus             enda    pankroti
                               väljakuulutamiseks
Menetlusosalised ja nende      Pankrotiavalduse    esitaja/võlgnik       J.O.,     isikukood
esindajad                      xxxxxxxxxxx, elukoht Xxxxxxxxxxx
                               Ajutine pankrotihaldur Raivo Piirla
Kohtuistungi toimumise aeg     Avalik kohtuistung 08.04.2016
RESOLUTSIOON                   Juhindudes PankrS § 13 lg 1 ja 2; § 23, § 31, § 32; § 91 lg 1,
                               § 150 lg 2 ja TsMS § 172 lg 1, 661 lg 2
   1. Rahuldada J.O.’i avaldus enda pankroti väljakuulutamiseks.
   2. Kuulutada välja J.O.’i (O., isikukood xxxxxxxxxxx) pankrot.
   3. Määrata J.O.’i (pankrotis) pankrotihalduriks Raivo Piirla, pankrotihalduri
      tunnistus 83, Õigusbüroo Edikte OÜ, J.Köleri 3-3, Tallinn, tel/fax 601 5860, mob
      5014 261, e-post: edikte@edikte.ee.
   4. Määrata J.O.’i (pankrotis) võlausaldajate esimese üldkoosoleku ajaks 10. mai
      2016 algusega kell 14.00 Pärnu Maakohtu Pärnu kohtumajas (Rüütli 19, II korrus,
      saal nr 3).
   5. Kohustada võlgnik J.O.’i (pankrotis) ilmuma vande andmiseks vara, võlgade ja
      majandus- või kutsetegevuse kohta 10. mail 2016 kell 13.50 Pärnu Maakohtusse
      (aadressil Rüütli tn 19, Pärnu linn, II korrus, saal 3). J.O.’i ilmumata jäämisel võib
      kohus teda trahvida või kohaldada tema suhtes sundtoomist või aresti kuni
      kolmeks kuuks.
   6. Määrata J.O.’i (pankrotis) ajutise pankrotihalduri Raivo Piirla töötasu ja
      kulutused kokku 727 (seitsesada kakskümmend seitse) eurot (sisaldab seaduses
      ettenähtud makse, v.a käibemaks), millest 397 (kolmsada üheksakümmend seitse)


                                                                                       1 (5)
                                                                                    2-16-3691

       eurot (lisandub käibemaks xxxxxxxxxxx) maksta välja riigi vahenditest ja
       xxxxxxxxxxx (kakssada viiskümmend eurot ja 60 senti) maksta välja
       pankrotivara arvelt Õigusbüroo Edikte OÜ, registrikood 10523526,
       arveldusarvele nr Xxxxxxxxxxx. Avaldaja kantud menetluskulud, sh. tasutud
       riigilõiv, jätta avaldaja kanda.
   7. Pankrotihalduril esitada Pärnu Maakohtule PankrS § 132 lg 1 nimetatud
      ettekanne pankrotivara kohta hiljemalt 3 kuu möödumisel pankroti
      väljakuulutamisest.
   8. Avaldada väljaandes Ametlikud Teadaanded pankrotiteade, milles märkida
      pankroti väljakuulutanud kohtu nimi, pankrotimääruse tegemise kuupäev ja
      kellaaeg, andmed võlgniku ja halduri kohta, ettepanek võlausaldajatele oma
      nõuete esitamiseks ja nõuete esitamise tähtaeg ning võlausaldajate esimese
      üldkoosoleku toimumise aeg ja koht. Pankrotiteates märkida nõuete tähtaegselt
      esitamata jätmise tagajärjed ja seda, et võlgnikule võlgnevate kohustuste täitmist
      võib vastu võtta üksnes haldur.
   9. Pankrotimäärus kuulub viivitamata täitmisele.
   10. Määrus saata ajutise halduri tasu väljamaksmise osas täitmiseks Riigi
       Tugiteenuste Keskusele, võlgnikule, pankrotihaldurile ja kohtutäitur Rocki
       Albertile, Rannar Liitmaale ja Svetlana Põllule.
Edasikaebamise kord
Määruse peale võib esitada määruskaebuse 15 päeva jooksul pankrotiteate avaldamisest
väljaandes Ametlikud Teadaanded Tallinna Ringkonnakohtule Pärnu Maakohtu Pärnu
kohtumaja kaudu.

Pankrotiavalduse esitaja nõue ja selle aluseks olevad asjaolud

07.03.2016 esitas J.O. Pärnu Maakohtule pankrotiavalduse enda pankroti väljakuulutamiseks ja
kohutustest vabastamise avalduse. Pankrotiavalduse kohaselt on J.O. püsivalt maksevõimetu,
temal on käesoleva avalduse esitamise seisuga kohtutäiturite Rocki Alberti, Rannar Liitmaa,
Kersti Kaljula, Eha Nikkeri ja Svetlana Põllu juures täitmisel võlgnevusi summas 5205,50
eurot, Maksu- ja Tolliameti andmetel on võlgnevus kokku 5561,03 eurot. Vara puudub.
Võlgniku ainus sissetulek on töötasu, mis kulub eluasemekulude ja üüri maksmisele.
Töötasust ei jätku kõigi kohustuste teenindamiseks, abikaasa sissetulek on vaid 63,35 eurot
kuus. Palgast ei jätku kõigi kohustuste teenindamiseks, sissetuleku suurendamiseks
võimalused puuduvad.
Kohus leidis, et võlgniku avaldus on põhjendatud ja võlgniku maksejõuetust on piisavalt
põhistatud, et nimetada võlgnikule ajutine haldur. Kohtul oli alust arvata, et võlgnik ei suuda
rahuldada võlausaldajate nõudeid ning see suutmatus tulenevalt võlgniku majanduslikust
olukorrast ei ole ajutine. 21.03.2016 määrusega võttis Pärnu Maakohus J.O.’i
pankrotiavalduse menetlusse ja määras ajutiseks pankrotihalduriks Raivo Piirla.

Pankrotihalduri aruanne
Järelepärimiste tulemusena pankadesse selgus, et J.O. omab alljärgnevaid arvelduskontosid:
LHV Pank, AS DNB Pank, BIGBANK AS ja AS Tallinna Äripank on teatanud, et nimetatud
pankades võlgnikul arvelduskontosid ei ole.
AS SEB teatab, et J.O., isikukood xxxxxxxxxxx omab AS-is SEB Pank arvelduskontot nr
EE461010010484076012 konto seis null eurot.


                                                                                         2 (5)
                                                                                    2-16-3691

AS Nordea Pank Eesti filiaal teatab J.O., isikukood xxxxxxxxxxx omab    arvelduskontot
number EE501700017001078396 konto seis null eurot.
AS Swedbank teatab, et J.O. (ik. xxxxxxxxxxx) omab arvelduskontot nr
EE042200221026373697, jääk null eurot.
Eestis tegutsevad suuremad liisinguandjad on oma vastustes teatanud, et võlgnik ei ole
sõlminud liisingulepinguid.

Tartu Maakohtu Kinnistusosakonna kinnistusraamatu andmetel ei ole võlgnikul seisuga
24.03.2016 registreeritud kinnisvara Eesti Vabariigis.
Maanteeameti vastusest 04.04.2016 nähtub, et liiklusregistris J.O.’il sõidukeid ega väikelaevu
ei ole.
Majandus-ja Kommunikatsiooniministeeriumi infosüsteemide ja registrite osakonna andmetel
ei ole ehitusregistris ehitisi kui vallasasju J.O.’i nimel.

Kohtutäiturite ja Pankrotihaldurite Koja poolt e-posti teel saadud vastuse kohaselt võlgniku
J.O.’i suhtes/kasuks algatatud ja menetluses olevad täitemenetlused on järgmised:
1) toimiku number 181/2009/339, avamise kuupäev 04.03.2009, sissenõudja OÜ AKTIVA
FINANTS (registrikood 10746479), nõue summas 1297,08 eurot, täitur Svetlana Põld;
2) toimiku number 176/2007/2986, avamise kuupäev 04.09.2007, sissenõudja Julianus Inkasso
Agentuur AS ( registrikood 10686553) nõue summas 351.69 eurot, täitur Rocki Albert;
3) toimiku number 175/2012/437, avamise kuupäev 06.02.2012.a, sissenõudja Politsei ja
Piirivalve Amet (registrikood 70008747), nõue summas 20,00 eurot täitur Rannar Liitmaa;
4) toimiku number 175/2009/4054, avamise kuupäev 17.09.2012.a, sissenõudja Lääne Politsei
Prefektuur (registrikood 70006760), nõue summas 57,52 eurot täitur Rannar Liitmaa;
5) toimiku number 175/2009/3874 avamise kuupäev 04.11.2009, sissenõudja Lääne Politsei
Prefektuur (registrikood 70006760), nõue summas 38,35 eurot, täitur Rannar Liitmaa;
6) toimiku number 175/2008/98 , avamise kuupäev 15.01.2008, sissenõudja Maksu- ja
Tolliamet nõue summas 512.89 eurot, täitur Rannar Liitmaa.
Kokku täitemenetlustes menetluses olevad nõuded 2277,53 eurot.

J.O.’i töötasu on 430.- eurot kuus, töökoht Xxxxxxxxxxx. Muud andmed vara kohta
puuduvad.

J.O.’i võlad moodustuvad järgnevast:
J.O.’i suhtes täitmisel olevaid nõudeid kokku summas 2277,53 eurot, täitemenetlused peatatud
nõuete kogusumma 2841,99 eurot. Pankrotiavaldusele lisatud võlgade nimekirja kohaselt on
võlgnikul pankrotiavalduse esitamisel kohtutäiturite juures täitmisel võlgnevusi 5205,50 eurot,
Maksu- ja Tolliameti andmetel on võlgnevus kokku 5561,03 eurot.
Võlgniku kohustused moodustavad vähemalt 10 766,53 eurot ja vara kohustuste katteks
puudub. Maksejõuetuse põhjused on seotud sellega, et võlgniku sissetulekud ei võimalda oma
kohustusi täita, tegemist on muu asjaoluga PankrS§ 22 lg 5 mõttes.
Täitemenetluses täitmisel olevatest nõuetest selgub, et võlgniku makseraskuste tekkisid juba
aastast 2007.a.
Aruandes tuleb anda ka arvamus, kas isik on toime pannud kuriteoga tunnustega teo, mis
põhjustas maksejõuetuse, selles osas märgib ajutine haldur et sellised andmed puuduvad.



                                                                                         3 (5)
                                                                                    2-16-3691

Ajutine haldur on tuvastanud, et võlgnikul puudub vara ja vara tagasivõitmise võimalused,
hinnates kõiki teadaolevaid faktilisi asjaolusid kogumis, pankrotimenetluse käigus
võlausaldajate nõuded rahuldamist ei leia.

PankrS § 171 lg 11 kohaselt kui esineb käesoleva seaduse § 29 lõigetes 1 ja 2 nimetatud alus
menetluse raugemiseks ja võlgnik on esitanud kohtule kohustustest vabastamise avalduse,
kuulutab kohus pankroti välja, kui ei esine käesoleva paragrahvi lõikes 2 sätestatud aluseid.
Võlgnik on esitanud avalduse kohustustest vabastamise menetluse algatamiseks. Ajutisele
haldurile ei ole teada asjaolusid, mis vastavalt PankrS 171 lg-le 2 tingiksid pankroti välja
kuulutamata jätmise, sellisel juhul tuleks võlgniku pankrot välja kuulutada (PankrS§ 171 lg
1.1), ajutine haldur annab enda nõusoleku olla edaspidises menetluses pankrotihalduriks.

Ajutise halduri tasu ja kulutuste arvestus on järgmises koosseisus:
Ajutise halduri on teinud järelepärimisi kolmandatele isikutele – 1 tundi; dokumentidega
tutvumine ja analüüsimine – 3 tundi; aruande koostamine – 3 tundi.
Eelpoolnimetatud ülesannete täitmisega kulunud tunnid kokku 7 tundi, ajutine haldur palub
rakendada tunnitasu määra xxxxxxxxxxx, kokku xxxxxxxxxxx, muud kulud büroo-,
transpordi- ja sidekulud kokku summas xxxxxxxxxxx. Kõik kokku xxxxxxxxxxx.
Pankroti väljakuulutamise korral taotleb ajutine haldur menetlusabi pankrotimenetluse kulude
katteks, s.o xxxxxxxxxxx väljamaksmist riigi vahenditest, sest võlgnikul puuduvad igasugused
vahendid pankrotimenetluse kulude ja tasu väljamaksmiseks.

Aruandes väljatoodust tulenevat teeb ajutine pankotihaldur kohtule ettepaneku:
1. otsustada J.O.’i, isikukood xxxxxxxxxxx, elukoht Xxxxxxxxxxx, suhtes pankroti
väljakuulutamine ja määrata esimese võlausaldajate üldkoosoleku aeg ja koht.
2. otsustada ajutise halduri Raivo Piirla pankrotimenetluse kulud ja tasu määramine summas
xxxxxxxxxxx sealhulgas riigi vahenditest maksta välja ajutise halduri tasu summas
xxxxxxxxxxxt, lisandub käibemaks xxxxxxxxxxx, kokku xxxxxxxxxxx ja xxxxxxxxxxx
maksta välja pankrotivara arvelt Õigusbüroo Edikte OÜ, registrikood 10523526, arveldusarve
number Xxxxxxxxxxx.

Kohtuistungil 08.04.2016. a võlgnik J.O. kinnitas, et on ajutise halduri aruande saanud ja
sellega tutvunud ning midagi lisada ei soovi, ta jääb esitatud pankrotiavalduse juurde. Ta
avaldas, et töötab Tallinnas ehitusel ja teeb korrastustöid, sissetulek on miinimumpalk. Kui
saab rohkem, siis kohtutäitur võtab osa võlgade katteks. Raskemaid töid ei saa teha, kuna
jalgadega on terviseprobleemid. Töövõimetuspensionär ta ei ole, alaealisi lapsi ei ole. Ajutine
pankrotihaldur Raivo Piirla jäi esitatud kirjaliku aruande juurde ja leidis, et J.O.’i pankrot
tuleb välja kuulutada.

Kohtu seisukoht

Kohus, tutvunud asjas kogutud kirjalike materjalidega, ajutise halduri aruande ja kuulanud ära
ajutise halduri arvamuse, leidis, et J.O.’i pankrot tuleb välja kuulutada.
Ajutise halduri poolt kohtule esitatud arvamuse kohaselt on võlgniku kohustuste suurus
vähemalt 10 766,53 eurot ja vara kohustuste katteks puudub. Võlgniku sissetulekuks on
töötasu brutotasuna 430 eurot, võlgnikul puudub selline vara, mida müüa kohustuste katteks,
võlgniku sissetulekud võimalda rahuldada kohustusi võlausaldajate ees. Võlgniku
maksejõuetus tulenevalt tema varaliselt seisundist ei ole ajutise iseloomuga.
Ajutine haldur Raivo Piirla on andnud nõusoleku tegutseda pankrotihaldurina.


                                                                                         4 (5)
                                                                                 2-16-3691

Eelpoolnimetatud asjaoludel kohus leiab, et võlgnik on püsivalt maksejõuetu ja tuleb välja
kuulutada pankrot. Pankrotihalduriks määrata Raivo Piirla, kes on selleks nõusoleku andnud,
vastab PankrS § 56 sätestatud nõuetele, on kinnitanud PankrS § 64 sätestatud
vastutuskindlustuse olemasolu ning enda sõltumatust võlgnikust ja võlausaldajatest. Samuti
tuleb määrata võlausaldajate I üldkoosoleku toimumise aeg ja kohustada võlgniku ilmuma
kohtusse vande andmiseks vara, võlgade ja äritegevuse kohta.
Kohus määrab ajutise halduri tasu ja kulude katteks, arvestades halduri ülesannete mahtu ja
keerukust xxxxxxxxxxx, mis on kooskõlas Pankrotiseaduse § 23 sätestatuga. Ajutise halduri
tasu on arvestatud 7 töötunni eest, xxxxxxxxxxx, mis jääb alla PankrS § 23 lg 3 sätestatud
ajutise halduri tasu ülemmäära. Samuti kinnitab kohus vajalikud kulud summas xxxxxxxxxxx.
Ajutine haldur taotleb töötasuna xxxxxxxxxxx väljamõistmist menetlusabi korras riigi
vahenditest, lisandub käibemaks xxxxxxxxxxx. Kohus on seisukohal, et ajutise halduri tasu ja
kulud tuleb välja mõista vastavalt soovitule, s.o xxxxxxxxxxx ulatuses Eesti Vabariigi
vahenditest ja xxxxxxxxxxx ulatuses pankrotivara arvelt.
Muude menetluskulude osas märgib kohus, et tasutud riigilõiv tuleb TsMS § 172 lg 1 kohaselt
jätta avaldaja kanda.



/allkirjastatud digitaalselt/
Ivika Sillaots
Kohtunik




                                                                                      5 (5)
