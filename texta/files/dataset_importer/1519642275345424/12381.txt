                        KOHTUMÄÄRUS
Kohus                             Tartu Maakohus

Kohtunik                          Zakaria Nemsitsveridze

Määruse tegemise aeg ja koht      16. juuni 2016, Tartu kohtumaja
                                  Tanel Tiiriku hagi Katri Mannase vastu 350 euro
Tsiviilasi
                                  väljamõistmiseks

Tsiviilasja number                2-16-8993

Menetlustoiming                   Hagiavalduse menetlusse võtmine; kompromissi kinnitamine ja
                                  menetluse lõpetamine
                                  Hageja: Tanel Tiirik (isikukood XXXX, elukoht XXXX)
Menetlusosalised ja nende
esindajad                         Kostja: Katri Mannas (isikukood XXXX, elukoht XXXX)


RESOLUTSIOON
1. Võtta menetlusse Tanel Tiiriku hagi Katri Mannase vastu 350 euro väljamõistmiseks.
2. Võtta vastu ja kinnitada poolte vahel 15.06.2016 toimunud kohtuistungil sõlmitud
   kompromiss, mis seisneb järgnevas:
   2.1. Katri Mannas tasub 192 eurot Tanel Tiiriku arveldusarvele nr XXXX haginõude ja
        menetluskulude katteks hiljemalt 01.08.2016.
   2.2. Pooled välistavad määruskaebuse esitamise õiguse.
   2.3. Tanel Tiirik taotleb poole riigilõivu tagastamist.
   2.4. Pooled kinnitavad, et neil ei ole muid omavahelisi nõudeid tsiviilasjas nr 2-16-8993.
   2.5. Pooled on teadlikud kompromissi sõlmimise tagajärgedest.
3. Lõpetada menetlus tsiviilasjas nr 2-16-8993 – Tanel Tiiriku hagi Katri Mannase vastu 350
   euro väljamõistmiseks.
4. Tagastada Tanel Tiiriku arveldusarvele nr XXXX tema poolt 9.06.2016 tasutud
   riigilõivust 37,50 eurot.
5. Jätta menetluskulud menetlusosaliste endi kanda.
6. Määrus kuulub viivitamatule täitmisele.
7. Määrus toimetada kätte menetlusosalistele.

Edasikaebamise kord ja tähtaeg
Määruse peale ei saa esitada määruskaebust kaebeõiguse välistamise tõttu (TsMS § 661 lg 4).
ASJAOLUD JA KOHTU SEISUKOHT
Tanel Tiirik esitas Tartu Maakohtule hagi Katri Mannase vastu 350 euro väljamõistmiseks.
Kohus kuulas pooled ära 15.06.2016. Pooled sõlmisid kompromissi.
Kohus leiab, et esitatud hagiavaldus vastab tsiviilkohtumenetluse seadustiku (TsMS) nõuetele ja
ei esine TsMS § 371 sätestatud menetlusse võtmisest keeldumise aluseid. TsMS § 430 lg 1
sätestab, et pooled võivad menetluse kuni hagi kohta tehtud lahendi jõustumiseni lõpetada
kompromissiga; kohus kinnitab kompromissi määrusega, millega ühtlasi lõpetab asja menetluse.
TsMS § 430 lg 3 kohaselt ei kinnita kohus kompromissi, kui see on vastuolus heade kommetega
või seadusega või rikub olulist avalikku huvi või kui kompromissi ei ole võimalik täita.
Käesoleval juhul on kohus seisukohal, et poolte tahe sõlmida kompromiss on tuvastatud.
Kompromiss ei ole vastuolus heade kommetega või seadusega ega riku olulist avaliku huvi ning
kompromissi on võimalik täita, seega ei esine aluseid kompromissi kinnitamata jätmiseks.
TsMS § 168 lg 3 kohaselt tuleb poolte võimalikud menetluskulud jätta nende endi kanda.
TsMS § 150 lg 2 p 1 alusel tuleb hagejale tagastada pool menetluses tasutud riigilõivust.



/allkirjastatud digitaalselt/


Zakaria Nemsitsveridze
Kohtunik
