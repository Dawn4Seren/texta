                        KOHTUMÄÄRUS
 Kohus                               Harju Maakohus

 Kohtunik                            Lukiina Vismann

 Määruse tegemise aeg ja koht        15. november 2016. a., Tallinn, Kentmanni kohtumaja

 Tsiviilasja number                  2-14-51135
 Tsiviilasi                          XXXX`i (pankrotis) pankrotimenetlus

 Menetlustoiming                     Pankrotimenetluse lõpetamise otsustamine

 Menetlusosalised ja nende           Võlausaldaja: XXXXOÜ (registrikood: XXXX, asukoht
                                     XXXX);
 esindajad
                                     Võlausaldaja esindaja: vandeadvokaat Margus Lentsius
                                     (Advokaadibüroo Lentsius & CASUS, asukoht Lõõtsa
                                     8A, 11415 TALLINN);
                                     Võlgnik: XXXX (pankrotis, isikukood          XXXX,
                                     rahvastikuregistrijärgne elukoht XXXX);
                                     Pankrotihaldur: Rein Vaiksaar (Causa Õigusbüroo OÜ,
                                     asukoht Raudtee 83, 11613 TALLINN, e-post:
                                     rein.vaiksaar@gmail.com).

RESOLUTSIOON
1. Kinnitada XXXX’i (pankrotis, isikukood XXXX) pankrotimenetluses pankrotihaldur
   Rein Vaiksaare poolt esitatud lõpparuanne ja lõpetada XXXX’i (pankrotis)
   pankrotimenetlus.
2. Vabastada Rein Vaiksaar           pankrotihalduri     kohustustest    XXXX’i   (pankrotis)
   pankrotimenetluses.
3. Iga võlausaldaja tunnustatud nõude osa, mille ulatuses on jäänud raha saamata:

 Jrk                  Võlausaldaja                     Rahuldamisjärk        Rahuldamata
 nr                                                                           nõude jääk
                                                                               (eurodes)

 1     XXXXOÜ                                                            I                 0

 2     XXXX                                                              I                 0

 3     AS Swedbank                                                      II           274,08

 4     AS Krediidipank                                                  II        75 833,37

 5     Kohtutäitur Arvi Pink                                            II         1 863,66
 6     XXXX                                                            II              7 932,36

 7     XXXXX                                                           II              3 769,60

 8     XXXX                                                            II              2 236,91

 9     XXXX AS                                                         II              6 582,90

 10    XXXX                                                            II            60 000,00

 11    XXXXOÜ                                                          II              5 939,10


4. Võlgnik XXXX (pankrotis) võlausaldaja nõuetele vastuväiteid esitanud ei ole.
5. Määrata XXXX’i (pankrotis) pankrotihaldur Rein Vaiksaare tasuks 5 587,16 eurot ning
   määrata tasu Causa Õigusbüroo OÜ kasuks, mille kaudu pankrotihaldur tegutseb.
6. Avaldada teade XXXX’i (pankrotis) pankrotimenetluse lõpetamise kohta väljaandes
   Ametlikud Teadaanded.

Edasikaebamise kord
Määruse peale võib määruskaebuse esitada võlgnik või menetluse lõpetamisele vastuväite esitanud
võlausaldaja Tallinna Ringkonnakohtule Harju Maakohtu Kentmanni kohtumaja kaudu 15 päeva
jooksul arvates kohtumääruse kättetoimetamisest. Määruskaebuse esitamisel tuleb tasuda riigilõiv.

                                       Asjaolud
03.07.2014 määrusega kuulutas Harju Maakohus välja XXXX`i pankroti ning pankrotihalduriks
nimetati Rein Vaiksaar.

22.04.2016 Harju Maakohtu määrusega kinnitati XXXX’i (pankrotis) pankrotimenetluses
jaotusettepanek.

31.10.2016 esitas pankrotihaldur XXXX’i (pankrotis) pankrotimenetluses kohtule kinnitamiseks
lõpparuande. Teade lõpparuandega tutvumise kohta avaldati 22.10.2016 väljaandes Ametlikud
Teadaanded. Pankrotihaldur Rein Vaiksaare poolt XXXX’i (pankrotis) pankrotimenetluses
koostatud ning kohtule esitatud lõpparuanne on menetlusdokumendina võetud käesoleva tsiviilasja
juurde.

Pankrotihaldur Rein Vaiksaar palub kinnitada XXXX’i (pankrotis) pankrotiasjas esitatud
lõpparuanne ja lõpetada asjas menetlus. Määrata pankrotihaldurile töötasuks 5 587,16 eurot, mis
kuulub väljamaksmisele Causa Õigusbüroo OÜ arveldusarvele SEB Pank. Lisaks palub haldur
vabastada pankrotihaldur Rein Vaiksaar tema kohustustest XXXX’i (pankrotis)
pankrotimenetluses.

                                  Kohtumääruse põhjendused
Pankrotiseaduse (PankrS) § 157 p 5 kohaselt lõpeb pankrotimenetlus lõpparuande kinnitamisega.
PankrS § 163 lg 3 kohaselt otsustab kohus lõpparuande kinnitamise ja pankrotimenetluse
lõpetamise kümne päeva jooksul pärast vastuväidete esitamise tähtaja möödumist, tehes selle kohta
määruse. Kohus võib vastuväidete ärakuulamiseks pidada istungi. PankrS § 163 lg 4 sätestab, et
pankrotimenetluse lõpetamise määruses märgib kohus, millises ulatuses on igal võlausaldajal
tunnustatud nõude osa eest jäänud raha saamata, samuti, millistele nõuetele esitas võlgnik
vastuväite. PankrS § 163 lg 5 sätestab, et pankrotimenetluse lõpetamise määruses märgib kohus,
kas võlgniku maksejõuetuse tekkimise põhjuseks on kuriteo tunnustega tegu, raske juhtimisviga
või muu asjaolu. Kui võlgniku maksejõuetuse tekkimise põhjuseks on kuriteo tunnustega tegu,
teatab kohus sellest prokurörile või politseile kriminaalmenetluse alustamise otsustamiseks. Kui
                                                                                               2
võlgniku maksejõuetuse tekkimise põhjuseks on raske juhtimisviga, on haldur kohustatud esitama
kahju hüvitamise nõude raskes juhtimisveas süüdi oleva isiku vastu, kui seda nõuet ei ole juba
esitatud.

XXXX’i (pankrotis) pankrotihaldur on koostanud ning esitanud lõpparuande kohtule
kinnitamiseks. Lõpparuande kohaselt on võlgniku vara realiseeritud, müümata pankrotivara ja
teistelt isikutelt saadaolev vara pankrotihaldurile teadaolevalt puudub. Panrotihaldur on menetluses
esitanud ühe ühisvara jagamise hagi, mis lõppes haldurile edukalt, rohkem hagisid plaanis esitada
ei ole. Menetluses on vara müügist laekunud 41 700 eurot, millest on tehtud väljamakseid
pandipidajatele XXXXOÜ ja XXXX. Jaotiste alusel on rahuldatud I rahuldamisjärgu nõudeid
summas 20 506,30 eurot. Lähtuvalt PankrS § 163 lg 1 on teade lõpparuandega tutvumise ja
vastuväidete esitamise võimaluse kohta avaldatud 22.10.2016 elektroonilises väljaandes
Ametlikud Teadaanded. Harju Maakohtule vastuväiteid lõpparuandele esitatud ei ole. Kohtule
esitatud lõpparuandest ei nähtu, et pankrotimenetluses oleks rikutud võlgniku või võlausaldajate
õigusi, mis PankrS § 163 lg 6 kohaselt oleks aluseks lõpparuande kinnitamata jätmisele. Kohus
leiab, et lõpparuanne vastab PankrS § 162 lg-te 2 ning 3 nõuetele ja kuulub kinnitamisele. Halduril
puuduvad tõendid, et võlgniku maksejõuetuse põhjuseks oleks olnud kuriteo tunnustega tegu või
raske juhtimisviga. Kohus nõustub pankrotihalduri seisukohaga võlgniku maksejõuetuse põhjuste
osas ja leiab, et maksejõuetuse põhjuseks on muu asjaolu PankrS § 163 lg 5 tähenduses.

Lõpparuandest ei nähtu, et võlgnik oleks pankrotimenetluses esitatud võlausaldajate nõuetele
vastuväiteid esitanud. PankrS § 168 kohaselt, ulatuses, milles võlausaldaja pankrotimenetluses
tunnustatud nõue on jäänud pankrotimenetluses rahuldamata, on käesolev kohtumäärus XXXX’i
(pankrotis) pankrotimenetluses rahuldamata jäänud nõuete osas võlausaldajatele
täitedokumendiks.

PankrS § 65 lg 1 kohaselt on halduril õigus saada tasu oma ülesannete täitmise eest. Pankrotihalduri
tasu määrab kohus pankrotimenetluse lõpparuande kinnitamisel, olles ära kuulanud halduri,
võlgniku ning pankrotitoimkonna arvamuse. Halduri taotlusel määrab kohus halduri tasu büroole,
mille kaudu haldur tegutseb. Vastavalt PankrS § 65 lg-le 2 arvestab kohus tasu suuruse määramisel
halduri töö mahtu, keerukust ja halduri kutseoskusi. PankrS § 65 lg 5 kohaselt määrab kohus
haldurile tasu üldjuhul PankrS § 651 lg-s 1 nimetatud alammääras ning alammäärast suurema tasu
võib kohus määrata põhjendatud juhul. PankrS § 66 lg 1 kohaselt on halduril õigus lisaks tasule
nõuda oma kohustuste täitmiseks tehtud vajalike kulutuste hüvitamist. Lõike 3 kohaselt kontrollib
kohus lõpparuande kinnitamisel halduri kohustuste täitmiseks tehtud kulutuste vajalikkust ja
põhjendatust ning kinnitab vajalike ning põhjendatud kulutuste suuruse.

XXXX’i (pankrotis) pankrotihaldurile kinnitatav tasu on halduri taotlusel 5 587,16 eurot. Kuna
pankrotivara suurus on 41 700 eurot, siis on vastavalt PankrS § 651 lg-le 1 tasu alammäär 5 634,90
eurot. Pankrotivaras on menetluskuludeks kokku 6 547,16 eurot, millest on Harju Maakohtu
03.07.2014 määrusega kinnitatud ajutise halduri tasu ja kulutused summas 960,00 eurot.
Pankrotimenetluse kuludeks on pankrotivaras 5 587,16 eurot, mille haldur palub välja maksta
halduri tasuna ja mis on kooskõlas PankrS § 651 lg-s 1 toodud alammääraga, s.o 5 634,90 eurot.
Kohus leiab, et halduri tasuks 5 587,16 eurot kinnitamine ei riku võlausaldajate ega võlgniku huve,
on mõistlik, põhjendatud, kooskõlas tehtud töö mahuga ja halduri kutseoskustega ning vastab
PankrS § 651 lg 1 toodud määradele. Kohus määrab Rein Vaiksaare tasuks XXXX’i (pankrotis)
pankrotimenetluses 5 587,16 eurot, mis sisaldab käibemaksu, kuivõrd tasu taotletakse büroole,
mille kaudu haldur tegutseb.

Eeltoodust tulenevalt kuulub XXXX’i (pankrotis) pankrotimenetlus lõpetamisele seoses
lõpparuande kinnitamisega.



                                                                                                  3
PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest ei
tulene teisiti. Kohus leiab, et pankrotihaldur Rein Vaiksaar tuleb vabastada halduri kohustustest
XXXX’i (pankrotis) pankrotimenetluses.

/Allkirjastatud digitaalselt/
Lukiina Vismann
Kohtunik




                                                                                               4
