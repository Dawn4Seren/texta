                       KOHTUMÄÄRUS
Kohus                              Harju Maakohus, Kentmanni kohtumaja
Kohtunik                           Mati Maksing
Määruse tegemise aeg ja koht       31. mai 2016. a, Tallinn
Tsiviilasja number                 2-15-10158
Tsiviilasi                         Aktsiaselts XXXhagi Xxxvastu töölepingu ülesütlemise
                                   tühisuse tuvastamise nõudes
Tsiviilasja hind                   3 500 eurot
Menetlusosalised ja nende          Hageja: Aktsiaselts XXX(endise nimega Aktsiaselts xxx)
esindajad                          (registrikood xxx), lepinguline esindaja Riina Rebane
                                   Kostja: Xxx(isikukood xxx), lepingulised esindajad
                                   vandeadvokaadid Armand Reinmaa ja Hannes Toodu

Menetlustoiming                    Kompromissi kinnitamine ja menetluse lõpetamine

RESOLUTSIOON
   1.   Kinnitada hageja Aktsiaselts XXX(endise nimega Aktsiaselts xxx) (registrikood
        xxx) ja kostja Xxx(isikukood xxx) vaheline 31. mai 2016 kompromiss järgmistel
        tingimustel:
        1.1. hageja hüvitab kostjale menetluskuludest 2 800 eurot, mille kannab kostja
              arveldusarvele xxxxxxxxxxxx seitsme päeva jooksul alates kompromissi
              kinnitamisest;
        1.2. pooled avaldavad, et neil pole omavahelisest töösuhtest ja selle lõpetamisest
               vastastikku nõudeid.
   2.   Lõpetada tsiviilasja menetlus.
   3.   Jätta kompromissiga hõlmamata menetluskulud poolte endi kanda ja määrata
        kindlaks, et pooltel ei tule vastastikku muid seniseid menetluskulusid hüvitada.
Edasikaebamise kord
Käesoleva määruse peale ei saa esitada määruskaebust.

KOHTU PÕHJENDUSED
1. Kohtu menetluses on Aktsiaselts XXX(endise nimega Aktsiaselts XXX) (hageja) hagi
Xxx(kostja) vastu nõuetega tuvastada pooltevahelise 30. septembri 2013 töölepingu
kostjapoolse 5. juuni 2015ga dateeritud töölepingu erakorralise ülesütlemiseavalduse tühisus
ja lõpetada tööleping alates 8. juunist 2015.
                                                                              2-15-10158

Pooled avaldasid 31. mai 2016 istungil kohtuliku kompromissi, mille paluvad kohtul
kinnitada ja tsiviilasja menetluse lõpetada. Pooled loobusid kompromissi kinnitavale
kohtumäärusele määruskaebuse esitamise õigusest.
2. Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt
TsMS § 430 lg-le 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab
asja menetluse. Kompromissi kinnitamise määruses märgitakse kompromissi tingimused.
TsMS § 430 lg 3 esimese lause kohaselt ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita.
Kohtu hinnangul ei ole kompromiss kohtule esitatud asjaolude järgi vastuolus heade kommete
ega seadusega ja ei riku olulist avalikku huvi, samuti on seda võimalik täita. Pooled on
kinnitanud teadlikkust TsMS §-s 432 nimetatud tagajärgedest ja seega ka kompromissi alusel
tekkivatest poolte kohustustest. Kohus on pooltele selgitanud kompromissiga menetluse
lõpetamise tagajärgi. Seega saab kohus kompromissi kinnitada ja menetluse lõpetada.
3. Menetlust lõpetavas lahendis otsustab kohus menetluskulude jaotuse. Tulenevalt TsMS
§ 168 lg-st 3 jäävad kompromissiga hõlmamata menetluskulud poolte endi kanda. Juhindudes
TsMS § 177 lg 1 p-st 1 määrab kohus kindlaks, et pooltel ei tule vastastikku hüvitada muid
seniseid menetluskulusid, mis ei ole hõlmatud kompromissiga.
4. TsMS § 433 lg 1 alusel võib menetluse lõpetamise määruse peale esitada määruskaebuse.
Vastavalt TsMS § 661 lg-le 4 võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on loobunud
õigusest esitada kompromissi kinnitavale määrusele määruskaebus, seega ei ole käesolev
määrus vaidlustatav.

/ allkirjastatud digitaalselt /
Mati Maksing
kohtunik




                                                                                     2 (2)
