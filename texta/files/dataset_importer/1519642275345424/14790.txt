                          KOHTUMÄÄRUS
Kohus                           Harju Maakohus
Kohtunik                        Piret Rõuk
Kohtujurist                     Evelin Neltsas
Määruse tegemise aeg ja koht    23. mai 2016, Tallinn, Kentmanni kohtumaja
Tsiviilasja number              2-15-3129

Tsiviilasi                      XXXXja XXXXhagi XXXXvastu elatise nõudes
Menetlustoiming                 menetluskulude kindlaksmääramine
Menetlusosalised     ja   nende Hageja I: XXXX(isikukood XXXX, elukoht XXXX)
esindajad                       Hageja II: XXXX(isikukood XXXX, elukoht XXXX)
                                Hagejate lepinguline esindaja: vandeadvokaat Senny Pello
                                (e-post senny.pello@concordia.ee)
                                Kostja: XXXX(isikukood XXXX, elukoht XXXX, e-post
                                XXXX)
Resolutsioon                    1. Rahuldada        XXXXavaldus              menetluskulude
                                   kindlaksmääramiseks osaliselt.
                                2. Määrata kindlaks hüvitatavate menetluskulude rahaline
                                   suurus ning mõista XXXXvälja XXXXkasuks
                                   menetluskuluna õigusabikulud 1872 (üks tuhat
                                   kaheksasada seitsekümmend kaks) eurot.
                                3. Jätta rahuldamata XXXXavaldus summas 1210,50 eurot
                                   (üks tuhat kakssada kümme eurot ja 50 senti).
                                4. Kohustada XXXXtasuma väljamõistetud menetluskulud
                                   (1872    eurot)    OÜ    Advokaadibüroo  Concordia
                                   arvelduskontole nr EE662200221018272984.
                                5. Käesoleva määruse jõustumisest kuni täitmiseni tuleb
                                   XXXXtasuda hüvitamisele kuuluvatelt menetluskuludelt
                                   (1872 eurot) Eric Markus Kruppile viivist VÕS § 113 lg
                                   1 teises lauses ettenähtud ulatuses.
Edasikaebamise kord             Määruse peale võib esitada määruskaebuse Tallinna
                                Ringkonnakohtule Harju Maakohtu kaudu 15 päeva jooksul
                                alates määruse ärakirja kättesaamisest kui vaidlustatav
                                menetluskulude summa ületab 200 eurot. Menetluskulude
                                rahalise suuruse kindlaksmääramise peale määruskaebuse
                                esitamisel tuleb tasuda riigilõivu 50 eurot.



                                                                                              1
Menetluse käik
1. Harju Maakohus 08.06.2015 määrusega jättis menetluskulud poolte endi kanda. Tallinna
   Ringkonnakohus tühistas Harju Maakohtu 08.06.2015 otsuse osaliselt osas, milles maakohus
   jättis XXXXhagis XXXXvastu menetluskulud poolte endi kanda, tegi tühistatud osas uue
   otsuse, millega jättis XXXXhagis XXXXvastu XXXXja XXXXmenetluskulud XXXXkanda
   ning jättis ringkonnakohtu menetluskulud XXXXkanda. Kohtuotsus jõustus 19.02.2016.
2. Hageja on esitanud 01.06.2015 ja 04.06.2015 maakohtus kantud menetluskulude kohta
   avaldused, 17.11.2015 ja 12.01.2016 ringkonnakohtus kantud menetluskulude kohta
   avaldused ning 28.02.2016 koondavalduse. Hageja palub välja mõista kostjalt hageja II
   kasuks menetluskulud kokku summas 3’082,50 eurot, kohustada kostjat XXXXtasuma
   hüvitamisele kuuluvatelt menetluskuludelt viivist VÕS § 113 lg 1 ettenähtud ulatuses lahendi
   jõustumisest kuni kohase täitmiseni ning kohustada kostjat XXXXtasuma väljamõistetud
   menetluskulud OÜ Advokaadibüroo Concordia arvelduskontole nr EE662200221018272984.
Kostja vastuväited
3. Kõikide menetluskulude avalduste kättesaamist on kostja kinnitanud 11.04.2016. Toimikust
   nähtub, et kostja on 05.06.2015 esitanud vastuväite maakohtus kantud kulude kohta (kd II lk
   141-142). Kostja leiab, et tegemist on põhjendamatult suurte menetluskuludega. Elatisnõude
   esitamine kätkeb endas palju tehnilist tööd ning seetõttu on hagiavalduse koostamisega
   kaasnenud kulud ka oma sisult põhjendamatult suured.
4. Toimikust nähtub, et kostja esitas 23.11.2015 vastuväite hageja ringkonnakohtus kantud
   kulude kohta (kd II lk 201-202) Kostja hinnangul ei seondu 08.07.2015 menetluskulude
   nimekirjas nimetatud toimingud hageja II poolt esitatud apellatsioonkaebusega, sest kostja on
   täitnud maakohtu poolt tagasiulatuvalt väljamõistetud nõude ning selles osas puudub ka
   vaidlus. Seetõttu ei ole põhjendatud hüvitada õigusteenust 08.07.2015 mahus 25 minutit.
5. Kostja vaidleb vastu ka 16.11.2015 menetluskulule, mis on kantud seonduvalt hageja II enda
   menetluskulude nimekirja koostamisega, menetluskulude osas teostatud analüüsi ja seisukoha
   võtmisega. Vastuväiteid põhjendab kostja sellega, et menetluskulude nimekirja
   ettevalmistamisega seonduvad kulud ei ole Riigikohtu praktika kohaselt põhjendatud ja
   vajalikud kulud, kuna kulunimekirja koostamine ei eelda eriteadmisi. Nimetatud seisukohta
   on Riigikohus korduvalt korranud, sealhulgas 6. mail 2015 tehtud lahendis tsiviilasjas 3-2-1-
   4-15 (p 13).
Kohtumääruse põhjendused
6. Tsiviilkohtumenetluse seadustiku (TsMS) § 177 lg 1 p 2 kohaselt määrab kohus
   menetluskulude rahalise suuruse kindlaks määrusega pärast tsiviilasja sisulise lahendamise
   kohta tehtud kohtuotsuse või menetlust lõpetava määruse jõustumist. TsMS § 174 lg 8
   sätestab, et kohus määrab menetluskulude rahalise suuruse kindlaks hagita menetluse sätete
   kohaselt, arvestades 5. jaos sätestatud erisusi.
7. TsMS § 138 lg 1 kohaselt on menetluskulud menetlusosaliste kohtukulud ja kohtuvälised
   kulud. TsMS § 144 p 1 ja p 3 kohaselt on kohtuvälised kulud menetlusosaliste esindajate
   kulud. TsMS § 175 lg 1 sätestab, kui menetlusosaline peab menetluskulude jaotust
   kindlaksmäärava kohtulahendi kohaselt kandma teist menetlusosalist esindanud lepingulise
   esindaja kulud, mõistab kohus kulud välja põhjendatud ja vajalikus ulatuses. Lepinguline
   esindaja on menetlusosalist menetluses esindav advokaat või muu esindaja käesoleva
   seadustiku §-s 218 sätestatu kohaselt.
8. Avalduse kohaselt on maakohtus osutatud õigusabi 27 tundi 45 minutit (14h 10 min+9h 35
   min+4h) tunnihinnaga 150 eurot, millele lisandub käibemaks 20%. Kokku on mõlemad
   hagejad kandnud maakohtus õigusabikulusid summas 4995 eurot.
9. Kohus leiab, et elatisnõude vaidlus ei ole õiguslikult keerukas, kuid esitatud tõendite rohkuse
   tõttu on mahukam ja tehnilisem. Arvestades asjaolu, et käesolev tsiviilasi ei olnud õiguslikult
                                                                                                     2
   keerukas, ei pea kohus mõistlikuks advokaadi tunnitasumäära 150 eurot tund (ilma
   käibemaksuta). Pooled on vabad kokku leppima küll mistahes õigusabi tunnitasu määrades,
   kuid see ei tähenda, et menetluskulude väljamõistmisel peaks ebamõistliku suurusega
   tunnitasu riski täiel määral kandma menetluskulusid tasuma kohustatud isik, kes ise tunnitasu
   määra kokkuleppimist mõjutada ei saa. Arvestades käesoleva tsiviilasja keerukust ja
   juhindudes Riigikohtu lahendis 3-2-1-115-13 p 25 avaldatud seisukohast, leiab kohus, et
   põhjendatud ja vajalik tunnitasu on 120 eurot, millele lisandub käibemaks. Hageja ei ole
   käibemaksukohustuslane, mistõttu tuleb kulud välja mõista koos käibemaksuga.
10. Hagejate esindajal on seoses hagiavalduse koostamisega kulunud aega 14 tundi ja 10 minutit.
    Kohus nõustub kostjaga, et hagiavalduse koostamise ajakulu on põhjendamatult suur. Kohus
    peab arvestades tehtud toiminguid ning läbitöötamist vajanud tõendite mahtu põhjendatuks ja
    vajalikuks ajakuluks 10 tundi vähendades ajakulu 4 tunni ja 10 minuti võrra.
11. Hagejate esindaja toimingud sisaldavad ka menetluskulude avalduste koostamisele kulunud
    aega. Nimetatud kulu väljamõistmine ei ole põhjendatud, kuna see ei nõua õigusalaseid
    eriteadmisi ja seda saab kohtule esitada ka menetlusosaline ise ilma lepingulise esindajata (vt
    ka Riigikohtu lahend 3-2-1-77-14 p 12, 3-2-1-4-15 p 13). Seega vähendab kohus 05.05.2015
    ja 04.06.2015 menetluskulude avalduse koostamisele kulunud aega kokku 35 minutit.
12. Seoses 01.06.2015 kohtuistungiga ning sellele eelnevale ja järgnevale tegevusele on esindajal
    kulunud 4 tundi. Istung kestis 1 tund ja 20 minutit (kd II lk 110-113). Kohus leiab, et aeg on
    ülepaisutatud, kuna esindaja on jooksvalt olnud kursis kohtumenetlusega ning vastaspoole
    seisukohtade ja tõenditega tutvumine on kajastatud ka arvel 28642 (kd II lk 133-134),
    mistõttu ei ole ajakulu täies ulatuses põhjendatud. Kohus vähendab ajakulu 1 tunni võrra.
13. Kokku on kahe hageja esindamisega seotud põhjendatud ja vajalik ajakulu maakohtus 22
    tundi (27 h 45 min-4h 10 min-35 min-1 h). Arvestades menetluskulude jaotust (kostja kanda
    jäid maakohtus hagejaga II seotud kulud), põhjendatud tunnitasu ja seda, et mõlemad hagejad
    on õigusabikulusid kandnud võrdselt, tuleb kostjalt hageja II kasuks välja mõista maakohtus
    kantud kulud summas 1584 eurot (11*120+20% käibemaksu).
14. Avalduse kohaselt on ringkonnakohtus osutatud hagejale II õigusabi 3 tundi 15 minutit
    summas 585 eurot. 08.07.2015 toimingud on seotud tagasiulatuva elatise ja
    apellatsioonikaebusega. Kohus nõustub kostja põhjendustega 08.07.2015 toimingu osas.
    Kohus leiab, et arvestades menetlusdokumendi sisu ja mahtu ei ole põhjendatud ja vajalik ka
    apellatsioonikaebusega seotud ajakulu. Kokku vähendatakse aega 25 minutit.
15. Kohus ei pea põhjendatuks menetluskulude nimekirja koostamise ja vastaspoole seisukohaga
    tutvumisega seotud ajakulu 16.11. 2015 (30 min), 23.11.2015 (5 min), 06.01.2016 (5 min) ja
    12.01.2016 (10 min), kokku 50 minutit. Kuivõrd kohus ei nõudnud hagejalt II kostja
    seisukohale vastamist, siis ei ole selle kulu väljamõistmine vastaspoolelt põhjendatud.
    Menetluskulude nimekirja koostamisega seotud kulu jätab kohus välja mõistmata määruse
    punktis 11 toodud põhjendustel. Seega peab kohus põhjendatud ajakuluks ringkonnakohtus 2
    tundi (3h15 min-25 min-50 min).
16. Arvestades põhjendatud tunnitasu tuleb kostjalt hageja II kasuks välja mõista
    ringkonnakohtus kantud kulud summas 288 eurot (2*120+20% käibemaksu). Tulenevalt
    eeltoodust on põhjendatud ja vajalikud õigusabikulud summas 1872 (1584+288) eurot. Kohus
    jätab avalduse rahuldamata summas 1210,50 (3082,50-1872) eurot.
17. TsMS § 463 lg 2 sätestab, et määrusele kohaldatakse vastavalt otsuse kohta sätestatut, kui
    seadusest või määruse olemusest ei tulene teisiti. TsMS § 445 lõike 1 alusel võib kohus
    otsuses poole taotlusel kindlaks määrata otsuse täitmise viisi ja korra ning täitmise tähtaja või
    tähtpäeva. Kostjal tuleb tasuda väljamõistetud menetluskulud OÜ Advokaadibüroo Concordia
    arvelduskontole nr EE662200221018272984.
18. TsMS § 177 lg 4 kohaselt märgib kohus menetlusosalise taotluse alusel menetluskulude
    kindlaksmääramise kohtulahendis, et hüvitamisele kuuluvatelt menetluskuludelt tuleb tasuda
                                                                                                        3
   menetluskulude suurust kindlaks tegeva lahendi jõustumisest alates kuni täitmiseni viivist
   võlaõigusseaduse § 113 lõike 1 teises lauses ettenähtud ulatuses. Hageja II esitas avalduse
   kooskõlas TsMS § 177 lg 4.
19. TsMS § 177 lg 3 kohaselt kohtulahend menetluskulude rahalise suuruse kindlaksmääramise
    kohta toimetatakse menetlusosalistele kätte. TsMS § 178 lg 2 kohaselt võib menetluskulude
    kindlaksmääramise peale edasi kaevata menetluskulude hüvitamiseks õigustatud või
    menetluskulusid kandma kohustatud isik, kui vaidlustatav menetluskulude summa ületab 200
    eurot. Menetluskulude kindlaksmääramise vaidlustamisel tekkinud kulusid ei hüvitata (TsMS
    § 178 lg 4).


Kohtunik /allkirjastatud digitaalselt/




                                                                                                 4
