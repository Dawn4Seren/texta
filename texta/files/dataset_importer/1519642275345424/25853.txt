                                                                        Väärteoasi nr 4-15-9704




                          KOHTUMÄÄRUS
Kohus                               Tartu Maakohus

Määruse tegemise aeg ja koht        19. jaanuar 2016. a Jõgeva kohtumaja

Väärteoasja number                  4-15-9704

Kohtunik                            Raina Pärn

Kohtuistungi sekretär               Jana Kaaver

Taotluse esitaja                    Politsei- ja Piirivalveameti Lõuna prefektuur

Taotlus                             Asenduskaristuse kohaldamiseks

Süüdlane                            AIVO SARAPIK

                                    Isikukood      37801192795;      elukoht      maja
                                    xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxt x
RESOLUTSIOON

KarS § 72 lg 1, 2 ja § 69 lg 1 alusel asendada Aivo Sarapikule Politsei- ja Piirivalveameti
Lõuna prefektuuri poolt 20.08.2013. a otsusega väärteoasjas nr 249013001886 määratud
tasumata rahatrahv 200 eurot, s.o 50 trahviühikut, millele vastab 5 (viis) päeva aresti, 5 (viie)
tunni üldkasuliku tööga.

KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Politsei- ja Piirivalveameti Lõuna prefektuuri kaudu.
Üldkasuliku töö tegemise aja ja koha kooskõlastamiseks tuleb Aivo Sarapikul viivitamatult
käesoleva kohtumääruse jõustumisest arvates võtta ühendust Politsei- ja Piirivalveameti
Lõuna prefektuuri ennetus- ja menetlustalituse menetlusteenistuse vanemspetsialist Anžela
Murumägiga (tel: 730 8786, 5770 5922 Tartumaa, Tartu, Riia 132-A216
anzela.murumagi@politsei.ee).


Kohtumäärus tuleb saata Politsei- ja Piirivalveameti Lõuna prefektuurile, kohtutäitur Ivi Kalmetile
ja Aivo Sarapikule.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
Tartu Ringkonnakohtule Tartu Maakohtu Jõgeva kohtumaja kaudu kirjalikult määruskaebus 15
päeva jooksul, alates päevast, mil isik sai vaidlustatavast kohtumäärusest teada või pidi teada
saama.

TAOTLUSE SISU JA MENETLUSE KÄIK
20.08.2013. a kiirmenetluse otsusega määras Politsei- ja Piirivalveamet Lõuna prefektuur
väärteoasjas nr 249013001886 Aivo Sarapikule LS § 259 lg 2 p 1 alusel karistuseks rahatrahvi
50 trahviühiku ulatuses, s.o 200 eurot (tl 5).
Kohtuvälise menetleja lahend rahatrahvi määramise kohta on jõustunud 05.09.2013. a.
13.11.2015. a edastati kohtule Politsei- ja Piirivalveameti Lõuna prefektuuri avaldus Aivo
Sarapikule asenduskaristuse kohaldamiseks. Avalduse kohaselt ei tasunud süüdlane rahatrahvi
vabatahtlikult ning tema suhtes alustati täitemenetlust 18.10.2013. a. 04.11.2015. a teavitas
kohtutäitur kohtuvälist menetlejat rahatrahvi täitmise võimatusest. Sellest ja juhindudes
KarS §-st 72 ja TMS § 201 palub kohtuväline menetleja kohtul otsustada tasumata rahatrahvi
summas 200 eurot asendamine arestiga (tl 2).
Kohus pidas asjas kohtuistungi 19.01.2016. a.
Aivo Sarapik selgitas, et rahatrahv on tasumata, kuna tal ei olnud ametlikku tööd. Praegu on tal
ametlik töökoht Soomes, kuid hetkel objekti ei ole. Enne jõule tuli koju ja siiani on kodus olnud.
Palka sai ta 300 eurot, kulud koju tuleb tal endal tasuda. Tal puudub raha, et rahatrahv tasuda.
Aivo Sarapik on valmis tegema üldkasulikku tööd.


KOHTU SEISUKOHT
Kohus leiab, et Aivo Sarapikule karistuseks mõistetud, kuid tasumata rahatrahv tuleb asendada
arestiga ja asenduskaristusena kohaldatav arest omakorda asendada üldkasuliku tööga.
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.
KarS § 69 lg 1 sätestab, et kohus võib aresti mõistes asendada selle üldkasuliku tööga. Ühele
päevale arestile või vangistusele vastab üks tund üldkasulikku tööd, mida ei mõisteta vähem kui
viis tundi. Arest või vangistus asendatakse üldkasuliku tööga üksnes süüdlase nõusolekul.
Aivo Sarapikule määrati Politsei- ja Piirivalveameti Lõuna prefektuuri 20.08.2013. a
kiirmenetluse otsusega rahatrahv kogusummas 200 eurot. Rahatrahv on Aivo Sarapikul senini
tervikuna tasumata. Aivo Sarapiku selgitustest lähtuvalt ei ole ta rahaliste vahendite puudumise
tõttu rahatrahvi suutnud tasuda. Arvestades Aivo Sarapiku võimalikke elatumisvahendeid
(töökoht on, kuid suure lumega ei saa töid teha), on ilmne, et käesoleval ajal puuduvad
igasugused väljavaated rahatrahvi tasumiseks. Kohtule esitatud materjalidest nähtub, et isikul
puudub vara, millele sissenõuet pöörata (tl 3-4).
Eeltoodust tulenevalt leiab kohus, et Aivo Sarapik ei ole võimeline talle karistuseks määratud
rahatrahvi nõuetekohaselt tasuma ja see tuleb asendada teiseliigilise karistusega, s.o arestiga.
Aivo Sarapik on kohtuistungil avaldanud, et ta on nõus rahatrahvi asendamisel tegema

                                                2
üldkasulikku tööd. Kuna Aivo Sarapik on kohtuistungil andnud nõusoleku üldkasuliku töö
tegemiseks, siis tulenevalt KarS §-st 69 on võimalik arest asendada üldkasuliku tööga. Kohus
leiab, et kuna vabaduse võtmise alternatiiviks on üldkasuliku töö tegemine, tuleb inimesele anda
võimalus kanda karistus lõplikult ära vabaduses, s.o tehes üldkasulikku tööd.
Aivo Sarapikule määrati karistuseks rahatrahv kokku 50 trahviühikut, s.o 200 eurot. KarS § 72
lg 2 alusel vastab tasumata rahatrahvi suurusele 5 päeva aresti. Nimetatud arestipäevad tuleb
KarS § 69 lg 1 kohaselt asendada 5 tunni üldkasuliku tööga.
Kohus määrab KarS § 69 lg 3 alusel töö tegemise tähtajaks 1 nädal käesoleva kohtumääruse
jõustumisest arvates. Siinjuures võtab kohus arvesse Aivo Sarapikule määratud üldkasuliku töö
tundide arvu ja asjaolu, et Aivo Sarapik käesoleval ajal Soomes töötada ei saa. Kohus selgitab, et
üldkasuliku töö tähtajaks sooritamata jätmisel asendatakse see arestiga.
Üldkasuliku töö tegemine toimub süüdlase elukohajärgselt Politsei- ja Piirivalveameti Lõuna
prefektuuri kaudu ning töö tegemise aja ja koha kooskõlastamiseks tuleb Aivo Sarapikul
viivitamatult pärast kohtumääruse jõustumist võtta ühendust Politsei- ja Piirivalveameti Lõuna
prefektuuri ennetus- ja menetlustalituse menetlusteenistuse vanemspetsialisti Anžela
Murumägiga.

/allkirjastatud digitaalselt/

Raina Pärn
Kohtunik




                                                3
