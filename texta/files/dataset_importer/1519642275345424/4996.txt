                          KOHTUMÄÄRUS
Kohus                            Viru Maakohus
Kohtunik                         Pille Aver
Määruse tegemise aeg ja koht     14. oktoober 2016, Narva kohtumaja
Kohtuasja number                 2-16-14488
Kohtuasi                         Osaühingu NARVACOM avaldus pankroti väljakuu-
                                 lutamiseks
Menetlustoiming                  Pankrotiavalduse läbivaatamata jätmine
Menetlusosalised ja esindajad    Avaldaja: võlgnik Osaühing NARVACOM (RK
                                 11002551, asukoht: XXX)
                                 Avaldaja seaduslik esindaja: juhatuse liige Anton Mihhjev
                                 (IK XXX; e-post: XXX)
                                 Avaldaja volitatud esindaja: Tatjana Kostrõkina (IK
                                 XXX; OÜ Legaltax Inkasso, e-post:
                                  info@legaltax.ee)


RESOLUTSIOON

   1. Jätta läbi vaatamata OÜ NARVACOM avaldus pankroti väljakuulutamiseks ja
      tsiviilasja nr 2-16-14488 menetlus lõpetada.

   2. Tühistada 17. oktoobriks 2016, kell 13:30 määratud kohtuistung.

   3. Määrata ajutisele haldurile Ly Müürsoo töötasuks suuruseks 408 eurot (sealhul-
      gas käibemaks).

   4. Resolutsiooni punktis 3 määratud ajutise halduri tasu mõista välja avalduse esi-
      tajalt-võlgnikult NARVACOM OÜ, büroo kasuks, mille kaudu haldur tegutseb –
      Sentire M.K. OÜ (a/a XXX Swedbank AS).

   5. Tühistada Viru Maakohtu 30.09.2016 määrusega seatud hagi tagamise abinõu,
      millega kohus leidis, et tuleb kanda vararegistrisse NARVACOM OÜ vara käsu-
      tamise keelumärked ning arestida NARVACOM OÜ varasse kuuluvad rahalised
      vahendid krediidiasutustes.

   6. Jätta kõik menetluskulud avalduse esitaja-võlgniku NARVACOM OÜ kanda.


Saata kohtumäärus menetlusosalistele.

                                                                                      1(3)
EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul käesoleva kohtumääruse kättesaamise päevale järgnevast päevast ala-
tes. Määruskaebust ei saa esitada peale viie kuu möödumist määruse tegemisest arvates.


ASJAOLUD

Osaühing NARVACOM esitas Viru Maakohtule võlgniku pankrotiavalduse. Avalduse koha-
selt on võlgnik maksejõuetu, kuna ei suuda tasuda kohustusi. Avaldaja palus välja kuulutada
enda pankroti.

Kohus võttis avalduse menetlusse 30.09.2016 ja nimetas ajutiseks halduriks Ly Müürsoo.

Võlgnik esitas 06.10.2016 taotluse pankrotiavalduse tagasivõtmiseks, kuivõrd on leidnud va-
hendeid majandustegevusega jätkamiseks.

Määratud ajutine haldur esitas 06.10.2016 seisukoha pankrotiavalduse tagasivõtmise kohta ja
tasutaotluse.

KOHTUMÄÄRUSE PÕHJENDUSED

Kohus, tutvunud tsiviilasja materjalidega, leidis, et pankrotiavaldus tuleb jätta läbi vaatamata.

Pankrotiseaduse (edaspidi PankrS) § 3 lg 2 alusel kohaldatakse pankrotimenetlusele tsiviil-
kohtumenetluse seadustikus (edaspidi TsMS) sätestatut, kui pankrotiseadusest ei tulene teisiti.
Pankrotimenetluse algatamine, pankroti väljakuulutamine ja muud pankrotimenetlusega seo-
tud asjad lahendatakse hagita menetluses, kui seadusest ei tulene, et need lahendatakse hagi-
menetluses.
TsMS § 477 lg 6 sätestab, et kui menetluse võib algatada üksnes avalduse alusel, võib avalda-
ja avalduse tagasi võtta sarnaselt hagiga hagimenetluses.
TsMS § 477 lg 1 sätestab, et kohus vaatab hagita asja läbi hagimenetluse sätete kohaselt, ar-
vestades hagita menetluse kohta sätestatud erisusi.
TsMS § 423 lg 1 p 2 sätestab, et kohus jätab hagi läbi vaatamata, kui hageja on võtnud hagi
tagasi.

Osaühing NARVACOM esitas Viru Maakohtule võlgniku pankrotiavalduse. Avalduse koha-
selt on võlgnik maksejõuetu, kuna ei suuda tasuda kohustusi. Avaldaja palus välja kuulutada
enda pankroti. Võlgnik esitas 06.10.2016 taotluse pankrotiavalduse tagasivõtmiseks, kuivõrd
on leidnud vahendeid majandustegevusega jätkamiseks.

Kohus leiab, et pankrotiavalduse tagasivõtmine ei ole seadusega vastuolus ega riku avalikku
huvi, mistõttu tuleb pankrotiavalduse tagasivõtmine vastu võtta ja pankrotiavaldus jätta läbi-
vaatamata TsMS § 423 lg 1 p 2 alusel.

TsMS § 386 lg 2 kohaselt asjaolude muutumise korral, eelkõige hagi tagamise aluse äralan-
gemisel või tagatise pakkumisel, või muul seadusega sätestatud alusel võib kohus poole taot-
lusel hagi tagamise tühistada. Mitterahalise hagi tagamise võib raha maksmise vastu tühistada
või muuta üksnes hageja nõusolekul või mõjuval põhjusel.

                                                                                             2(3)
Kuna Viru Maakohus keelas 30.09.2016.a. määrusega vara käsutamise ilma ajutise pankroti-
halduri nõusolekuta, siis esitas ajutine pankrotihaldur krediidiasutustele taotluse arvelduskon-
tode arestimiseks.
Avaldaja esitas kohtule taotluse pankrotiavalduse tagasivõtmiseks ja tsiviilasja nr 2-16-14488
lõpetamiseks.

Tulenevalt eelnimetatud asjaoludest ja tuginedes TsMS § 386 lg-le 2 tühistab kohus hagi ta-
gamise abinõu, mille kohaselt määrati kanda vararegistrisse OÜ Narvacom vara käsutamise
keelumärked ning arestida OÜ Narvacom varasse kuuluvad rahalised vahendid krediidiasutus-
tes.

Vastavalt TsMS § 426 lg 1 hagi läbivaatamata jätmise korral loetakse, et hagi ei ole kohtu
menetluses olnud ja hageja võib pöörduda hagiga sama kostja vastu samal alusel vaidluses
sama hagieseme üle kohtusse.


MENETLUSKULUD

TsMS § 172 alusel jäävad antud asja menetluskulud avalduse esitaja võlgniku kanda, seejuu-
res ka ajutise halduri tasu ning kulud.

Ly Müürsoo on kohtule esitanud võlgniku ajutise pankrotihalduri töö aruande, millest nähtub,
et ajutine haldur on oma ülesannete täitmiseks kulutanud kokku 4 tundi (tunnitasuga 85 eu-
rot). Ajutine haldur on teinud päringud Maanteeametile, Maksu-ja Tolliametile, Kohtutäiturite
ja Pankrotihaldurite Kojale ning krediidiasutustele (kokku 12 dokumenti). Samuti on ajutine
haldur suhelnud võlgniku seadusliku esindaja ja lepingulise esindajaga e-kirjade ja telefoni
teel. Ajutine haldur palub määrata ajutise halduri tasuks 340 eurot, millele lisandub käibe-
maks 68 eurot, kokku 408 eurot Sentite M.K. OÜ kasuks.

PankrS § 23 lg 1 sätestab, et ajutisel halduril on õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike kulutus-
te hüvitamist. Tasu suuruse määramisel arvestab kohus ajutise halduri ülesannete mahtu ja
keerukust ning ajutise halduri kutseoskusi. Kohus kontrollib ajutise halduri ülesannete täitmi-
seks tehtud kulutuste põhjendatust ja kinnitab vajalike ning põhjendatud kulutuste suuruse.

Kohus leiab, et ajutise halduri tasu kuulub väljamõistmisele taotletavas suuruses, kuna see
vastab nii ajutise halduri poolt tehtud töö mahule, keerukusele, kui ka halduri kvalifikatsiooni-
le.


/Digitaalselt allkirjastatud/

Kohtunik




                                                                                            3(3)
