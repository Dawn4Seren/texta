                              KOHTUOTSUS
                               EESTI VABARIIGI NIMEL




Kohus                               Tallinna Ringkonnakohus

Otsuse tegemise aeg ja koht         12. detsember 2016, Tallinn

Kriminaalasja number                1-16-2568

Kohtukoosseis                       Ivi Kesküla, Urmas Reinola, Orvi Tali

                                    Maksim Romanovi süüdistuses KarS § 184 lg 2 p 1,2,
Kriminaalasi
                                    järgi
Apelleeritud kohtuotsus             Harju Maakohtu 29. septembri 2016 otsus üldmenetluses

Apellatsiooni esitaja               Süüdistatav

Prokurör                            Arika Almann
                                    Maksim Romanov, ik. 38306123711, varem nii
Süüdistatav                         värteokorras kui ka kriminaalkorras korduvalt karistatud,
                                    viibis eelvangistuses 3 päeva, kinni peetud 01.06.2016.
Kaitsja                             Eva Rivis
Asja läbivaatamise viis             Kirjalik menetlus


RESOLUTSIOON
Jätta Harju Maakohtu 29. septembri 2016 aasta otsus nr 1-16-2568 Maksim Romanovi
süüdistusasjas muutmata.

Süüdistatava apellatsioon jätta rahuldamata.



Edasikaebamise kord
Kohtuotsust on võimalik vaidlustada kassatsiooni korras Riigikohtus 30 päeva jooksul.
Süüdistataval on kassatsiooni esitamise õigus advokaadist kaitsja vahendusel.

                                                                                           1
ASJAOLUD:

1. Maksim Romanov tunnistati KarS § 184 lg 1 järgi süüdi selle eest, et ta käitles
ebaseaduslikult suures koguses, so vähemalt 10 inimesele narkojoobe tekitamiseks mõeldud
koguses, narkootilisi ja psühhotroopseid aineid. Nimelt omandas Maksim Romanov
ebaseaduslikult ajavahemikul 28.08.2015 kuni 15.10.2015 edasiandmise eesmärgil
eeluurimisel tuvastamata isikult ja kohas suures koguses narkootilist ainet fentanüül.
Osa omandatud narkootilisest ainest hoidis Maksim Romanov enda juures kuni 15.10.2015
kella 13.40-ni, mil ta XXX asuva maja juures kinni peeti ning tema jope vasakpoolsest taskust
leiti ja võeti ära kollane plastikust topsik, mille sees oli seitse fooliumvoldikut, millistes oli
pulbriline aine kogumassiga 0,22 grammi, mis sisaldas 1,5% fentanüüli, milles puhast
fentanüüli oli seega kokku 0,0033 grammi ehk 3,3 milligrammi.
Osa omandatud narkootilisest ainest hoidis Maksim Romanov enda elukohas, so XXX asuvas
korteris, kus ta 15.10.2015 toimunud läbiotsimise käigus andis vabatahtlikult välja pulbrilise
aine kogumassiga 0,59 grammi, mis sisaldas 1,8% fentanüüli, milles puhast fentanüüli oli seega
kokku 0,011 grammi ehk 11 milligrammi.
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Fentanüül kuulub narkootiliste ja psühhotroopsete ainete ning nende lähteainete seaduse § 31
lõike 1 ja § 4 lõike 15 alusel kehtestatud ja sotsiaalministri 18.mai 2005 määrusega nr 73 vastu
võetud „Narkootiliste ja psühhotroopsete ainete meditsiinilisel ja teaduslikul eesmärgil
käitlemise ning sellealase arvestuse ja aruandluse tingimused ja kord ning narkootiliste ja
psühhotroopsete ainete nimekirjad“ lisa 1 narkootiliste ja psühhotroopsete ainete teise
nimekirja.
Vastavalt narkootiliste ja psühhotroopsete ainete ning nende lähteainete seaduse § 31 lg 3
loetakse narkootilise aine suureks koguseks aine kogus, millest piisab joobe tekitamiseks
kümnele inimesele. Narkootilise aine fentanüüli puhul piisab kümnele inimesele narkojoobe
tekitamiseks 1,3 milligrammist fentanüülist puhtal kujul (EKEI eksperdi Mailis Tõnissoni vastus
päringule).

Maksim Romanovile oli esitatud prokuröri poolt kohtuistungil muudetud süüdistus ka KarS §
184 lg 1- 22 lg 3 järgi kvalifitseeritud kuriteo toimepanemises, kuid selles osas tegi maakohus
õigeksmõistva otsuse ja seda ei ole vaidlustatud.


HARJU MAAKOHTU OTSUS:

2. Maakohus mõistis Maksim Romanovi KarS §-de 184 lg 1 – 22 lg 3 järgi esitatud süüdistuses
õigeks.
Mõistis Maksim Romanovi süüdi KarS § 184 lg 1 järgi ja karistas vangistusega 3 (kolm) aastat
ja 6 (kuus) kuud.
KarS § 68 lg 1 järgi luges Maksim Romanovi eelvangistuse 3 (kolm) päeva (27.08.2015-
28.08.2015, 15.10.2015) karistusaja hulka. 3 (kolme) aasta, 5 (viie) kuu ja 27 (kahekümne
seitsme) päeva pikkuse vangistuse alguseks luges 01.06.2016.


                                                                                                2
Maksim Romanovi suhtes kohaldatud tõkendi vahistamine jättis muutmata. Tõkendi tühistas
kohtuotsuse jõustumisel või karistuse ära kandmisel.

Ekspertiisitasu kokku 1065,00 eurot jättis riigi kanda.
Mõistis Maksim Romanovilt välja menetluskulu kokku 2323,00 eurot (sh sundraha 1075 eurot,
kaitsjatasu 600,00 eurot ja ekspertiisitasu 648,00 eurot). Menetluskulu määras tasuda
kohtuotsuse jõustumisest arvates 12 (kaheteistkümne) kuu jooksul.


APELLATSIOON:

3. Süüdistatav vaidlustab süüdimõistvat otsust osaliselt. Tunnistab narkootilise aine valdamist
ja tarvitamist, kuid mitte edasiandmist.
Edasiandmise eesmärgi osas tõendid puuduvad. Tegemist on vaid prokuröri poolsete
oletustega. Prokuröri väide rahaliste vahendite puudumise kohta on ümber lükatud tõenditega
töötamise ja tasu saamise kohta. Tegelikult ei tarvitanud ta narkootikume pika aja jooksul ja tal
ei ole sõltuvust narkootikumidest. Narkootikumid olid soetatud vaid kahel korral. Kui tema
juurest leiti narkootikumid oli ta teel apteeki süstalt ostma.
Leiab, et on vahe kas narkootikum oli enda tarbeks või valdas edasiandmise eesmärgil.
Töötamise ajal, novembris 2015 ta veel kaks korda soetas narkootikume, detsembris viibis ravil
ja pärast seda ei ole narkootikume enam tarvitanud.
Kriminaalhooldusalusena olid tema poolsed rikkumised ebaolulised. Juba ammu pole ta
õigusrikkumisi toime pannud ja vabaduses ootab teda töökoht. Ei kavatse narkootikume
tarvitama hakata, tal ei ole narkosõltuvust ja selle kohta puuduvad ka tõendid.
Palub anda hinnang tema süü suurusele. Eitab narkootikumide edasiandmist ja isegi ei mõelnud
seda teha. Elukaaslasel on üksinda raske.
Palub mõista talle kas minimaalne karistus või vabastada ta tingimisi karistuse kandmiselt.


PROKURÖRI SEISUKOHT:

4. Olles tutvunud kohtuotsuse, esitatud apellatsiooni ja kriminaalasja materjalidega, asub
prokurör seisukohale, et Harju Maakohus ei ole otsust tehes rikkunud kriminaalmenetlusõiguse
norme ega kohaldanud vääralt materiaalõigust. Kohtuotsus on põhjendatud ja seaduslik.
Harju Maakohus on oma otsuses korduvalt viidanud Riigikohtu seisukohale, mille kohaselt ei
oma KarS § 184 sisustamisel tähtsust, millisel eesmärgil narkootilised ained omandati. Samuti
puuduvad käesoleval juhul maakohtu otsuses igasugused viited sellele, et Maksim Romanovile
karistuse mõistmisel oleks kohus asunud rangemale positsioonile seoses sellega, et pidas
eluliselt ebausutavaks väidet, justkui oleks kogu Maksim Romanovi valdusest leitud aine
mõeldud isiklikuks tarbimiseks.
Lähtudes Riigikohtu praktikast, et karistuse mõistmisel tuleb lähtepunktiks võtta
karistusseadustiku eriosa normi sanktsiooni keskmine määr ning tuvastada seejärel süüdistatava
süü suurus ning karistust kergendavad ja raskendavad asjaolud, vastab Harju Maakohtu poolt
Maksim Romanovile mõistetud karistus tema süü suurusele ning Harju Maakohtu põhjendused
ja järeldus karistuse mõistmisel on loogiliselt jälgitavad ning arusaadavad.
Kokkuvõttes nõustub prokurör Harju Maakohtu seisukohtadega karistuse mõistmise osas,
mistõttu palub Maksim Romanovi esitatud apellatsioon jätta rahuldamata ning Harju Maakohtu
otsus kriminaalasjas nr 1-16-2568 muutmata.

                                                                                               3
KRIMINAALKOLLEEGIUMI PÕHJENDUS JA JÄRELDUSED:

5. Kohtukolleegium, tutvunud kriminaalasja materjalidega, otsusega ja esitatud apellatsiooniga
leiab, et maakohtu seadusliku ja põhjendatud otsuse tühistamiseks alused puuduvad.

6. Esmalt kolleegium osutab, et KrMS § 321 lg 6 kehtestatu kohaselt võib apellatsioonis
tugineda maakohtus uurimata jäänud tõendile vaid juhul, kui see on menetluspoole poolt
maakohtule esitatud, kuid seda ei võetud vastu või tõendit ei olnud võimalik maakohtule esitada
apellandist mitteolenevatel põhjustel.
Süüdistatav on apellatsioonile lisanud töötasu arvestuslehed 2015 juuli ja detsembri ning 2016
jaanuari, veebruari ja märtsi kohta.
Kriminaalasja materjalidest nähtuvalt ei ole nimetatud tõendeid maakohtule esitatud.
Tõendite esmakordsel esitamisel alles apellatsioonikohtus peab apellant eraldi põhjendama
miks ei esitanud ta neid menetluse käigus maakohtus. Sellist põhjendust ei ole apellant esitanud,
mis on käsitatav KrMS § 2861 lg 2 p 2 ettenähtud täiendava tõendi vastuvõtmisest keeldumise
alusena.
Arvestades, et süüdistatava vangistuses viibimine võib mõjutada dokumendi kättesaadavust
peab kolleegium vajalikuks märkida, et lisaks eeltoodule esineb täiendava tõendina
dokumentide vastuvõtmisest keeldumise alusena ka KrMS § 2861lg 1. Kolleegium märgib, et
süüdistuses esitatud kuriteo toimepanemise ajaks on 28.august.2015 kuni 15.oktoober.2015,
mistõttu puudub 2015 detsembri ja 2016 aastat puudutavatel tõenditel kriminaalasjas igasugune
tähtsus. 2015 juuli kuu kohta esitatud tõendi kohaselt oli pärast maksude kinnipidamist panka
ülekantud palgaks 358.03 eurot, mis jääb aga alla maakohtu istungil süüdistatava ütlustes
nimetatud 600-800 eurot. Maakohtu otsuse alusel on aga kohus lähtunud just süüdistatava
ütlustest temal igakuise sissetuleku suuruse kohta ehk siis on lähtunud süüdistatavale
soodsamast teabest. Seega puudub ka viimati nimetatud tõendil apellatsioonimenetluses
kriminaalasja lahendamiseks olulisus.
Eeltoodud alustel ei kuulu apellatsioonile lisatud täiendavad tõendid vastuvõtmisele.

7. Maksim Romanovile oli esitatud süüdistus KarS § 184 lg 1 järgi narkootilise- ja
psühhotroopse aine suures koguses ebaseaduslikus käitlemises. Süüteokoosseisu objektiivse
tunnusena ettenähtud käitlemine, on süüdistuses sisustatud suures koguses narkootilise või
psühhotroopse aine omandamises edasiandmise eesmärgil ja hoidmises.
Seega on ainetud apellandi väited narkootilise aine tarvitamise ja ka edasiandmise osas kuivõrd
nimetatud osategudes ei ole süüdistust talle esitatud.
Maakohtus leidis tõendamist, et Maksim Romanov omandas suures koguses narkootilist ainet
edasiandmise eesmärgil. Kolleegium osutab, et nimetatud eesmärgil narkootilise aine suures
koguses omandamine ei oma eraldivõetuna tähtsust isiku käitumises KarS § 184 lg 1 ettenähtud
koosseisu tuvastamise seisukohalt. Ka edasiandmise eesmärgita suures koguses narkootilise
aine omandamine ja hoidmine toob kaasa vastutuse KarS § 184 järgi.
Sisuliselt pole süüdistatav oma süüdimõistmist suures koguses narkootilise aine omandamises
ja hoidmises vaidlustanud, on vaid märkinud, et ebaõige on maakohtu poolt edasiandmise
eesmärgi tõendatuks lugemine, mis apellandi arvates on toonud kaasa raskema karistuse
mõistmise.
Maakohus on, võttes aluseks süüdistatava ütlused, leidnud, et kuigi süüdistatav võis narkootilist
ainet omandada osaliselt ka enda tarbeks, siis temalt ja korterist äravõetud kogust arvestades on
tõendatud omandamine edasiandmise eesmärgil. Eelnimetatud eesmärgil narkootilise aine
omandamise on kohus lugenud ilmseks põhjusel, et äravõetud koguse soetamine süüdistatava
igakuise sissetuleku alusel pole reaalne. Apellatsioonis esitatud argumendid sissetuleku
olemasolust nimetatud järeldust ei kummuta. Maakohus on igakuise sissetulekuga ja seda

                                                                                               4
süüdistatava enda poolt kinnitatud summas, juba arvestanud ning järelduste tegemisel sellele
ka tuginenud.
Kolleegium lisab, et edasiandmise eesmärgi olemasolule viitab selgelt asjaolu, et tal oli
kinnipidamisel kaasas 7 fooliumvoldikut fentanüüliga. Apellandi väited, et aine oli enda tarbeks
ja ta läks just apteeki süstalt ostma, ei põhjenda 7 erinevas pakendis ja doosideks jagatud
narkootilise aine kaasas kandmise vajalikkust.

Vaidlustatud kriminaalasjas on maakohus mõistnud karistuseks 3 aasta ja 6 kuulise vangistuse.
Maakohus on juba viidanud Riigikohtu lahenditele, milledes esitatud juhiste kohaselt tuleb
karistuse mõistmisel lähtepunktiks võtta eriosa normi keskmine määr. KarS § 184 lg 1
sanktsiooni keskmiseks määraks on 5 aasta 6 kuud vangistust. Seega jääb mõistetud karistus
tunduvalt alla sanktsiooni keskmist määra. Arvestades asjaolu, et tegemist oli fentanüüliga ja
kogusega, millest piisanuks narkojoobe tekitamiseks 110-le isikule, siis pole alust rääkida
väikese süüastmega kuriteost.
Kohtukolleegium nõustub apellandi seisukohaga, et võrreldes enda tarbeks narkootilise aine
omandamisega, on edasiandmise eesmärgil narkootilise aine omandamine hinnatav ohtlikuma
kuriteona ja seda seoses narkootilise aine käitlejate ringi võimaliku suurenemisega. Kuid antud
juhul pole maakohus, karistuse mõistmisel aluseks oleva süü suuruse hindamisel, pidanud
oluliseks narkootilise aine omandamisel edasiandmise eesmärgi olemasolu ega ole ka sellel
alusel karistust karmistanud.
Mõistetud karistust silmas pidades on maakohus kergendava asjaoluna arvestanud ka
süüdistatava poolt kohtuistungil väljendatud kahetsust. Apellatsioonis pole viidatud KrMS § 57
lg 1 loetellu kuuluvatele asjaoludele, millised jäid maakohtu poolt tähelepanuta. Sellist minetust
ei tuvastanud ka kohtukolleegium
Maakohus on karistuse mõistmisel õigustatult arvestanud ka süüdistatava isikuga ja nimelt tema
senise käitumisega ja suhtumisega õiguskorda. Tegemist on varem kriminaal- ja väärteokorras
karistatud isikuga, kellel on karistusregistri andmetel 4 kehtivat kriminaalkaristust ja 10
kehtivat väärteokaristust.
Apellandi viited sellele, et 07.01. 2014 aasta otsusega määratud katseaja pikendamisel ei olnud
tegemist oluliste rikkumistega, pole antud juhul määrav kuna maakohus on arvestanud vaid
faktiga, et 16. septembri 2014 aasta määrusega on rikkumised tuvastatud ja katseaega on
pikendatud.

8. Apellatsioonis on esitatud karistusest tingimisi vabastamise taotlus.
Riigikohus on lahendis nr 3-1-1-20-16 sedastanud, et isiku karistusest tingimisi vabastamise
aluseks on kuriteo toimepanemise asjaolude kõrval olulisel määral ka süüdlase isik, mis
iseseisvalt või koostoimes võib muuta karistuse ärakandmise ebaotstarbekaks. Alles pärast
seda, kui kohus on otsustanud, milline peaks olema toimepandud konkreetse teo eest sellele
konkreetsele süüdistatavale mõistetav karistus, saab järgmise sammuna hakata kaaluma, kas
kõne alla võiks tulla ka tema tingimuslik karistusest vabastamine (vt nt ka RKKK 3-1-1-99-06,
p 16). KarS § 74 sätestatust ei tulene karistusest tingimusliku vabastamise keeldu ka raskemate
kuritegude puhul, kuid seda siiski vaid tingimusel, et selline vabastamine on põhjendatav samal
ajal nii kuriteo toimepanemise asjaolusid kui ka süüdlase isikut iseloomustavatest erandlikest
asjaoludest lähtudes.
Süüdistatav on toime pannud raske rahvatervisevastase kuriteo, mille eest näeb seadus ette kuni
10 aastase vangistuse ja toimepanemise tehioludes puuduvad igasugused erandlikud, süü
suurust vähendavad, asjaolud. Tegemist on varem korduvalt kriminaalkorras karistatud isikuga,
kelle poolt toimepandu, võrreldes eelnevate kuritegudega, on muutunud raskemaks. Tegemist
on raskusastmelt esimese astme kuriteoga. Isikut iseloomustava materjalide alusel pole


                                                                                                5
tuvastatavad mingid erandlikud asjaolud, mis tooksid kaasa mõistetud karistusest tingimisi
vabastamise.
Kolleegium osutab, et Maksim Romanovi suhtes on Viru Maakohus 07. jaanuari 2014 aasta
otsusega kohaldanud KarS § 74 sätteid, kuid selline vangistuse alternatiivi kohaldamine ei ole
mõjutanud teda elama õiguskuulekalt vaid ta on jätkanud uute kuritegude toimepanemisi.

Samuti märgib kolleegium, et Riigikohtu lahendis nr 3-1-1-96-11 on sedastatud, et
karistusseadustiku süstemaatilise tõlgendamise pinnalt tuleb karistusest tingimisi vabastamisel
lähtuda põhimõttest, et tingimisi vabastatu katseaeg peab olema mõistetud vangistusest pikem.
Antud juhul kohalduva KarS § 74 lg-s 3 kehtestatud katseajaks on 6 kuud kuni 3 aastat. Maksim
Romanovit on karistatud 3 aasta ja 6 kuulise vangistusega, mistõttu ka eelnimetatud Riigikohtu
juhiste alusel ei kuulu KarS § 74 kohaldamisele.

9. Kolleegium märgib, et maakohtu poolt mõistetud karistuse muutmiseks on alust juhul, kui
mõistetud karistus ei vasta kuriteo raskusele või süüdimõistetu sikule või kui tema olukorda on
ebaseaduslikult mõnel muul viisil raskendatud. Vaidlustatud kriminaalasjas eelnimetatud
aluseid ringkonnakohus ei tuvastanud. Maakohtu poolt mõistetud karistusmäär ja reaalse
vangistuse mõistmine on kooskõlas KarS § 56 ettenähtud alustega ja kehtiva kohtupraktikaga,
mistõttu selle korrigeerimist kohtukolleegium põhjendatuks ei pea.

10. Eeltoodu alusel ja juhindudes KrMS § 337 lg 1 p 1, § 342 lg 3 p 1 jätab ringkonnakohus
Harju Maakohtu 29. septembri 2016 aasta otsuse muutmata ja esitatud apellatsiooni
rahuldamata.


(allkirjastatud digitaalselt)




                                                                                             6
