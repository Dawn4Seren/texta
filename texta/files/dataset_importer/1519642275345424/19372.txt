                                                                                        1-16-2577




                          KOHTUOTSUS
                               EESTI VABARIIGI NIMEL


Kohus                          Pärnu Maakohus
Otsuse tegemise aeg ja koht    05. aprill 2016. a Haapsalu kohtumaja
Kriminaalasja number           1-16-2577 (15257000368)
Kohtukoosseis                  Kohtunik Piia Jaaksoo
Kohtuistungi sekretär          Gerda Raidla
Kriminaalasi                   Janno Hoomatalo süüdistus KarS § 121 lg 2 p 2 järgi
                               kokkuleppemenetluses
Prokurör                       Ülle Tamm
Süüdistatav                    JANNO HOOMATALO – isikukood 38504014234, elukoht *,
                               * kodanik, *haridus, emakeel * keel, töökoht * - *,
                               kriminaalkorras viimati karistatud 23.05.2015 Harju Maakohtu
                               Liivalaia kohtumaja poolt KarS § 424 järgi vangistusega 9 kuud,
                               KrMS § 238 lg 2 alusel vangistusega 6 kuud, KarS § 68 lg 1
                               alusel vangistusega 5 kuud ja 27 päeva, KarS § 74 lg 1,3 alusel
                               18 kuulise katseajaga, väärteokorras karistatud 5 korda.
                               Kahtlustatavana kinni peetud 26.12.2015 kell 01.10-16.30,
                               kohaldatud tõkend elukohast lahkumise keeld.
RESOLUTSIOON
1. Süüdi mõista Janno Hoomatalo KarS § 121 lg 2 p 2 järgi ja karistada vangistusega 3 (kolm)
kuud.
2. KarS § 68 lg 1 alusel arvata karistusaja hulka Janno Hoomatalo kahtlustatavana kinnipidamine
26. detsembril kell 01.10-16.30, s.o 1 päev ja ärakandmata karistuseks on vangistus 2 kuud 29
(kakskümmend üheksa) päeva.
3. KarS § 65 lg 2 alusel, suurendades käesoleva kohtuotsusega mõistetud ärakandmata 2–kuu 29-
päevast vangistust Harju Maakohtu Liivalaia kohtumaja poolt 23.05.2015 kohtuotsusega nr 1-15-
4209 mõistetud ärakandmata 5 kuu 27 päeva vangistuse võrra, mõista Janno Hoomatalo’le
liitkaristuseks vangistus 8 (kaheksa) kuud 26 (kakskümmend kuus) päeva.
4. KarS § 69 lg 1, 3 alusel asendada Janno Hoomatalo’le mõistetud ärakandmata 8-kuu 26-päevane
vangistus üldkasuliku tööga 266 (kakssada kuuskümmend kuus) tundi. Janno Hoomatalo’le
määratud tundi üldkasulikku tööd tuleb ära teha 18 (kaheksateistkümne) kuu jooksul arvates
kohtuotsuse jõustumisest.
5. Määrata, et Janno Hoomatalo teostab üldkasulikku tööd Tallinna Vangla Harju
kriminaalhooldusosakonna kriminaalhooldusametniku järelevalve all ja kohustub täitma KarS § 75 lg
1 p 1-6 tulenevaid kontrollnõudeid:

      1                                                                                          1
                                                                                              1-16-2577


      5.1. elama oma alalises elukohas *;
      5.2. ilmuma kriminaalhooldaja määratud ajavahemike järel kriminaalhooldusosakonda
           registreerimisele;
      5.3. alluma kriminaalhooldaja kontrollile oma elukohas ning esitama talle andmeid oma
           kohustuste täitmise ja elatusvahendite kohta;
      5.4. saama kriminaalhooldusametnikult eelneva loa elukohast lahkumiseks Eesti territooriumi
           piires kauemaks kui viieteistkümneks päevaks;
      5.5. saama kriminaalhooldusametnikult eelneva loa elu-, töö- või õppimiskoha vahetamiseks;
      5.6. saama kriminaalhooldusametnikult eelneva loa Eesti territooriumilt lahkumiseks ja
           väljaspool Eesti territooriumi viibimiseks.
6. Kui Janno Hoomatalo hoidub kõrvale üldkasulikust tööst, ei järgi kontrollnõudeid või ei täida
talle pandud kohustusi, võib karistust täide viiv ametnik teda kirjalikult hoiatada, kohus võib määrata
talle täiendavaid kohustusi vastavalt KarS § 75 lg 2 sätestatule, pikendada töö tegemise tähtaega või
pöörata talle mõistetud vangistuse täitmisele. Kui Janno Hoomatalo paneb üldkasuliku töö tegemise
ajal toime uue kuriteo, mille eest teda karistatakse vangistusega, asendatakse talle mõistetud
üldkasuliku töö tegemata osa vahekorras üldkasuliku töö üks tund võrdub ühe päeva vangistusega.
7. Tühistada Janno Hoomatalo suhtes kohaldatud tõkend elukohast lahkumise keeld.
8. Välja mõista Janno Hoomatalo’lt riigi tuludesse kriminaalmenetluse kulu /tasuda Maksu- ja
Tolliameti arveldusarvele nr EE351010052031000004 SEB Pank AS-is, a/a nr
EE502200221014193355 Swedbank AS-is, a/a nr EE401700017002872300 Nordea Bank Finland
PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
on märkida maksekorraldusele viitenumber 99916700024193. Maksekorralduse selgitusse lisada:
Haapsalu kohtumaja, otsus nr 1-16-2577, menetluskulu, Janno Hoomatalo/:
- sundraha 645 (kuussada nelikümmend viis) eurot;
- määratud kaitsjale makstud tasu 120 (ükssada kakskümmend) eurot.
Nõuded menetluskulude osas loetakse nõuetekohaselt täidetuks, kui isik tasub nõude 30 päeva jooksul
lahendi jõustumisest. Eelnimetatud tähtaja möödumisel pööratakse otsus täitmisele ja saadetakse
kohtutäiturile ning lisandub kohtutäituri tasu. Kui nõude tasub teine isik, siis selgitusse lisada, kelle
eest nõue tasutakse.


Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Janno Hoomatalo süüdistatakse selles, et tema, olles alkoholijoobes ja viibides 26.detsembril 2015
kella 00.30 paiku * linnas * asuva korteri esikus, kasutas omavaheliste suhete pinnalt tekkinud tüli
käigus füüsilist vägivalda elukaaslase K. L. suhtes, tõukas kannatanu jõuga vastu esiku kappi ja
seejärel pigistas käega kaela piirkonnas, tekitades oma tahtliku tegevuse tagajärjel K. L.le füüsilist
valu ja lühemaajalised mitteeluohtlikud tervisekahjustused, s.o. punetuse kaela piirkonnas.
Eeltoodu alusel süüdistatakse Janno Hoomatalo KarS § 121 lg 2 p 2 järgi kvalifitseeritava kuriteo
toimepanemises s.o. lähisuhtes kehalises väärkohtlemises.

      2                                                                                                 2
                                                                                           1-16-2577


Kannatanu on andnud nõusoleku kokkuleppemenetluse kohaldamiseks /tl 48/.
Prokuröri poolt kohtus Janno Hoomatalo’le nõutud karistus: kohtus nõudis prokurör
süüdistatavale karistuseks KarS § 121 lg 2 p 2 järgi kvalifitseeritava kuriteo toimepanemise eest 3
kuud vangistust. KarS § 68 lg 1 alusel arvata eelvangistuses viibitud aeg 1 päev, s.o. 26.12.2015
karistusaja hulka, ärakandmisele kuulub vangistus 2 kuud ja 29 päeva. KarS § 65 lg 2 alusel
suurendada 2 kuu ja 29 päevalist vangistust 23.05.2015 Harju Maakohtu Liivalaia kohtumaja poolt
mõistetud karistuse ära kandmata osa, s.o. 5 kuu ja 27 päeva vangistuse võrra, mõistes liitkaristuseks
8 kuud ja 26 päeva vangistust. Kars § 69 lg 1 alusel asendada mõistetud vangistus 266 tunni üldkasuliku
tööga, määrates selle tegemise tähtajaks 18 kuud arvates kohtuotsuse jõustumisest.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Janno Hoomatalo süüdi, kohaldab tema suhtes kokkuleppes kokkulepitud karistuse.
Tsiviilhagi ei ole esitatud.
Tõkend – Janno Hoomatalo on kahtlustatavana kinni peetud 26.12.2015 kell 01.10-16.30 /tl 15-16/,
milline aeg tuleb KarS § 68 lg 1 p 1 alusel arvata karistusaja hulka. Janno Hoomatalo suhtes on
kohaldatud tõkend elukohast lahkumise keeld /tl 22/, mis tuleb tühistada.
Asitõendid – puuduvad.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:
Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. Vastavalt § 179 lg 1 p 2 tuleb Janno Hoomatalo’lt kohtuotsusega välja mõista riigituludesse
teise astme kuriteos süüdimõistmisega seoses 1,5 palga alammäära suuruses summas s.o 645 eurot (1,5
* 430).
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Peep Rajavere Janno Hoomatalo kaitsmise eest makstud tasu
120 eurot /tl 74-75/.


/allkirjastatud digitaalselt/
Piia Jaaksoo
kohtunik




      3                                                                                              3
