                                                                  Kriminaalasi nr. 1-16-653




                            KOHTUOTSUS
                                  EESTI VABARIIGI NIMEL


15. märtsil 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova ja tõlgi Katrin–Jana Vaab juuresolekul
abiprokurör           Grete Vahtra
kaitsja               Eva Rivis osavõtul
arutas kokkuleppemenetluse korras avalikul kohtuistungil kriminaalasja

Vladyslav Demydenko
Ik 38802150388, Ukraina kodanik, kesk-eriharidusega, emakeel – vene keel, töötab ehitusel,
elukoht: XXX, kehtivaid kriminaalkaristusi ei ole, kehtivaid väärteokaristusi 1, tõkend – elukohast
lahkumise keeld

süüdistuses KarS § 184 lg 1 järgi.

Kriminaalasja kohtulikul uurimisel kohus

                                             tuvastas

Vladyslav Demydenko´t süüdistatakse selles, et tema ebaseaduslikult omandas eeluurimisel
täpselt tuvastamata isikult, kohas ja ajal, kuid enne 21.05.2015.a suures koguses (s.o rohkem kui
kümnele inimesele narkojoobe tekitamiseks mõeldud mõjudoosi) narkootilist ainet fentanüüli.

Eelnevalt ebaseaduslikult omandatud narkootilist ainet fentanüüli hoidis Vladyslav Demydenko
enda elukohas XXX kuni 21.05.2015.a 13.30-ni, mil ta XXXmaja ees kahtlustatavana kinni peeti
ning elukoha läbiotsimise käigus andis Vladyslav Demydenko politseile üle 11 (üksteist)
fooliumvoldikut fentanüüli sisaldava pulbriga kogumassiga 0,33 grammi (fentanüüli puhtal kujul
0,016 grammi).

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Fentanüül kuulub sotsiaalministri 18.05.2005.a määruse nr 73 lisa 1 narkootiliste ja
psühhotroopsete ainete II nimekirja.
Narkootiliste ja psühhotroopsete ainete ning nende lähteainete seaduse § 31 lg 3 järgi on
narkootilise aine suureks koguseks aine kogus, millest piisab narkojoobe tekitamiseks vähemalt
kümnele inimesele.

Kümnele inimesele piisab narkojoobe tekitamiseks 0,0013 grammist (1,3              milligrammist)
fentanüülist puhta ainena.
Suures koguses narkootilise aine (fentanüül) ebaseadusliku käitlemisega (omandamise ja
valdamisega) pani Vladyslav Demydenko toime KarS § 184 lg 1 järgi kvalifitseeritava
kuriteo.

Juhindudes KrMS § 245 sätetest on abiprokurör Grete Vahtra, süüdistatav Vladyslav Demydenko
ja tema kaitsja Eva Rivis käesolevas kriminaalasjas sõlminud kokkuleppe selles, et Vladyslav
Demydenko´le taotleb abiprokurör kohtus KarS § 184 lg 1 järgi ettenähtud kuriteo
toimepanemise eest karistuseks 1 aasta 2 kuud vangistust. KarS § 68 lg 1 järgi lugeda
eelvangistuses viibitud aeg ehk üks päev, mil Vladyslav Demydenko oli kahtlustatavana kinni
peetud (21.05.2015.a) karistusaja hulka, mõistes lõplikuks karistuseks 1 aasta 1 kuu ja 29 päeva.
KarS § 73 lg 1, 3 alusel määrata, et mõistetud ärakandmata karistust ei pöörata koheselt täitmisele,
kui Vladyslav Demydenko ei pane 2-aastase katseaja jooksul toime uut tahtlikku kuritegu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta, kaitsja ja abiprokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Vladyslav Demydenko
temale KarS § 184 lg 1 järgi ettenähtud kuriteo toimepanemises esitatud süüdistuses
süüdimõistmisele ja temale tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt, siis
seega kuulub Vladyslav Demydenko´lt KrMS § 175 lg 1 p 9, § 179 lg 1 p 2 sätetest lähtuvalt
väljamõistmisele I astme kuriteos süüdimõistmisega kaasnev sundraha 2,5 palga alammääras, s.o.
1075 eurot

Vastavalt KrMS § 175 lg 1 p 3 kohaselt tuleb Vladyslav Demydenko´l tasuda riiklikule
ekspertiisiasutusele, muule riigiasutusele või juriidilisele isikule seoses ekspertiisi tegemise või
joobe tuvastamisega tekkinud kulud. Vladyslav Demydenko´lt tuleb välja mõista ekspertiisitasu
summas 84 eurot.

Vastavalt KrMS § 175 lg 1 p 4 kohaselt tuleb Vladyslav Demydenko´lt välja mõista riigi õigusabi
korras määratud kaitsjatasud, s.o summas 120 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda mõistliku aja 10 kuud.

Asitõendid
   - Narkootiline aine jäetud hoiule EKEI keemiaosakonda - peale kohtuotsuse jõustumist
       konfiskeerida ja NPALS § 7 lg 3 alusel jätta ekspertiisiasutusele aine säilitamiseks,
       õppeotstarbel kasutamiseks või hävitamiseks;

                                                 2
   -   Fooliumvoldikud asuvad kriminaalasja materjalide juures - peale kohtuotsuse jõustumist
       konfiskeerida ja hävitada KrMS § 126 lg 3 p 4 alusel.

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 73 lg 1,3, § 78 p 1 kohus:

                                           otsustas

Süüdi tunnistada Vladyslav Demydenko KarS § 184 lg 1 järgi ja mõista karistuseks 1 aasta 2 kuud
vangistust.

Vastavalt KarS § 68 lg 1 arvata Vladyslav Demydenko eelvangistuses viibitud aeg 21.05.2015.a.
s.o 1 päev karistusaja hulka, kandmata karistus 1 aasta 1 kuu ja 29 päeva vangistust.

Vastavalt KarS § 73 lg 1 ja 3 jätta vangistus tingimisi kohaldamata ja mõistetud vangistust mitte
pöörata täitmisele, kui Vladyslav Demydenko ei pane 2-aastase katseaja jooksul toime uut
tahtlikku kuritegu.

KarS § 78 p 1 alusel arvestada Vladyslav Demydenko´le määratud 2 aasta pikkuse katseaja
algust alates kohtuotsuse kuulutamisest, so alates 15.03.2016.a.

Tõkend – elukohast lahkumise keeld tühistada peale kohtuotsuse jõustumist.

Menetluskulud
Välja mõista Vladyslav Demydenko´lt 1075 eurot sundraha, ekspertiisitasu 84 eurot ja kaitsjatasu
120 eurot riigi tuludesse.
Menetluskulud tasuda 10 kuu jooksul alates kohtuotsuse jõustumisest.

Makseinfo menetluskulude tasumiseks edastatakse Vladyslav Demydenko´le e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõendid
   - Narkootiline aine jäetud hoiule EKEI keemiaosakonda - peale kohtuotsuse jõustumist
       konfiskeerida ja NPALS § 7 lg 3 alusel jätta ekspertiisiasutusele aine säilitamiseks,
       õppeotstarbel kasutamiseks või hävitamiseks;
   - Fooliumvoldikud asuvad kriminaalasja materjalide juures - peale kohtuotsuse jõustumist
       konfiskeerida ja hävitada KrMS § 126 lg 3 p 4 alusel.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
                                                3
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule.


/allkirjastatud digitaalselt/
Margot Mikler
Kohtunik




                                               4
