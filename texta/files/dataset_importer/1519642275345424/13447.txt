                        KOHTUMÄÄRUS
 Kohus                               Tallinna Halduskohus

 Kohtunik                            Daimar Liiv

 Määruse tegemise aeg ja koht        6. juuni 2016, Tallinn

 Haldusasja number                   3-16-587

 Haldusasi                           N. K. kaebus avalik-õiguslikus suhtes tähtsust omava
                                     faktilise asjaolu kindlakstegemiseks
 Menetlustoiming                     Kaebuse tagastamine

 RESOLUTSIOON                        1. Tagastada kaebus N. K.le.
                                     2. Sekretäril saata käesoleva määruse ärakiri kaebuse
                                     esitajale.
 Edasikaebamise kord                 Kohtumääruse peale võib esitada määruskaebuse Tallinna
                                     Ringkonnakohtule Tallinna Halduskohtu kaudu 15 päeva
                                     jooksul määruse ärakirja kättesaamisest arvates.



KOHTU SEISUKOHT JA PÕHJENDUSED

1. 04.05.2016 saabus Tallinna Halduskohtule (kaebus esitatud Tartu Halduskohtule
24.03.2016) N. K. kaebus avalik-õiguslikus suhtes tähtsust omava faktilise asjaolu
kindlakstegemiseks. Kaebuse kohaselt palub kaebaja tuvastada temale väljastatud tööraamatu
kaebajale kuuluvus, kuna tööraamatus on ekslikult märgitud kaebaja perekonnanimeks K.

2. Tallinna Halduskohtu 13.05.2016 määrusega jättis kohus N. K. kaebuse käiguta ja andis
kaebajale kaebuses esinevate puuduste kõrvaldamiseks aega 15 päeva määruse
kättesaamisest alates. Kohus hoiatas kaebajat, et puuduste tähtaegselt kõrvaldamata jätmisel
tagastab kohus kaebuse läbivaatamatult.

3. Kohtule saabunud väljastusteatest nähtuvalt sai N. K. kohtu 13.05.2016 määruse kätte
16.05.2016 (tl 43), millest hakkas kulgema kaebuses esinenud puuduste kõrvaldamise 15-
päevane tähtaeg. 27.05.2016 teatas N. K. kohtule, et ei soovi haldusasja nr 3-16-587
menetluse jätkamist, kuna kaebuse esitamise vajadus langes ära.

4. Halduskohtumenetluse seadustiku (HKMS) § 121 lg 1 p 2 alusel tagastab kohus kaebuse
määrusega selle esitajale, kui kaebus ei vasta HKMS §-de 37-39 nõuetele, kaebaja ei ole
kohtu poolt määratud tähtaja jooksul puudusi kõrvaldanud ja puudused takistavad asja
läbivaatamist.

Kohus leiab, et N. K. kaebus tuleb HKMS § 121 lg 1 p 2 alusel tagastada, kuna kaebaja ei ole
kohtu poolt määratud tähtaja jooksul kaebuse puudusi kõrvaldanud ning on kohtule teatanud,
et ta kohtu poole pöörduda ei soovi.

5. Kohus selgitab, et HKMS § 43 lg 2 kohaselt ei võta kaebuse tagastamine selle esitajalt
õigust seadusega sätestatud korras pöörduda uuesti halduskohtusse.



/Allkirjastatud digitaalselt/

Daimar Liiv
Kohtunik




                                              2
