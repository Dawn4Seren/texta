                       KOHTUMÄÄRUS

Kohus                              Pärnu Maakohus
Kohtunik                           Ruth Sild
Määruse tegemise aeg ja koht       5. jaanuar 2016. a Haapsalu kohtumaja
Tsiviilasja number                 2-14-26803
Tsiviilasi                         Meiren Engineering OÜ hagi Jana Anijärv vastu võlgnevuse
                                   nõudes
Menetlusosalised ja nende          Hageja Meiren Engineering OÜ, registrikood 10932176,
esindajad                          asukoht Väike-Männiku 7, 11216 Tallinn, seaduslik esindaja
                                   juhatuse liige J M
                                   Hageja lepinguline esindaja Kuldar Kirt, Õigusbüroo VK &
                                   Partnerid OÜ, asukoht Kentmanni 8b, 10116 Tallinn, e-post
                                   kuldar@vkpartnerid.ee
                                   Kostja Jana Anijärv, isikukood *, aadress *, e-post *
                                   Kostja lepinguline esindaja vandeadvokaat Rait Kaarma,
                                   Advokaadibüroo Kaarma & Kaldvee, asukoht Kentmanni 6,
                                   10116 Tallinn, e-post menetlus@abkaarma.ee
                                   Kompromissi kinnitamine, ½ riigilõivu tagastamine, menetluse
Menetlustoiming
                                   lõpetamine


RESOLUTSIOON


1.    Kinnitada hageja Meiren Engineering OÜ (seadusliku esindaja juhatuse liikme J M
vahendusel) ja kostja Jana Anijärv (lepingulise esindaja Rait Kaarmaa vahendusel) vahel
04.01.2016. a kirjalikult sõlmitud kompromissleping alljärgnevatel tingimustel:
2.    Jana Anijärv kohustub tasuma Meiren Engineering OÜ-le kompromissina 4 000 (neli
tuhat) eurot osade kaupa igakuiste osamaksetena selliselt, et igakuise osamakse suurus on
vähemalt 500 (viissada) eurot. Maksed teostatakse iga kuu 15. kuupäevaks alates 15.01.2016. a.
3.    Kogu punktis 2 nimetatud tasumata summa tasumise kohustus muutub koheselt
sissenõutavaks järgmistel juhtudel:



                                                                                           1
     3.1. Kompromissi kinnitava kohtumääruse kättetoimetamine Jana Anijärv'ele viibib
          rohkem kui 5 (viis) päeva selle tegemisest arvates;
     3.2. Jana Anijärv rikub punktis 2. sätestatud tasumiskohustust, s.o hilineb kasvõi ühe
          osamakse täies osas tasumisega kasvõi 10 (kümme) päeva;
     3.3. Kuulutatakse välja Jana Ainjärv pankrot.
4.    Osapooled on kokku leppinud, et osapoolte menetluskulud jäävad nende endi kanda.
5.    Osapooled kinnitavad, et neil puuduvad teineteise suhtes mistahes varalised või
mittevaralised nõuded, välja arvatud käesolevast kompromissist tulenevad.
6.    Riigi Tugiteenuste Keskusel tagastada Meiren Engineering OÜ-le (arvelduskonto nr *) pool
maksekäsu kiirmenetluse avalduse ja hagiavalduse esitamisel tasutud riigilõivust, s.o 162,50
(ükssada kuuskümmend kaks eurot 50 senti) eurot.
- Riigilõivu summas 192 eurot tasus Meiren Engineering OÜ 15.08.2014. a maksekäsu kiirmenetluse
avalduse esitamisel Rahandusministeeriumi arveldusarvele viitenumbriga 2900072369, selgitusega:
„Riigilõiv Meiren Engineering OÜ avalduse eest Hiie Tõnise talu vastu“.
- Täiendava riigilõivu summas 133 eurot tasus Õigusbüroo VK & Partnerid OÜ 17.02.2015. a
hagiavalduse esitamisel Rahandusministeeriumi arveldusarvele EE062200221059223099,
selgitusega: „Meiren Engineering OÜ hagi Hiie Tõnise talu vastu“.
7.    Lõpetada käesolevas tsiviilasjas menetlus seoses poolte vahel sõlmitud kompromissi
kinnitamisega.
8.    Edastada määrus menetlusosalistele ja täitmiseks Riigi Tugiteenuste Keskusele ½ riigilõivu
tagastamiseks.
Menetluskulude jaotus ja rahalise suuruse kindlaksmääramine
Kompromisslepingu alusel menetlusosaliste poolt kantud menetluskulud jätta menetlusosaliste endi
kanda.
Hagejale tagastatakse käesoleva kohtumääruse alusel ½ tasutud riigilõivust, s.o 162,50 eurot.

Edasikaebamise kord
Määruse peale on pooltel õigus esitada määruskaebus 2 päeva jooksul Tallinna Ringkonnakohtule
määruse teinud kohtu kaudu alates määruse määruskaebuse esitajale kättetoimetamisest.

Asjaolud, menetluse käik
Meiren Engineering OÜ esitas 15.08.2014. a Pärnu Maakohtule maksekäsu kiirmenetluse avalduse
võlgnikult Hiie Tõnise talu 4740,27 euro saamiseks. Kohus tegi 10.09.2014 võlgnikule
makseettepaneku, millele võlgnik 01.10.2014. a esitas vastuväite. Pärnu Maakohus lõpetas
08.01.2015. a määrusega maksekäsu kiirmenetluse ja andis nõude üle Harju Maakohtule menetluse
jätkamiseks hagimenetluses.
Hageja esitas 18.02.2015. a kostja vastu hagiavalduse 3271,78 euro ja viivise 302,17 eurot nõudes.
Hageja palub lisaks kostjalt hageja kasuks välja mõista viivis VÕS § 113 lg 1 teises lauses sätestatud
määras alates 18.02.2015 kuni kohtuotsuse kohase täitmiseni.
Harju Maakohus andis 22.10.2015. a määrusega Meiren Engineering OÜ hagi Jana Anijärv'e vastu
raha tasumise nõudes üle Pärnu Maakohtu Haapsalu kohtumajale. Tsiviilasi saabus Haapsalu
kohtumajja 16.11.2015. a. Kohus määras tsiviilasja arutamisele kohtuistungil 05.01.2016. a.

Kompromissleping

                                                                                                2
04.01.2016. a esitasid pooled kohtule alljärgneva kompromisslepingu:
1.1. Pärnu Maakohtu menetluses on hageja hagiavaldus kostja vastu tsiviilasjas nr 2-14-26803.
1.2. Menetlusosalised on jõudnud seisukohale, et mõistlikum, majanduslikult soodsam ja kiireim
viis eeltoodud õigusvaidluse lahendamiseks on kompromisslepingu sõlmimine.
1.3. Hageja ja kostja (edaspidi eraldi Osapool, koos Osapooled) sõlmivad käesolevas dokumendis
sisalduva kompromisslepingu tsiviilasjas nr 2-14-26803 õiguslikult vaieldavate õigussuhete
muutmiseks vaieldamatuteks vastastikuste järeleandmiste teel (edaspidi Kompromiss) ja paluvad selle
kohtul kinnitada alljärgnevatel tingimustel:
2.      Kompromissi tingimused
2.1. Kostja kohustub tasuma Hagejale kompromissina 4 000 (neli tuhat) eurot osade kaupa igakuiste
osamaksetena selliselt, et igakuise osamakse suurus on vähemalt 500 (viissada) eurot. Maksed
teostatakse iga kuu 15. kuupäevaks alates 15.01.2016.
2.2     Kogu punktis 2.1 nimetatud tasumata summa tasumise kohustus muutub koheselt
sissenõutavaks järgmistel juhtudel:
2.2.1 Kompromissi kinnitava kohtumääruse kättetoimetamine Kostjale viibib rohkem kui 5 (viis)
päeva selle tegemisest arvates;
2.2.2 Kostja rikub punktis 2.1 sätestatud tasumiskohustust, s.o hilineb kasvõi ühe osamakse täies osas
tasumisega kasvõi 10 (kümme) päeva;
2.2.3 Kuulutatakse välja Kostja pankrot.
2.3     Osapooled on kokku leppinud, et Osapoolte menetluskulud jäävad nende endi kanda.
2.4     Osapooled kinnitavad, et neil puuduvad teineteise suhtes mistahes varalised või mittevaralised
nõuded, välja arvatud käesolevast Kompromissist tulenevad.
3.      Poolte kinnitused ja taotlused
3.1. Osapooled paluvad menetluse tsiviilasjas nr 2-14-26803 lõpetada Kompromissi kinnitamisega
kirjalikus menetluses.
3.2. Osapooled on teadlikud menetluse kompromissiga lõpetamise õiguslikest tagajärgedest
vastavalt TsMS §-le 432, st et hageja ei saa uuesti pöörduda kohtusse hagiga sama kostja vastu
vaidluses samal alusel sama hagieseme üle.
3.3. Osapooled kinnitavad, et Kompromiss ei ole vastuolus heade kommetega ega seadusega, samuti
ei riku Kompromiss avalikke huve ning Kompromissi on võimalik täita.
3.4. Kompromissi allkirjastamisega Osapooled kinnitavad, et on Kompromissi tingimustega
tutvunud, neist aru saanud ja on nendega nõus.
3.5. Hageja taotleb tsiviilasjas nr 2-14-26803 poole hagiavalduselt tasutud riigilõivu, s.o 162,50
euro tagastamist, paludes selle kanda Meiren Engineering OÜ pangakontole nr *.
3.6. TsMS §-le 661 lg 4 tuginedes on Osapooled kokku leppinud, et lühendavad Kompromissi
kinnitavale ja menetlust lõpetavale kohtumäärusele määruskaebuse esitamise tähtaega kahe (2)
päevani.

KOHTU SEISUKOHT

Kohus olles tutvunud asja materjalidega ja esitatud kompromissilepinguga leiab, et poolte sõlmitud
kompromissi võib kinnitada ja menetluse asjas lõpetada.
Tsiviilkohtumenetluse seadustiku (edaspidi TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle.
TsMS § 430 lg 1 ja 2 sätestavad, et pooled võivad menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi tingimused.
Pooled esitavad kompromissilepingu allkirjastatuna kohtule või avaldavad kompromissi kohtule
protokolli kandmiseks.


                                                                                             3
Vastavalt TsMS § 430 lg-le 3 ei kinnita kohus kompromissi, kui see on vastuolus heade kommetega
või seadusega või rikub olulist avalikku huvi või kui kompromissi ei ole võimalik täita. Kohus ei ole
kompromissiga seotud ega pea seda kinnitama perekonnaasjas.
Pooled kinnitasid kompromisslepingus, et soovivad menetluse käesolevas asjas lõpetada
kompromissiga ning et nad on teadlikud kompromissi sõlmimise ning selle kohtu poolt kinnitamise ja
menetluse lõpetamise õiguslikest tagajärgedest.
TsMS § 661 lg 4 kohaselt võib poolte kokkuleppel määruskaebuse esitamise tähtaega hagimenetluses
lühendada või määruskaebuse esitamise õiguse välistada.
Kohtule esitatud kompromissilepingus pooled soovivad lühendada määruskaebuse esitamise tähtaega
2-le päevale alates määruse kättetoimetamisest.
Kohus leiab, et kompromissi kinnitamist välistavaid asjaolusid käesolevas asjas ei esine. Eeltoodust
tulenevalt kohus kinnitab kompromissi selles toodud tingimustel ja menetlus asjas tuleb lõpetada.
TsMS § 430 lg 8 kohaselt saab kompromissi tühistada ja selle tühisusele saab tugineda tsiviilseadustiku
üldosa seaduses nimetatud alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või selle tühisusele tugineda ning
kompromissist saab taganeda või kompromissi üles öelda üksnes kompromissi kui täitedokumendi
alusel toimuva täitemenetluse hagiga lubamatuks tunnistamise menetluses. Kui kohus sellise hagi
rahuldab, loetakse, et kompromissil ei ole täielikult või osaliselt õiguslikke tagajärgi ja menetlus asjas,
milles kompromiss sõlmiti, jätkub.
TsMS § 432 sätestab, et kui menetlus on lõpetatud, ei saa hageja uuesti pöörduda kohtusse hagiga sama
kostja vastu vaidluses samal alusel sama hagieseme üle. Kui menetlus on lõpetatud hagist loobumise
tõttu või kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti.
Menetluskulud
TsMS § 173 lg 1 kohaselt esitab asja menetlenud kohus menetluskulude jaotuse menetlusosaliste vahel
kohtuotsuses või menetlust lõpetavas määruses.
TsMS § 168 lg 3 kohaselt kompromissi sõlmimise korral kannavad pooled oma menetluskulud ise, kui
nad ei ole kokku leppinud teisiti.
Kohtule esitatud kompromisslepingu kohaselt on pooled kokku leppinud, et menetlusosaliste poolt
kantud menetluskulud jäävad menetlusosaliste endi kanda. Pooled on seega TsMS § 168 lg 3 kohaselt
kokku leppinud menetluskulude jagamises.
TsMS § 150 lg 2 p 1 kohaselt tagastatakse pool menetluses tasutud riigilõivust, kui pooled sõlmivad
kompromissi.
Hageja on taotlenud ½ riigilõivu tagastamist.
Kohus leiab, et ½ riigilõivu kuulub hagejale tagastamisele TsMS § 150 lg 2 p 1 alusel, s.o pool
menetluses tasutud riigilõivust tagastatakse, kui pooled sõlmivad kompromissi.
TsMS § 150 lg 4 alusel tagastab riigilõivu kohus, kelle menetluses asi viimati oli, üksnes selle
menetlusosalise avalduse alusel, kes riigilõivu tasus või kelle eest riigilõiv tasuti. Riigilõiv tagastatakse
menetlusosalisele, kes selle pidi tasuma, või tema korraldusel muule isikule.
Riigilõivu summas 192 eurot tasus Meiren Engineering OÜ 15.08.2014. a maksekäsu kiirmenetluse
avalduse esitamisel Rahandusministeeriumi arveldusarvele viitenumbriga 2900072369, selgitusega:
„Riigilõiv Meiren Engineering OÜ avalduse eest Hiie Tõnise talu vastu“.
Täiendava riigilõivu summas 133 eurot tasus Õigusbüroo VK & Partnerid OÜ 17.02.2015. a
hagiavalduse esitamisel Rahandusministeeriumi arveldusarvele EE062200221059223099, selgitusega:
„Meiren Engineering OÜ hagi Hiie Tõnise talu vastu“.



                                                                                                   4
Eeltoodust tulenevalt tuleb Riigi Tugiteenuste Keskusel peale kohtumääruse jõustumist vastavalt
taotletule tagastada hagejale (arvelduskonto nr *) pool maksekäsu kiirmenetluse avalduse ja
hagiavalduse esitamisel tasutud riigilõivust, s.o 162,50 eurot.

/allkirjastatud digitaalselt/
Ruth Sild
kohtunik




                                                                                      5
