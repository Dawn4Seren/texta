                           KOHTUMÄÄRUS
Kohus                               Pärnu Maakohus
Kohtunik                            Toomas Talviste
Kohtujurist                         Keith Tammela
Määruse tegemise aeg ja koht        4. oktoober 2016, Pärnu
Tsiviilasja number                  2-16-13511
Tsiviilasi                          M. B. hagi R. B.i vastu elatise suuruse muutmiseks
Menetlustoiming                     Hagiavalduse menetlusse võtmisest keeldumine
Menetlusosalised ja nende           Hageja M. B., seaduslik esindaja A. G.
esindajad                           Kostja R. B.
RESOLUTSIOON                        Keelduda menetlusse võtmast M. B. hagi R. B.i vastu
                                    elatise suuruse muutmiseks ning tagastada see
                                    esitajatele.
Menetluskulude jaotus               Jätta kõik menetluskulud hageja kanda.
Edasikaebamise kord                 Määruse peale võib esitada 15 päeva jooksul arvates
                                    määruse      kättesaamisest    määruskaebuse Tallinna
                                    Ringkonnakohtule Pärnu Maakohtu kaudu.


Sisulised asjaolud ja kohtu põhjendused

7. septembril 2016 esitas M. B. seadusliku esindaja A. G. kaudu Pärnu Maakohtule hagiavalduse
R. B.i vastu elatise suuruse muutmiseks. Kohus jättis esitatud hagiavalduse 12.09.2016
määrusega käiguta ja andis tähtaja puuduste kõrvaldamiseks 14 päeva alates puuduste
kõrvaldamise määruse kättetoimetamisest. Hageja seaduslik esindaja on eelpool toodud määruse
kätte saanud isiklikult allkirja vastu 19.09.2016. Tänaseks on kohtu antud tähtaeg möödunud,
kuid puuduseid kõrvaldatud ei ole. Kohus on hoiatanud hageja seaduslikku esindajat, et kohtu
poolt määratud tähtpäevaks puuduste kõrvaldamata jätmise korral keeldub kohus hagiavaldust
menetlusse võtmast tsiviilkohtumenetluse seadustiku (TsMS) § 3401 lg 2 alusel.

Juhindudes eelnevast ja tulenevalt TsMS § 3401 lg 2 ning § 371 lg 1 p 9 keeldub kohus käesoleva
määrusega avaldust menetlusse võtmast ning tagastab selle esitajale. Hagis on vormipuuduseid
(käsikirjaline, varasemat elatise väljamõistmise lahendit ei ole lisatud, nõue ei ole selge jne), mis
selle menetlemist ei võimalda. Kui kohus keeldub avaldust menetlusse võtmast ja tagastab selle
                                                                     Tsiviilasi nr 2-16-13511

määrusega, loetakse, et avaldust ei ole esitatud ja et avaldus ei ole olnud kohtu menetluses
(TsMS § 372 lg 6).

Vastavalt TsMS § 168 lg 1 tuleb menetluskulud jätta hageja kanda, kuid kohtule teadaolevalt
asjas menetluskulusid (vähemalt riigi poolt) kantud ei ole.



/allkirjastatud digitaalselt/
Toomas Talviste
kohtunik




                                                                                        2(2)
