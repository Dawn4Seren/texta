                                                                                       2-15-17474




                              KOHTUOTSUS
                                EESTI VABARIIGI NIMEL

 Kohus                              Harju Maakohus
 Kohtunik                           Viktor Brügel
 Otsuse avalikult teatavaks         28. aprill 2016. a, Tallinn, Kentmanni kohtumaja
 tegemise aeg ja koht
 Tsiviilasja number                 2-15-17474
 Tsiviilasi                         Osaühing XXX hagi OÜ XXX vastu võlgnevuse nõudes
 Tsiviilasja hind                   2 560,72 eurot
 Menetlusosalised ja nende          Hageja: Osaühing XXX(registrikood XXX, asukoht XXX);
 esindajad
                                    Hageja lepinguline esindaja: Jaanus Silm (Jasitex Law Firm,
                                    e-post: jaanus.silm@jasitex.ee);
                                    Kostja: OÜ XXX(registrikood XXX, asukoht XXX);
                                    Kostja lepinguline esindaja: advokaat Liis Mäeker
                                    (Advokaadibüroo       Ehasoo     &      Partnerid, e-post:
                                    liis@ehasoo.ee).
 Kohtuistungi toimumise aeg         28.03.2016
 Istungil osalenud isikud           Hageja lepinguline esindaja Jaanus Silm,
                                    Kostja seaduslik esindaja XXX,
                                    Kostja lepinguline esindaja advokaat Liis Mäeker.

 RESOLUTSIOON:

   1. Hagi rahuldada osaliselt.
   2. Mõista kostjalt OÜ-lt XXX(registrikood XXX) hageja Osaühing XXX(registrikood
       XXX) kasuks välja 571,21 eurot (viissada seitsekümmend üks eurot ja 21 senti), millest
       põhivõlgnevus on 465,36 eurot (nelisada kuuskümmend viis eurot ja 36 senti) ja
       hagiavalduse esitamise seisuga sissenõutavaks muutunud viivised 105,85 eurot
       (ükssada viis eurot ja 85 senti).
   3. Mõista kostjalt OÜ-lt XXX hageja Osaühing XXX kasuks alates hagiavalduse
       esitamisest (s.o 20.11.2015) viivis põhivõlgnevuselt (465,36 eurot) kuni põhinõude
       täitmiseni VÕS § 113 lg 1 teises lauses sätestatud määras.
 Menetluskulude jaotus ja kindlaksmääramine
    4. Jätta poolte menetluskulud poolte endi kanda.


Edasikaebamise kord
Kooskõlas tsiviilkohtumenetluse seadustiku (TsMS) § 442 lg 10 ei anna kohus menetlusosalistele
luba käesoleva otsuse edasikaebamiseks. Apellatsioonkaebus võetakse menetlusse üksnes juhul, kui
                                                1
                                                                                         2-15-17474

maakohtu otsuses on antud luba edasikaebamiseks või kui maakohtu otsuse tegemisel on selgelt
ebaõigesti kohaldatud materiaalõiguse normi või on selgelt rikutud menetlusõiguse normi või on
selgelt ebaõigesti hinnatud tõendeid ja see võis oluliselt mõjutada lahendit.
Otsuse peale võib edasi kaevata Tallinna Ringkonnakohtule 30 päeva jooksul alates otsuse
kättetoimetamisest, kuid mitte hiljem kui viie kuu möödumisel otsuse avalikult teatavakstegemisest.
Kaebus võidakse lahendada kirjalikus menetluses, kui kaebuses ei taotleta selle lahendamist istungil.
Kohus selgitab, et vastavalt tsiviilkohtumenetluse seadustiku (TsMS) § 187 lg 6 peab menetlusabi
taotlemise korral menetlusabi taotleja seaduses sätestatud tähtaja järgimiseks tegema tähtaja kestel
ka menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks, mis
on seotud menetlusabi taotlemisega, annab kohus sellisel juhul mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.
Kohtuotsuse selgitused
Kohus on menetlenud tsiviilasja esemeks olevat hagi lihtsustatud korras vastavalt TsMS § 405 lg-le
1. TsMS § 444 lg 4 kohaselt võib kohus sama TsMS § 444 lõikes 3 nimetamata otsusest kirjeldava
ja põhjendava osa välja jätta, kui menetlusosalised on andnud selleks nõusoleku või kui kohus
menetleb hagi lihtmenetluses. Sel juhul tuleb otsuses märkida, et kohus täiendab otsust käesoleva
seadustiku § 448 lõikes 41 sätestatu kohaselt, kui menetlusosaline teatab kümne päeva jooksul otsuse
kättetoimetamisest arvates kohtule soovist esitada otsuse peale apellatsioonkaebus. Kohus selgitab
otsuses apellatsioonkaebuse esitamise soovist teatamata jätmise tagajärgi.
TsMS § 448 lg 41 sätestab, et sama seadustiku § 444 lõike 4 alusel tehtud kirjeldava või põhjendava
osata otsust täiendab kohus puuduva osaga, kui menetlusosaline teatab kümne päeva jooksul otsuse
kättetoimetamisest arvates kohtule soovist esitada otsuse peale apellatsioonkaebus.
Apellatsioonkaebuse esitamise soovi ei pea põhjendama. Otsuse täiendamine lahendatakse kirjalikus
menetluses. Teisele menetlusosalisele otsuse täiendamisest ei teatata. Kohus võib kohtuotsuse
tervikuna koostada ka käesoleva seadustiku § 444 lõigetes 1 ja 2 sätestatu kohaselt. Otsuse
täiendamise korral puuduva osaga hakkab apellatsioonkaebuse esitamise tähtaeg uuesti kulgema
täiendava otsuse kättetoimetamisest arvates. TsMS § 448 lg 42 sätestab, et kui menetlusosaline ei ole
kohtule sama paragrahvi lõikes 41 sätestatud tähtaja jooksul teatanud soovist kirjeldava ja
põhjendava osata otsuse peale apellatsioonkaebust esitada, loetakse, et ta on apellatsioonkaebuse
esitamise õigusest loobunud.
Edasikaebamise korda tuleb selgitada ka nendes maakohtu otsustes, mille puhul edasikaebamise luba
ei anta, sest edasikaebamine ei ole välistatud TsMS § 637 lg 21 sätestatud alustel. Vastavalt TsMS §
637 lg 21 võtab ringkonnakohus lihtmenetluses tehtud otsuse peale esitatud apellatsioonkaebuse
menetlusse üksnes juhul, kui maakohtu otsuses on antud luba edasikaebamiseks või kui maakohtu
otsuse tegemisel on selgelt ebaõigesti kohaldatud materiaalõiguse normi või on selgelt rikutud
menetlusõiguse normi või on selgelt ebaõigesti hinnatud tõendeid ja see võis oluliselt mõjutada
lahendit.
Menetluskulude jaotus ja kindlaksmääramine
TsMS § 405 lg 1 p 3 tulenevalt menetleb kohus hagi oma õiglase äranägemise kohaselt lihtsustatud
korras, järgides üksnes käesolevas seadustikus sätestatud üldisi menetluspõhimõtteid, kui tegemist
on varalise nõudega hagiga ja hagihind ei ületa summat, mis vastab 2 000 eurole. Muu hulgas võib
sellise hagi menetlemisel näha menetluskulude suuruse ette juba menetlust lõpetavas kohtulahendis,
võimaldades menetlusosalistel esitada eelnevalt oma menetluskulude nimekirjad.
TsMS § 173 lg 1 kohaselt märgib asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses, muu hulgas määruses, millega hagita

                                                 2
                                                                                         2-15-17474

menetluse avaldus või teistmisavaldus lahendatakse või hagi või hagita menetluse avaldus või
teistmisavaldus jäetakse menetlusse võtmata või läbi vaatamata või asja menetlus lõpetatakse.
TsMS § 163 lg 1 kohaselt kannavad pooled hagi osalise rahuldamise korral pooled menetluskulud
võrdsetes osades, kui kohus ei jaota menetluskulusid võrdeliselt hagi rahuldamise ulatusega või ei
jäta menetluskulusid täielikult või osaliselt poolte endi kanda. Kohus leiab, et poolte menetluskulud
tuleb jätta poolte endi kanda.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kuivõrd kohus jättis poolte menetluskulud poolte endi kanda, ei pea kohus
otstarbekaks menetluskulude suurust rahaliselt kindlaks määrata.
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate menetluskulude
suurust saab vaidlustada selle kohtulahendi peale edasi kaevates, millega menetluskulude rahaline
suurus kindlaks määrati.


/allkirjastatud digitaalselt/
Viktor Brügel
kohtunik




                                                 3
