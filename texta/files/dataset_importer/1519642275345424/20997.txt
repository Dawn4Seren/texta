                            KOHTUOTSUS
                                 EESTI VABARIIGI NIMEL

Kohus                            Tartu Maakohus

                                 17. märts 2016 Võru kohtumaja Põlvas, Võru tn 12
Otsuse tegemise aeg ja koht

                                 1-16-2213 (kohtueelse menetluse nr 16265000029)
Kriminaalasja number

Kohtukoosseis                    Kohtunik Rita Kulberg

                                 Lea Kirotar
Kohtuistungi sekretär
                                 Jaana Moks süüdistuses KarS § 121 lg 2 p-de 2, 3 järgi
Kriminaalasi                     kokkuleppemenetluses

                                 Külli Zimm
Prokurör
                                 Jaana       Moks       isikukood    47203026525;      elukoht
                                 xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
Süüdistatav                      Vabariigi kodanik; keskharidusega; emakeel eesti keel; töötab
                                 xxxxxxxxxxxxxxxxxxxxxxxxxxxxx; kriminaalkorras karistamata;
                                 tõkend – elukohast lahkumise keeld

RESOLUTSIOON
Jaana Moks süüdi mõista KarS § 121 lg 2 p-de 2, 3 järgi ning karistada vangistusega 6 (kuus) kuud.

KarS § 74 lg-te 1, 3 alusel määrata, et mõistetavat karistust 6 kuud vangistust ei pöörata täielikult
täitmisele, kui Jaana Moks 1 (ühe) aastase katseaja jooksul ei pane toime uut kuritegu ja täidab
KarS § 75 lg 1 p-des 1-6 sätestatud kontrollnõudeid:
1)         elab        kohtu        poolt        määratud          alalises       elukohas         –
xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;)                  ilmub    kriminaalhooldaja
määratud ajavahemike järel kriminaalhooldusosakonda registreerimisele;
3) allub kriminaalhooldaja kontrollile oma elukohas ning esitab talle andmeid oma kohustuste
täitmise ja elatusvahendite kohta;
4) saab kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
5) saab kriminaalhooldusametnikult eelneva loa elu - või töö- või õppimiskoha vahetamiseks;
6) saab kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks.

Katseaja algust arvata alates kohtuotsuse kuulutamisest, s.o alates 17.03.2016.
Tõkend - elukohast lahkumise keeld tühistada kohtuotsuse jõustumisel.
Välja mõista Jaana Moksilt menetluskuludena sundraha 645 (kuussada nelikümmend viis) eurot
ning riigi õigusabi tasu ja kulu katteks 61 (kuuskümmend üks) eurot 44 senti riigituludesse.

Jaana Moksilt väljamõistetud menetluskulud (kokku 706,44 eurot) tasuda ositi 12 (kaheteist) kuu
jooksul võrdsetes osades alates käesoleva otsuse jõustumisele järgnevast kuust hiljemalt iga kuu
viimaseks kuupäevaks, tasudes iga osamakse katteks 58,87 eurot Maksu- ja Tolliameti kontole
EE351010052031000004 SEB Pangas või EE502200221014193355 Swedbankis või
EE873300333499990003 Danske Bank AS Eesti filiaalis või EE401700017002872300 Nordea
Bank Finland PLC Eesti filiaalis viitenumbrile 99916700019810 (märkides makse selgituses:
Menetluskulud asjas 1-16-2213).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

DVD-R kannatanu ülekuulamise videosalvestusega jätta kriminaaltoimiku juurde.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 17.03.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 17.03.2016
määruskaebuse esitamise teel otsuse teinud kohtule.


Süüdistus

Jaana Moksi süüdistatakse selles, et tema ööl vastu 17.01.2016 Põlva maakonnas
xxxxxxxxxxxxxxxxxxxxxxxxxxxxxxxxx sauna eesruumis labakäega tahtlikult lõi ühel korral
oma alaealist tütart R. M. näo piirkonda ja mõni aeg hiljem magamistoas viskas
mobiiltelefoniga tahtlikult ühel korral kannatanut pea piirkonda. Antud teo tagajärjel R. M.
tundis füüsilist valu ja temal tekkis tervisekahjustus – väike haavake peanahal vasaku kõrva
taga.
Veel süüdistatakse Jaana Moksi selles, et tema 31.01.2016 õhtul Põlva maakonnas
xxxxxxxxxxxxxxxxxxxxxxxxxxxxxxxxxx talu elumajas tiris juustest ja labakäega tahtlikult
lõi mitmel korral oma alaealist tütart R. M. näo piirkonda ning käega tahtlikult lõi ühel
korral näo piirkonda oma alaealist poega R. M. , kes õele appi oli läinud. Antud teo tagajärjel
R. M. ja R. M. tundsid füüsilist valu.
Seega Jaana Moks pani toime teise inimese tervise kahjustamise, samuti valu tekitava
kehalise väärkohtlemise lähisuhtes ja korduvalt, s.o KarS § 121 lg 2 p-de 2, 3 järgi
kvalifitseeritava kuriteo.



                                                                                      2 (3)
Kokkuleppe sisu

Süüdistatava Jaana Moksi, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS § 121 lg 2 p-des 2, 3 ettenähtud kuriteo
toimepanemise eest 6 kuud vangistust. KarS § 74 lg-te 1, 3 alusel määrata, et karistust ei
pöörata täielikult täitmisele, kui Jaana Moks 1-aastase katseaja jooksul ei pane toime uut
kuritegu ja täidab KarS § 75 lg 1 p-des 1-6 sätestatud kontrollnõudeid

Kohtu järeldused

Süüdistatav Jaana Moks kinnitas kohtuistungil, et ta on kokkuleppest aru saanud ja nõustub
sellega. Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav Jaana Moks
väljendanud oma tõelist tahet ning kriminaalasja menetlemisel on järgitud
kokkuleppemenetluse sätteid.
Süüdistatav Jaana Moks tuleb süüdi mõista KarS § 121 lg 2 p-de 2, 3 järgi ning talle tuleb
mõista kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on Jaana Moksi menetluskuludeks süüdimõistva kohtuotsusega
kaasnev sundraha 1,5 palga alammäära suuruses summas, s.o 645 eurot ning riigi õigusabi
korras määratud kaitsjale makstav tasu ja kulu 61,44 eurot, mis tuleb süüdistatavalt välja
mõista.
Vastavalt süüdistatava Jaana Moksi, tema kaitsja ja prokuröri vahel sõlmitud kokkuleppele
määrab kohus menetluskulude tasumise ositi 12 kuu jooksul.


/allkirjastatud digitaalselt/
Kohtunik Rita Kulberg




                                                                                 3 (3)
