                           KOHTUOTSUS
                           Eesti Vabariigi nimel




Kohus                             Harju Maakohus

Kohtukoosseis                     kohtunik Kristi Rickberg

Otsuse tegemise aeg ja koht       6. juuni 2016, Tallinnas, Kentmanni Kohtumaja

Tsiviilasja number                2-16-1745

Tsiviilasi                        XXXXhagi XXXXvastu ühisomandi lõpetamise
                                  nõudes

Tsiviilasja hind                  Hagihind 3500 eurot

Menetlusosalised ja nende         Hageja: XXXX(isikukood XXXX, elukoht XXXX);
esindajad                         Hageja seaduslik esindaja: XXXX (isikukood
                                  XXXX);

                                  Hageja lepinguline esindaja: Sergei Desjatnikov
                                  (FIE Sergei Desjatnikovi Õigusbüroo, e-post
                                  teie.jurist@gmail.com);

                                  Kostja: XXXX (isikukood XXXX, elukoht XXXX,
                                  post XXXX).

Asja läbivaatamine                31. mail 2016 avalikul kohtuistungil

Istungil osalenud isikud          hageja seaduslik esindaja XXXX,            hageja
                                  lepinguline esindaja Sergei Desjatnikov.

Juures viibis                     sekretär Triin Matteus



Resolutsioon
   1. Rahuldada XXXXhagi XXXXvastu ühisomandi lõpetamise nõudes.
   2. Lõpetada ühisomand korteriomandile, mis on kantud Tartu Maakohtu
      kinnistusosakonna registriossa nr XXXX asukohaga XXXX, millest XXXX(isikukood
      XXXX) omandisse kuulub ½ ja XXXX(isikukood XXXX) omandisse kuulub ½, viisil,
      mille kohaselt korteriomand müüakse avalikul enampakkumisel ning korteriomandi
      müügist saadud tulu jagatakse võrdselt XXXX(isikukood XXXX) ja XXXX(isikukood
      XXXX) vahel.
   3. Kohustada XXXX (isikukood 60405092718) ja XXXX(isikukood XXXX) andma
      tahteavaldused korteriomandi asukohaga XXXX(registriossa nr XXXX) avalikul
      enampakkumisel müümiseks ning kinnistusraamatus omanikukannete muutmiseks.
Menetluskulud
   4. Tsiviilasja menetluskulud jätta XXXXkanda.
   5. Mõista XXXXvälja XXXXkasuks menetluskulud summas 400 (nelisada) eurot ja
      viivised menetluskuludelt VÕS § 113 lg-s 1 sätestatud määras alates kohtulahendi
      jõustumisest kuni nõude kohase täitmiseni.
   6. Välja mõista XXXXEesti Vabariigi kasuks 300 (kolmsada) eurot, mis tuleb tasuda 15
      päeva jooksul käesoleva lahendi jõustumisest alates. Tasumisega viivitamise korral
      tuleb tasuda käesoleva lahendi jõustumisest alates kuni täitmiseni viivist
      võlaõigusseaduse § 113 lõike 1 teises lauses ettenähtud ulatuses. Eesti Vabariigi
      kasuks välja mõistetud kulud tuleb tasuda vastavalt kohtuotsusele lisatud andmetele.
   7. Saata kohtuotsuse ärakiri Rahandusministeeriumile.
Edasikaebamise kord
   8. Kohtuotsusele võib esitada Tallinna Ringkonnakohtule apellatsioonkaebuse 30 päeva
      jooksul otsuse kättetoimetamisest. Kaebus võidakse lahendada kirjalikus menetluses,
      kui kaebuses ei taotleta selle lahendamist istungil. Kohus selgitab, et kui
      menetlusosaline taotleb apellatsioonkaebuse esitamisel menetlusabi, peab ta seaduses
      sätestatud tähtaja järgmiseks tegema tähtaja kestel ka menetlustoimingu, mille
      tegemiseks ta menetlusabi taotleb, eelkõige esitama kaebuse.

Hagi aluseks olevad asjaolud ja hageja nõue
  1. 26.03.2015 pärimistunnistuse kohaselt on 12.11.2014 surnud XXXXpärijad 1/2
       suuruses mõttelises osas XXXXja 1/2 suuruses mõttelises osas Jevgeni Kään. Vastavalt
       pärandvara inventuurile kuulub pärandvara koosseisu muuhulgas korteriomand
       asukohaga XXXX (registriosa nr XXXX), hinnangulise väärtusega 19 125 eurot. Kostja
       ja hageja on korteriomandi registriosa numbriga XXXX ühisomanikud. Korteriomandi
       jagamise suhtes puudub kokkulepe.
  2. Hagejal puudub sissetulek pärandvarana saadud kohustuste täitmiseks ning hageja
       soovib ühisomandi lõpetamist. Hageja on seisukohal, et ühisomand tuleb lõpetada
       selliselt, et vara müüa avalikul või pärijatevahelisel enampakkumisel ja saadud raha
       jagada pärijate vahel võrdeliselt nende pärandiosa suurusega. Alternatiivselt, juhul, kui
       keegi pärijatest soovib pärandvara endale jätta ja pärandvara jagamisel osutub temale
       jääva vara väärtus suuremaks tema pärandiosast, siis on pärija kohustatud maksma
       teisele pärijale rahalise hüvitise.
  3. AÕS § 76 lg 1 kohaselt on kaasomanikul õigus igal ajal nõuda kaasomandi lõpetamist.
       AÕS § 77 lg 2 sätestab, et kui kaasomanikud ei saavuta kokkulepet kaasomandis oleva
       asja jagamise viisi suhtes, otsustab kohus hageja nõudel, kas jagada asi kaasomanike
       vahel reaalosades, anda asi ühele või mitmele kaasomanikule, pannes neile kohustuse
       maksta teistele kaasomanikele välja nende osad rahas, või müüa asi avalikul või


                                                                                              2
      kaasomanikevahelisel enampakkumisel ning saadud raha jagada kaasomanike vahel
      vastavalt nende osa suurusele.
   4. Hageja palub müüa korteriomand, mis asub aadressil XXXX (registriosa nr XXXX)
      avalikul või ühisomanike (pärijate) vahelisel enampakkumisel ning saadud raha jagada
      pärijate vahel vastavalt nende osa suurusele. Anda nõusolek hageja ühisomandis oleva
      korteriomandi (registriosa nr XXXX) ühisomandi lõpetamiseks korteriomandi
      võõrandamise kaudu. Alternatiivselt anda asjad kostjale, pannes kostjale kohustus
      maksta teisele ühisomanikule välja tema osa rahas. Hageja palub jätta menetluskulud
      kostja kanda ja mõista menetluskuludelt välja viivis alates kohtulahendi jõustumisest
      kuni täitmiseni VÕS § 113 lg 1 sätestatud määras.

Kostja vastuväited hagile
   5. Kostja vaidleb esitatud hagile vastu. Kostja ei soovinud vastu võtta oma surnud isa
       pärandit ega soovi osaleda menetluses.

Kohtuotsuse põhjendused
  6. Kohus leiab, et esitatud hagi tuleb rahuldada. Antud asjas puudub vaidlus, et hageja ja
      kostja ühisomandis on XXXX (registriosa nr XXXX) korteriomand ning nii hagejale
      kui kostjale kuulub ½ kaasomandist (tlk 11).

   7. Kohus märgib, et asjaõigusseaduse (AÕS) § 70 lg 6 kohaselt kohaldatakse ühisomandile
      kaasomandi kohta käivaid sätteid, kui ühisomandit sätestavas seaduses ei ole sätestatud
      teisiti. Kooskõlas asjaõigusseaduse (AÕS) § 76 lõikega 1 on kaasomanikul õigus igal
      ajal nõuda kaasomandi lõpetamist. See tähendab, et kohus ei pea tuvastama kaasomandi
      lõpetamise nõude põhjust. Kõnealust seisukohta on väljendanud ka Riigikohus lahendis
      nr 3-2-1-45-06. AÕS § 77 lg 1 kohaselt jagatakse asi kaasomandi lõpetamisel vastavalt
      kaasomanike kokkuleppele. Tulenevalt AÕS § 77 lg-st 2, kui kaasomanikud ei saavuta
      kokkulepet kaasomandis oleva asja jagamise viisi suhtes, otsustab kohus hageja nõudel
      kas jagada asi kaasomanike vahel reaalosadeks, anda asi ühele või mitmele
      kaasomanikule, pannes neile kohustuse maksta teistele kaasomanikele välja nende osad
      rahas, või müüa asi avalikul või kaasomanikevahelisel enampakkumisel ning saadud
      raha jagada kaasomanike vahel vastavalt nende osa suurusele. Riigikohus on rõhutanud
      lahendis nr 3-2-1-102-05, et kohtul on õigus kaasomand lõpetada vaid AÕS § 77 lõikes
      2 sätestatud viisil ja vaid sellisel viisil, mille kohta on kohtule esitatud hagi või
      vastuhagi. Asjaõigusseaduse § 76 lg 2 järgi on kaasomandi lõpetamise nõuet välistavaks
      asjaoluks üksnes poolte kokkulepe. Sellise kokkuleppe sõlmimist ei ole kohus
      käesoleval juhul tuvastanud, nagu ka muid piiranguid, mis takistaksid kaasomandi
      lõpetamist, seega on kaasomandi jagamise nõude eeldused täidetud.

   8. Antud juhul on esitatud üksnes hagiavaldus, mis tähendab, et kohus saab ühisomandit
      lõpetada hagiavalduses taotletud viisil. Hageja on 31.05.2016 kohtuistungil kinnitanud,
      et soovib esmajärjekorras, et ühisomand lõpetatakse avalikule enampakkumisele
      panemise teel. Kohus on kostjale 21.03.2016 e-kirjas selgitanud, et olukorras, kus kostja
      soovib, et ühisomand lõpetatakse mõnel muul kui hageja pakutud viisil, tuleb kostjal
      esitada vastava nõudega vastuhagiavaldus (tlk 48), kuid kostja ei ole käesolevas
      menetluses endapoolset nägemist ühisomandi lõpetamise viisi osas esitanud.

   9. Eeltoodust tulenevalt asub kohus seisukohale, et hageja esitatud nõue tuleb rahuldada
      ning hageja ja kostja ühisomand tuleb AÕS § 77 lg 2 alusel lõpetada viisil, mille
      kohaselt XXXX (registriosa nr XXXX) asuv korteriomand müüakse avalikul


                                                                                             3
       enampakkumisel ning müümise tulemusel saadud raha jagatakse hageja ja kostja vahel
       vastavalt nende ühisomandi suurusele, s.o nii hageja kui kostja saavad ½ müügitulust.

   10. Riigikohus on lahendi nr 3-2-1-65-10 p-s 20 asunud seisukohale, et kaasomandi
       lõpetamine kohtus on materiaalõiguslikult tsiviilseadustiku üldosa seaduse § 68 lg 5
       alusel kaasomanike kokkuleppe sõlmimise tahteavalduste asendamine. Seega asendab
       kohtulahend, millega kaasomand lõpetatakse, kaasomanike kokkulepet kaasomandi
       lõpetamise kohta. AÕS § 64¹ kohaselt on kinnisasja käsutuseks nõutav õigustatud isiku
       ja teise poole notariaalselt tõestatud kokkulepe (asjaõigusleping) ja sellekohase kande
       tegemine kinnistusraamatusse, kui seadus ei sätesta teisiti. Kande tegemiseks on
       kinnistusraamatuseaduse § 341 järgi nõutav selle isiku nõusolek, kelle
       kinnistusregistriossa kantud õigust kanne kahjustaks (puudutatud isik), kui seaduses ei
       ole sätestatud teisiti. TSÜS § 68 lg 5 kohaselt kui isik on kohustatud tegema kindla
       sisuga tahteavalduse, asendab tahteavaldust jõustunud või viivitamata täitmisele kuuluv
       kohtulahend, millega isikut kohustatakse sellist tahteavaldust andma. Lähtuvalt
       eeltoodust asub kohus seisukohale, et käesoleva kohtulahendiga tuleb asendada kostja
       ja hageja nõusolekud korteriomandi asukohaga XXXX (registriosa nr XXXX) avalikul
       enampakkumisel müümiseks ning omanikukannete muutmiseks.

   11. Tulenevalt eeltoodust asub kohus seisukohale, et ühisomand korteriomandile asukohaga
       XXXX (registriosa nr XXXX) tuleb lõpetada avalikul enampakkumisel müümise teel
       ning müügist saadud tulu tuleb jagada poolte vahel võrdselt.

   12. Tsiviilkohtumenetluse seadustiku (TsMS) § 124 alusel on hagihind 3500 eurot.


Menetluskulud
  13. TsMS § 173 lg 1 kohaselt märgib asja menetlenud kohus menetluskulude jaotuse
      menetlusosaliste vahel kohtuotsuses. TsMS § 162 lg 1 kohaselt kannab hagimenetluse
      kulud pool, kelle kahjuks otsus tehti. Kuivõrd kohus rahuldab hagi, tuleb menetluskulud
      jätta kostja kanda.

   14. TsMS § 174 lg 1 kohaselt määrab menetluskulude rahalise suuruse menetluskulude
       jaotuse alusel vajalikus ja põhjendatud ulatuses kindlaks asja menetlev kohus samas
       tsiviilasjas, millega seoses kulud tekkisid. TsMS § 138 lg 1 kohaselt on menetluskulud
       menetlusosaliste kohtukulud ja kohtuvälised kulud. TsMS § 144 p 1 kohaselt on
       kohtuvälised kulud menetlusosaliste esindajate ja nõustajate kulud.

   15. Hageja menetluskulude nimekirja kohaselt on hagejal käesolevas asjas tekkinud
       menetluskulud seoses lepingulise esindaja tasuga summas 500 eurot (koos
       käibemaksuga). Hageja esindajal on kulunud 3 tundi hagiavalduse, seisukoha ja taotluse
       koostamiseks. Samuti on kulunud 2 tundi kohtuistungiks ettevalmistamiseks ja
       kohtuistungil osalemiseks. Kohus leiab, et hageja esindaja poolt nimetatud toimingute
       maht on põhjendatud osaliselt, s.o kokku 4 tunni ulatuses. Nimelt ei pea kohus
       põhjendatuks kohtuistungiks ettevalmistamise ja osalemise aega kokku 2 tundi, kuna
       käesolevas asjas toimus üks istung, mis kestis üksnes 6 minutit, ning tegemist ei ole
       mahuka tsiviilasjaga. Kohus peab ülejäänud toiminguid põhjendatuks, kuna hageja on
       esitanud hagiavalduse ning tutvunud kostja vastusega.




                                                                                            4
    16. Tulenevalt eeltoodust leiab kohus, et hageja esindaja töötunnid on kokku põhjendatud
        4 tunni ulatuses. Hageja ei ole käibemaksukohuslane, mistõttu tuleb menetluskulud
        välja mõista koos käibemaksuga. Lähtudes Riigikohtu praktikast tuleb lisaks
        esindamisele kulunud aja põhjendatuse ja vajalikkuse hindamisele hinnata ka ühe
        tööühiku (s.o tunnitasu) põhjendatust ja vajalikkust (RKTKo 3-2-1-115-13 p 25). Kohus
        leiab, et hageja esindaja töötunnihind 100 eurot (koos käibemaksuga) on mõistlik ja jääb
        turuhinna raamidesse. Seega arvestades, et hageja esindaja töötundide põhjendatud
        maht oli 4 tundi ning töötunni hind 100 eurot, on hageja esindaja õigusabiteenuse kulud
        kokku 400 eurot. Kohus leiab, et nimetatud summa tuleb kostjalt hageja kasuks välja
        mõista.

    17. Kohus on käesolevas asjas andnud hagejale 29.02.2016 määrusega menetlusabi ning
        vabastanud hageja riigilõivu tasumise kohustusest 300 euro ulatuses (tlk 35-37). TsMS
        § 190 lg 3 sätestab, et menetluskulud, mille kandmisest hageja on vabastatud või mida
        hageja võis tasuda osamaksetena, mõistab kohus hagi rahuldamise korral kostjalt välja
        riigituludesse võrdeliselt hagi rahuldatud osaga, sõltumata sellest, kas ka kostja sai
        menetlusabi menetluskulude kandmisel. Kuna kohus on esitatud hagi rahuldanud, tuleb
        kostjalt TsMS § 190 lg 3 alusel Eesti Vabariigi kasuks välja mõista 300 eurot.

    18. TsMS § 179 lg 9 alusel tuleb tasumisega viivitamise korral kostjal tasuda käesoleva
        lahendi jõustumisest alates kuni täitmiseni viivist võlaõigusseaduse § 113 lõike 1 teises
        lauses ettenähtud ulatuses. TsMS § 179 lg-st 5 tulenevalt tuleb lahend täita 15 päeva
        jooksul selle jõustumisest.




(digitaalselt allkirjastatud)
Kristi Rickberg
kohtunik




                                                                                               5
