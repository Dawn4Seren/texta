                         KOHTUOTSUS
                                EESTI VABARIIGI NIMEL
                                      Tagaseljaotsus

Kohus                             Viru Maakohus
Kohtunik                          Pille Aver
Otsuse tegemise aeg ja koht       29. august 2016, Narva kohtumaja
Tsiviilasja number                2-16-106325
Tsiviilasi                        Krediidikaitse Grupp OÜ hagi V V vastu võlgnevuse ja
                                  viivise nõudes
Tsiviilasja hind                  248,55 eurot

Menetlusosalised ja esindajad     Hageja: Osaühing (OÜ) Krediidikaitse Grupp (RK
                                  11693223)
                                  Hageja seaduslik esindaja:         Valdis   Kald   (e-post:
                                  info@krediidikaitsegrupp.ee)
                                  Kostja: V V (IK XXX, elukoht teadmata)
Asja lahendamise viis             Kirjalik menetlus


RESOLUTSIOON


1. Rahuldada hageja Krediidikaitse Grupp OÜ hagi kostja V V vastu võlgnevuse ja
   viivise nõudes tagaseljaotsusega.

2. Mõista kostjalt V V välja Krediidikaitse Grupp OÜ kasuks Credit Invest OÜ ja V V
   vahel 11.04.2014 sõlmitud laenulepingust nr 2100268820 tulenev põhivõlgnevus
   summas 200 (kakssada) eurot, intress summas 0 (null) eurot 30 senti ja sissenõutavaks
   muutunud viivis 28.04.2016 kuupäeva seisuga summas 32 (kolmkümmend kaks) eurot
   15 senti.

3. Mõista kostjalt V V hageja Krediidikaitse Grupp OÜ kasuks välja viivis tagastamata
   põhinõudelt (200 eurot) alates 29.04.2016 kuupäevast kuni põhinõude tasumiseni
   võlaõigusseaduse § 113 lg 1 teises lauses sätestatud määras.

Menetluskulude jaotus

4. Jätta menetluskulud kostja V V kanda.
5. Mõista kostjalt V V välja Krediidikaitse Grupp OÜ kasuks menetluskulud summas 75
   (seitsekümmend viis) eurot, so hageja poolt tasutud riigilõiv hagiavalduse esitamise


                                                                                      1(3)
   eest.

6. Mõista kostjalt V V välja Krediidikaitse Grupp OÜ kasuks viivis väljamõistetud
   menetluskuludelt (75 eurot) alates kohtulahendi jõustumisest kuni täitmiseni
   võlaõigusseaduse § 113 lg 1 teises lauses sätestatud määras.
7. Tagaseljaotsus on tagatiseta viivitamata täidetav (TsMS § 468 lg 1 p 2).
8. Toimetada käesolev kohtuotsus menetlusosalistele kätte.

Kohtuotsuse avalik kättetoimetamine

Tsiviilkohtumenetluse seadustustiku § 317 lg 3 alusel toimetada kostjale tagaseljaotsus
kätte avalikult väljaande Ametlikud Teadaanded kaudu, milleks avaldada väljaandes
Ametlikud Teadaanded tagaseljaotsuse resolutsioon ja edasikaebamise kord.


Kohtu selgitused

Tagaseljaotsus on tehtud tsiviilkohtumenetluse seadustiku (TsMS) § 407 lg 1 alusel.
Tagaseljaotsuse võib kohus teha kirjeldava ja põhjendava osata (TsMS § 444 lg 3).

EDASIKAEBAMISE KORD

Tsiviilkohtumenetluse seadustiku (TsMS) § 420 lg 1 järgi hageja, kelle avalduse alusel on
tehtud tagaseljaotsus või kelle avaldust kostja vastu tagaseljaotsuse tegemiseks ei rahuldata ja
jäetakse tema hagi rahuldamata, võib esitada otsuse peale apellatsioonkaebuse. TsMS § 632 lg 1
alusel esitatakse kaebus Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse
avalikult teatavakstegemisest. Kaebus võidakse lahendada kirjalikus menetluses, kui kaebuses
ei taotleta selle lahendamist istungil.

Kostjal on õigus esitada tagaseljaotsuse peale kaja menetluse taastamiseks. TsMS § 415 lg 2
alusel võib kaja esitada tagaseljaotsuse kättetoimetamisest alates 30 päeva jooksul. Kui
tagaseljaotsus toimetatakse kätte avalikult, võib kaja esitada 30 päeva jooksul alates päevast,
kui kostja sai tagaseljaotsusest või selle täitmiseks algatatud täitemenetlusest teada. Koos
kajaga tuleb kohtule esitada kõik asja ettevalmistamise lõpuleviimiseks vajalik, s.t TsMS § 394
nõuetele vastav kirjalik vastus ning tasuda kajalt kautsjon.

TsMS § 142 lg 2 kohaselt tasutakse kajalt kautsjon, mis vastab riigilõivule poolelt hagihinnalt,
kuid mitte vähem kui 100 eurot ja mitte rohkem kui 1500 eurot. Kautsjon tuleb tasuda
Rahandusministeeriumi arveldusarvele: SEB Pank EE571010220229377229 või Swedbank
EE062200221059223099 või Danske Bank EE513300333522160001 või Nordea Bank
EE221700017003510302.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.


                                                                                          2(3)
Kohtuotsuse avalik kättetoimetamine

Hagimaterjalid toimetati kostjale kätte avalikult väljaande Ametlikud Teadaanded kaudu. Teade
hagimaterjalide kättetoimetamise kohta kostjale avalikult ilmus väljaandes Ametlikud
Teadaanded 16.06.2016. Kuna käesolevaks ajaks ei ole kostja elu-, viibimis- ega töökoht teada,
samuti ei ole teada kostja dokumentide kättesaamiseks volitatud isikut, kellele võiks olla
võimalik kohtuotsust kätte toimetada, tuleb toimetada otsus kostjale kätte avalikult TsMS § 317
lg 1 p 1, lg 3, lg 4 p-de 1 ja 3 alusel.

Dokument loetakse TsMS § 317 lg 5 järgi avalikult kättetoimetatuks 15 päeva möödumisel
väljavõtte väljaandes Ametlikud Teadaanded ilmumise päevast

(allkirjastatud digitaalselt)

kohtunik




                                                                                         3(3)
