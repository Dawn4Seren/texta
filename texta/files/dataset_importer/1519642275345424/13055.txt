                                                                             2-16-6507




                          KOHTUOTSUS
                                EESTI VABARIIGI NIMEL
                                      Tagaseljaotsus

Kohus                            Harju Maakohus, Tartu mnt kohtumaja
Kohtunik                         Haide Rimmel
Otsuse tegemise aeg ja koht      9. juuni 2016.a, Tallinn
Tsiviilasja number               2-16-6507
Tsiviilasi                       XXXX hagi XXXXvastu elatise suurendamise nõudes
Tsiviilasja hind                 337,50 eurot
Menetlusosalised ja esindajad    Hageja: XXXX(isikukood XXXX, elukoht XXXX
                                 Hageja seaduslik esindaja: XXXX (isikukood XXXX,
                                 elukoht XXXX, e-post XXXX)
                                 Kostja: XXXX (isikukood XXXX, elukoht XXXX, e-post
                                 XXXX)
Kohtuistungi toimumise aeg       07.06.2016.a
Kohtuistungil osalenud isikud    Hageja seaduslik esindaja
RESOLUTSIOON
   1. Hagi rahuldada tagaseljaotsusega.
   2. Muuta Harju Maakohtu tagaseljaotsusega (tsiviilasjas 2-14-51027) kostjalt
      väljamõistetud elatise summat ning suurendada seda järgnevalt:
      2.1. Välja mõista kostjalt Margus Tõrikult igakuine elatis alammääras (½
           Vabariigi Valitsuse kehtestatud kuupalga alammäära) hageja XXXX kasuks
           tema ülalpidamiseks alates 24.04.2016.a kuni hageja täisealiseks saamiseni.
           Elatise summa muutub koos Vabariigi Valitsuse kehtestatud kuupalga
           alammäära muutumisega.
   3. Elatis tuleb tasuda iga kuu 5. kuupäevaks hageja seadusliku esindaja
      XXXXarvelduskontole nr XXXXXXXXXXXXXXXXXXX Swedbank AS-is.
   4. Tagaseljaotsus kuulub viivitamata täitmisele.
Menetluskulude jaotus
   Jätta menetluskulud kostja kanda. Käesolevas tsiviilasjas menetluskulud puuduvad.
Edasikaebamise kord ja tähtaeg
                                                                                       1
                                                                                     2-16-6507

Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel esimese astme kohtu otsuse avalikult teatavakstegemisest. Ringkonnakohus võib
apellatsioonkaebuse lahendada kirjalikus menetluses, kui kaebaja ei taotle selle lahendamist
istungil.
Kostja võib esitada otsuse teinud maakohtule tagaseljaotsuse peale kaja (menetluse taastamise
avalduse) 30 päeva jooksul tagaseljaotsuse kättetoimetamisest. Kaja esitamisel tuleb kostjal
tasuda kautsjonina summa, mis vastab riigilõivule poolelt hagihinnalt, kuid mitte vähem kui
vähem kui 100 eurot ja mitte rohkem kui 1500 eurot, mis tuleb kanda Rahandusministeeriumi
arvelduskontole nr EE571010220229377229 AS-is SEB Pank või arvelduskontole nr
EE062200221059223099 AS-is Swedbank või nr EE513300333522160001 Danske Bank AS
Eesti filiaalis, märkides selgitusse tsiviilasja numbri.
Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks tähtaja
kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist
(TsMS § 187 lg 6).
Kohtu põhjendused ja selgitused
Tsiviilkohtumenetluse seadustiku (TsMS) § 444 lg 4 järgi võib tagaseljaotsusest välja jätta
kirjeldava ja põhjendava osa.
Siiski peab kohus põhjendatuks märkida, et perekonnaseaduse (PKS) § 96 kohaselt on
ülalpidamist kohustatud andma täisealised esimese ja teise astme ülenejad ja alanejad sugulased.
PKS § 97 p 1 kohaselt ülalpidamist on õigustatud saama alaealine laps. PKS § 101 lg 1 kohaselt
igakuine elatis ühele lapsele ei või olla väiksem kui pool Vabariigi Valitsuse kehtestatud
kuupalga alammäära (käesoleva otsuse tegemise hetkel 215 eurot). Hageja elatise nõuet tõendab
kanne rahvastikuregistris, millest nähtub, et kostja on hageja isa ja seega on hageja õigustatud
kostjalt ülalpidamist saama. Kohus on 30.05.2014.a tagaseljaotsusega (tsiviilasjas nr 2-14-
51027) kostjalt hageja kasuks välja mõistnud igakuise elatise summas 177,50 eurot kuni hageja
täisealiseks saamiseni. TsMS § 459 lg 1 näeb ette, et pärast otsuse jõustumist, millega kostjalt
mõisteti välja perioodilised maksed või kohustati kostjat täitma muid korduvaid kohustusi, on
poolel õigus uues hagis nõuda maksete suuruse ja tähtaegade muutmist otsuses, kui oluliselt on
muutunud maksete suurust või kestust mõjutavad asjaolud, mille alusel on tehtud nõude
rahuldamise otsus ja hagi esitamise aluseks olevad asjaolud on tekkinud pärast asja arutamise
lõpetamist, mille kestel oleks võinud haginõuet suurendada või vastuväiteid esitada.
TsMS § 413 lg-st 1 tuleneb, et kui hageja taotleb kohtuistungile ilmumata jäänud kostja vastu
tagaseljaotsuse tegemist, teeb kohus hageja kasuks tagaseljaotsuse tingimusel, et hagi on
hagiavalduses märgitud ulatuses ja asjaoludega õiguslikult põhjendatud. Kostjale on kohtukutse
kättetoimetatuks loetud TsMS § 3141 lg 1 alusel. Kohtu hinnangul puuduvad käesolevas asjas
tagaseljaotsuse tegemist välistavad asjaolud (TsMS § 413 lg 3).
Kostjalt tuleb hageja kasuks välja mõista elatis suurendatud määras kuni hageja täisealiseks
saamiseni alates käesoleva hagiavalduse esitamisest, s.o 24.04.2016.a.
Kohus jätab menetluskulud kostja kanda TsMS § 162 lg 1 alusel. Juhindudes TsMS § 174 lg-st
2 määrab maakohus menetluskulude rahalise suuruse kindlaks kohtuotsuses või menetlust
lõpetavas määruses, kui menetluskulude kindlaksmääramine ei takista kohtuotsuse või menetlust
lõpetava määruse tegemist. Kohus lähtub menetluskulude kindlaksmääramise osas tsiviilasja
                                                                                              2
                                                                                    2-16-6507

toimiku materjalidest. Hagiavalduse esitamise hetkel kehtinud riigilõivuseaduse (RLS) § 22 lg 1
p 2 kohaselt ei nõutud elatise muutmise hagi läbivaatamise eest riigilõivu. Lisaks ei nähtu ka
asja materjalidest, et pooled oleks menetluses kulusid kandnud. Seega ei ole käesolevas asjas
menetluskulusid, mille rahalist suurust peaks kohus kindlaks määrama.
Menetluskulude jaotuse kohta tehtud kohtulahendit saab vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Kui koos menetluskulude
jaotusega määrati kindlaks hüvitatavate menetluskulude suurus, saab hüvitatavate
menetluskulude suurust vaidlustada selle kohtulahendi peale edasi kaevates (TsMS § 178 lg 1).




/allkirjastatud digitaalselt/
Haide Rimmel
kohtunik




                                                                                             3
