                                KOHTUMÄÄRUS

Kohus                               Viru Maakohus

Määruse tegemise aeg ja koht        02.09.2016, Rakvere kohtumaja, kirjalik menetlus

Kriminaalasja number                1-16-384

Kohtunik                            Kristel Vedro

Kohtuasi                            R K süüdistatuna KarS § 203 lg 1, § 266 lg 2 p 1, § 121 lg 1
                                    järgi, K M süüdistatuna KarS § 203 lg 1,      § 266 lg 2 p 1
                                    järgi, P J süüdistatuna KarS § 203 lg 1, § 266 lg 2 p 1 järgi /
                                    Erakorraline ettekanne R K kohta

Süüdimõistetu                       R K, isikukood xxxx, elukoht xxxx

RESOLUTSIOON

Viru Vangla kriminaalhooldusosakonna Rakvere esinduse kriminaalhooldusametniku
Taimi Lepiksaare erakorraline ettekanne rahuldada.

Pikendada R K Viru Maakohtu 20.01.2016 otsusega mõistetud ja Viru Maakohtu 04.07.2016
määrusega pikendatud käitumiskontrolli tähtaega veel 3 (kolme) kuu võrra, s.o kuni
19.06.2017.

Määrata R K KarS § 75 lg 2 p 8 alusel täiendava kohustusena kohustus osaleda
sotsiaalprogrammis Eluviisitreening.

Määruse peale võib esitada määruskaebuse Viru Maakohtule 15 päeva jooksul arvates
kohtumääruse kättesaamisele järgnevast päevast.

Kohtumääruse ärakiri saata kriminaalhooldusametnikule ja R K.

Kohtumääruse asjaolud ja põhjendused

Viru Maakohtu 20.01.2016 otsusega tunnistati R K süüdi KarS § 203 lg 1, KarS § 266 lg 2 p 1 ja
KarS § 121 lg 1 järgi ning KarS § 64 lg 1 alusel, lugedes kergemad karistused kaetuks raskeima
karistusega, mõisteti liitkaristuseks 9 kuud vangistust. KarS § 87 lg 1 p 2 alusel vabastati R K
karistusest ja tema suhtes kohaldati mõjutusvahendit 1 aastaks käitumiskontrollile allutamist
vastavalt KarS § 75 sätestatule ning teda kohustati käitumiskontrolli ajal järgima KarS § 75 lg-s 1
toodud kontrollnõudeid ja KarS § 75 lg 2 p-des 2, 7, 8 sätestatud lisakohustusi. Kohtuotsus jõustus
05.02.2016.


Viru Maakohus pikendas 04.07.2016 määrusega R K määratud käitumiskontrolli tähtaega 2 kuu
võrra, kuna hooldusalune rikkus talle pandud lisakohustust mitte tarvitada alkoholi.
23.08.2016 esitas Viru Vangla kriminaalhooldusosakonna Rakvere esinduse kriminaalhooldus-
ametnik Taimi Lepiksaar Viru Maakohtule järjekordse erakorralise ettekande R K suhtes põhjusel,
et hooldusalune on rikkunud talle pandud lisakohustust mitte tarvitada alkoholi. Viru Vangla
dokumendihaldussüsteemi kaudu saabus 15.08.2016 teade Politsei- ja Piirivalveametist R K
kriminaalhoolduse tingimuse rikkumise kohta. 13.08.2016 koostatud indikaatorvahendi
kasutamise protokollist nähtub, et hooldusalusel mõõdeti 13.08.2016 kell 01:07 alkoholijoove 0,97
mg/l. 16.08.2016 antud seletuses väitis hooldusalune, et 12.08.2016 kell 22:00 jõi ta politseipargis
0,5 l rummi, kuna sõbrad pakkusid ja ta võttis. Hooldusaluse sõnul ei olnud see kindlasti mitte tore
tegu ja ta kahetseb seda. Hooldusaluse sõnul on ta nõus osalema sotsiaalprogrammis
"Eluviisitreening õigusrikkujatele", mis aitab hoiduda alkoholi tarvitamisest.

Hooldusalusega on senise katseaja jooksul kohtutud 16 korda. Kontrollnõudeid on hooldusalune
täitnud korralikult. Korduvalt on hooldusalusega vesteldud kontrollnõuete ja lisakohustuste
täitmisest ja hooldusalune on igal kohtumisel väitnud, et täidab kontrollnõudeid ja lisakohustusi.
Hooldusalune osaleb alates 09.03.2016 sotsiaalprogrammis MDFT ehk pereteraapias. Eelmise
lisakohustuse rikkumise ajal väitis hooldusalune, et kahetseb tehtut ning rohkem rikkumisi toime
ei pane. Seega annab hooldusalune katteta lubadusi.

Võttes arvesse eeltoodut teeb ametnik ettepaneku pikendada R K määratud katseaega veel 3 kuu
võrra. Samuti teeb kriminaalhooldusametnik ettepaneku hooldusalusele määrata KarS § 75 lg 2 p
8 järgi täiendav lisakohustus osaleda sotsiaalprogrammis Eluviisitreening. Eluviisitreeningu
programmi eesmärk on tuua muutus sõltuvust tekitavate ainete tarvitamisse. Ettepanekut tehes
kaalus kriminaalhooldusametnik hooldusaluse R K motivatsiooni täita lisakohustusi ning käituda
seaduskuulekalt.

KrMS § 427 lg 1 sätestab, et KarS § 74 lõike 4 kohaselt süüdimõistetule täiendavate kohustuste
määramise või kohustuste kergendamise või tühistamise otsustab süüdimõistetu elukoha järgse
maakohtu täitmiskohtunik oma määrusega. KrMS § 432 lg 1 kohaselt lahendab kohtulahendi
täitmisega seonduvad küsimused täitmiskohtunik määrusega kirjalikus menetluses
kohtumenetluse pooli kohtusse kutsumata, kui käesoleva paragrahvi lõikest 3 ei tulene teisiti.

KarS § 74 lg 4 sätestab, et kui süüdlane ei järgi katseajal kontrollnõudeid või ei täida talle pandud
kohustusi, võib kohus määrata talle täiendavaid kohustusi vastavalt KarS § 75 lõikes 2 sätestatule,
pikendada katseaega kuni ühe aasta võrra või pöörata karistuse täitmisele.

KarS § 75 lg 2 p 8 kohaselt, arvestades kuriteo toimepanemise asjaolusid ning süüdlase isikut, võib
kohus määrata, et süüdlane on käitumiskontrolli ajal kohustatud osalema sotsiaalprogrammis.

Kohus, tutvunud erakorralise ettekande ja kriminaalasja materjalidega, on seisukohal, et
kriminaalhooldusametniku taotlus on põhjendatud ning esitatud asjaoludel saab käesoleval ajal
pidada katseaja pikendamist ja lisakohustuse määramist piisavalt mõjusaks abinõuks hooldusaluse
mõjutamisel alkoholi tarvitamisest loobumiseks. Hooldusalusele saab anda täiendava võimaluse
näidata tahet täita käitumiskontrolli nõudeid.

Kohus lähtus eeltoodust ning juhindus KarS § 74 lg 4; KrMS § 387, 427, 432 sätteist.


(allkirjastatud digitaalselt)

Kristel Vedro
Kohtunik
