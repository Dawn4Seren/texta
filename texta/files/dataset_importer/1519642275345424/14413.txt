                          KOHTUMÄÄRUS
 Kohus                          Viru Maakohus

 Määruse tegemise aeg ja        26.05.2016, Rakvere kohtumaja
                                Videokohtuistungi toimumise aeg 19.05.2016
 koht
 Kohtuasja number               1-16-627

 Kohtunik                       Tiit Kullerkupp

 Kohtuistungi sekretär          Merle Kaegas

 Tõlk                           Marina Davõdovitš

 Kaitsja                        vandeadvokaat Eduard Bulattšik

 Kohtuasi                       Viru Vangla materjalid Aleksandr Lisitsini vangistusest
                                tingimisi enne tähtaega vabastamiseks

 Süüdimõistetu                  Aleksandr Lisitsin, isikukood 39606290818, viibimiskoht:
                                Viru Vangla; vabanemisjärgne asukoht: xxxx

                                Karistuse kandmise algus 15.12.2015 ja lõpp 03.08.2016

RESOLUTSIOON

Vabastada ALEKSANDR LISITSIN temale Harju Maakohtu 26.02.2016 otsusega
mõistetud karistuse kandmisest tingimisi enne tähtaega koos tema allutamisega
käitumiskontrolli nõuetele.

Vastavalt KarS § 76 lg 5, § 78 p 2 määrata Aleksandr Lisitsinile katseaeg alates käesoleva
kohtumääruse jõustumisest 10 (kümme) kuud ning katseajaks allutada Aleksandr
Lisitsin kriminaalhooldaja käitumiskontrollile.

Kohustada Aleksandr Lisitsinit katseajal järgima Karistusseadustiku § 75 lg-s 1
sätestatud järgmisi kontrollnõudeid:
     elama kohtu poolt määratud ajutises elukohas xxxx;
     ilmuma          kriminaalhooldaja       määratud     ajavahemike        järel
       kriminaalhooldusosakonda registreerimisele;
     alluma kriminaalhooldaja kontrollile oma elukohas ning esitama talle andmeid
       oma kohustuste täitmise ja elatusvahendite kohta;
     saama kriminaalhooldusametnikult eelneva loa elukohast lahkumiseks kauemaks
       kui viieteistkümneks päevaks;


                                                                                         1
    saama kriminaalhooldusametnikult eelneva loa elu või töökoha vahetamiseks;
    saama kriminaalhooldusametnikult eelneva loa Eesti territooriumilt lahkumiseks
     ja väljaspool Eesti territooriumi viibimiseks.

Kohustada Aleksandr Lisitsini katseajal järgima KarS § 75 lg 2 p-des 2, 21, 5 sätestatud
järgmisi lisakohustusi:
    mitte tarvitama alkoholi;
    mitte omama või tarvitama narkootilisi või psühhotroopseid aineid;
    läbima sõltlastele suunatud 10-kuulise alkoholi- ja narkosõltuvusest taastumise
      programmi, olles eelnevalt selleks nõusoleku andnud.

Määrata Aleksandr Lisitsin kriminaalhooldusele Viru Vangla III üksuse
kriminaalhooldusosakonna juhataja määratud kriminaalhooldusametniku järelevalve
alla.

Vabastada Aleksandr Lisitsin tingimisi alates käesoleva kohtumääruse jõustumisest.

Välja mõista Aleksandr Lisitsinilt menetluskuluna riigituludesse 72 eurot kaitsetasu
v.adv. Eduard Bulattšiku poolt õigusabi osutamise eest.

Menetluskulud tuleb tasuda 30 päeva jooksul käesoleva kohtumääruse jõustumisest
arvates Maksu- ja Tolliameti arveldusarvele nr EE351010052031000004 (SEB PANK),
nr EE502200221014193355 (SWEDBANK), nr EE401700017002872300 (NORDEA
PANK), nr EE873300333499990003 (DANSKE BANK) viitenumbriga 99916700015335.
Kui rahalised nõuded pole täies ulatuses tähtaegselt tasutud, suunatakse nõuded
kohtutäiturile täitemenetlusse täitemenetluse seadustikus sätestatud korras.

Välja mõista riigieelarve selleks otstarbeks eraldatud vahenditest Advokaadibüroo
Bulattšik kasuks 72 eurot (sh käibemaks 20%) v.adv. Eduard Bulattšiku poolt
süüdimõistetu Aleksandr Lisitsini kaitsjana riigi õigusabi korras osutatud õigusabi eest.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumääruse ärakiri saata Viru Vanglale, Aleksandr Lisitsinile, kaitsjale ja
prokurörile.

Asjaolud

Viru Vangla esitas 28.04.2016 Viru Maakohtule materjalid kinnipeetava Aleksandr Lisitsini
vangistusest tingimisi enne tähtaega vabastamiseks.

Harju Maakohtu 26.02.2016 otsusega tunnistati Aleksandr Lisitsin süüdi KarS § 199 lg 2 p 9
järgi ja karistuseks mõisteti 6 kuud vangistust. KrMS § 238 lg 2 alusel vähendati mõistetavat
karistust 1/3 võrra ja kandmisele kuulus 4 kuud vangistust. KarS § 68 lg 1 alusel loeti
eelvangistuses viibitud aeg kokku 5 päeva karistusaja hulka ning kandmisele kuulus 3 kuud
25 päeva vangistust. KarS § 65 lg 2 alusel suurendati mõistetavat karistust Harju Maakohtu
18.04.2015 otsusega mõistetud ärakandmata karistuse 3 kuud 24 päeva vangistuse võrra ning
lõplikuks liitkaristuseks mõisteti 7 kuud 19 päeva vangistust. Karistusaja kandmise alguseks
loeti 15.12.2015.


                                                                                           2
Kinnipeetavat on kriminaalkorras karistatud 3-l korral, vanglakaristust kannab esimest korda.
Tegemist on varavastaste kuritegudega. Kinnipeetava praegune käitumine on sarnane
varasemale kriminaalsele käitumisele, kuriteod on liigiti jäänud samaks, raskusaste pole
muutunud. Kuriteod on toime pandud materiaalse kasu saamise eesmärgil. Soodusteguriks on
grupi mõju ning alkoholi ja narkootikumide tarvitamine. Alustas sotsiaalprogrammi
Sotsiaalsete oskuste treening läbimist, kuid katkestas seoses etapeerimisega Viru Vanglasse.
Määrati alates 14.04.2016 tööle vangla majandustöödele koristaja ametikohale.

Kinnipeetaval on 1 kehtiv distsiplinaarkaristus.

Kinnipeetava eestkostjaks oli kuni täisealiseks saamiseni Tallinna Linn ja seega elas isik
peamiselt lastekodus. Täisealiseks saamisel puudus tal alaline elukoht, isik on jätkuvalt
lastekodust elluastununa korteri järjekorras. Kinnipeetav andis nõusoleku vabaneda xxxx, kes
on valmis isikule pakkuma võimalust osaleda 10-kuulises alkoholi- ja narkosõltuvusest
taastumise programmis ning majutusteenust koos nõustamisteenusega. Isikul on põhiharidus
omandamata, õppis Karjamaa Gümnaasiumis, kuid koolikohustuse mittetäitmise tõttu suunati
ta Tallinna Laste Turvakeskusesse. Oma sõnul on ta kaalunud kutsehariduse omandamist, kuid
pigem on see mõte kui reaalne tegevus. Vanglas olles ei ole nõus kooli minema. Isik on töötanud
juhutöödel suulise kokkuleppe alusel ehitusel. Vabanemisel kindel töökoht puudub.
Majanduslik olukord on halb, trahvid ja kohtukulud on tasumata ning nende tasumisest ta
huvitatud ei ole. K-raha andmetel on kinnipeetaval tasumata nõudeid summas 688,87 eurot.

Kinnipeetava xxxx. aasta detsembris, mil isik oli xxxx. Sellest ajast alates on ta elanud
lastekodus, kuna isalt võeti xxxx. aastal Tallinna Linnakohtu otsusega vanemalikud õigused
ära. Isikul on poolvend, kes on peres eestkostel, kuid kelle perekond ei soovi kinnipeetavaga
suhelda. Kinnipeetava isa ning vanaema elavad xxxx, kontakt nendega puudub. Kinnipeetav
suhtleb kriminaalkorras karistatud isikutega, varasemalt elas koos kuriteokaaslasega.
Kinnipeetav tarvitab narkootikume, millest tulenevalt paneb toime erinevaid kuritegusid ning
ei hooli rikkumiste tagajärgedest. Vanglas on diagnoositud alkoholi sõltuvus. Isikut on
korduvalt karistatud NPALS sätete rikkumise eest. 14.07.2014 diagnoositi isikul Põhja-Eesti
Regionaalhaigla erakorralise meditsiiniosakonnas mürgistus kanepiga. Vanglas on
diagnoositud kanepi sõltuvus. Seoses alkoholi ja narkootikumide tarvitamisega on isik varem
suunatud Põhja-Tallinna Valitsuse alaealiste komisjoni poolt sotsiaalprogrammi Tallinna Laste
Turvakeskusesse ning Jõhvi Laste ja Noorte Ravi- ning Rehabilitatsioonikeskusesse. Isikul on
diagnoositud ka õpiraskus, arenguhäire ning kerge vaimne alaareng.

Kinnipeetava probleemide lahendamise oskus on puudulik. Ei hooli kannatanutest, kellele ta on
oma kuritegudega kahju tekitanud. Eesmärgid eluks puuduvad, elab päev korraga.
Ametiisikutesse suhtumine on pigem salliv, kuid mitte koostöövalmis. Isik ei täitnud
käitumiskontrolli nõudeid ega kohustusi, ei pea kinni kokkulepetest. Katseajal pani toime uut
kuritegu. Kinnipeetav võib jätkata kuritegude toimepanemist oma vajaduste rahuldamiseks.
Uue kuriteo toimepanemise tõenäosus järgmise 2 aasta jooksul on 72%. Eeltoodust tulenevalt
toetab Viru Vangla kinnipeetava tingimisi ennetähtaega vabastamist ning teeb ettepaneku
määrata isikule katseaeg ja käitumiskontroll pikkusega 1 aasta ja kohustada käitumiskontrolli
ajaks isikut täitma KarS § 75 lg 2 p-des 2, 21, 5 sätestatud lisakohustusi.




                                                                                             3
Prokuratuuri seisukoht

Viru Maakohtule edastatud seisukohas avaldab prokurör, et ei soovi osa võtta kinnipeetava
tingimisi enne tähtaega vangistusest vabastamise küsimuse arutamisest. Prokuratuur ei seisa
vastu kinnipeetava tingimisi enne tähtaega vabastamisele. Isiku positiivne ning ennast arendav
käitumine vangistuses viitab sellele, et ta on teinud pingutusi õiguskuuleka elu suunas.
Vabanemisel soovib ta osaleda xxxx alkoholi- ja narkosõltuvusest taastumise programmis.
Üksnes kuritegude tehiolud ei välista antud juhul kinnipeetava vangistusest ennetähtaegset
vabastamist. Antud juhul oleks ennetähtaegse vabastamise efektiivsus suurem karistuse lõpuni,
s.o kuni 03.08.2016 kandmisest vanglas. Katseajal on uue kuriteo toimepanemise riske
võimalik vähendada tema käitumiskontrollile allutamise ja lisakohustuste panemisega, samas
süüdimõistetu saaks katseajal kinnistada oma positiivseid hoiakuid. Lähtudes eeltoodust toetab
prokuratuur Aleksandr Lisitsini vangistusest tingimisi ennetähtaegset vabastamist
süüdimõistetu taasühiskonnastamise huvides. Prokurör nõustub vangla poolt koostatud
kinnipeetava iseloomustuses toodud arvamusega katseajaks kohustuste valiku kohta. Katseaja
määramisel palub prokurör lähtuda KarS § 76 lg 5 sätestatust, mille kohaselt määratakse
katseaeg ärakandmata karistusaja ulatuses, kuid mitte lühemana kui kuus kuud.

Maakohtu istung

19.05.2016 toimunud videokohtuistungil palus süüdistatav anda talle võimalus alustada uut elu.
Xxxx minek on isiku tõsine tahe ning ta on juba kohtunud xxxx tugiisikuga selles küsimuses.

Kaitsja seisukoht

Kaitsja palus kinnipeetav vangistust tingimisi enne tähtaega vabastada, kuna isik on vangistuses
olles muutunud ning soovib alustada uut elu. Isik tahtis vanglas teha tööd, mis talle ka
võimaldati. Kaitsja leiab veel, et kui isik enne tähtaega vabastatakse, siis taotletav katseaeg
1 aasta on palju rohkem kui karistuse lõpuni on kanda jäänud. Samuti on isik andnud nõusoleku
sõltuvusravi kohaldamiseks, mida võib isiku puhul pidada vägagi positiivseks.

Maakohtu määruse põhjendused

Karistusseadustiku (KarS) § 76 lg 4 sätestab, et katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid, süüdimõistetu
isikut, varasemat elukäiku ning käitumist karistuse kandmise ajal, samuti tema elutingimusi ja
neid tagajärgi, mida võib süüdimõistetule kaasa tuua tingimisi enne tähtaega karistusest
vabastamine.

Kohus, kuulanud ära süüdimõistetu, tema kaitsja ning tutvunud prokuröri seisukoha ja Viru
Vangla poolt esitatud materjaliga, leiab, et kinnipeetav kuulub vangistusest tingimisi
ennetähtaega vabastamisele. Kohtu hinnangul kaaluvad käesoleval juhul Aleksandr Lisitsini
ennetähtaegset vabastamist toetavad asjaolud üle vabastamist mittetoetavaid asjaolusid.
Kinnipeetav kannab vanglakaristust esimest korda, mistõttu võib vangistuse mõju isiku
edaspidisele käitumisele pidada potentsiaalselt tugevaks.

Kinnipeetav alustas sotsiaalprogrammi Sotsiaalsete oskuste treening läbimist, kuid katkestas
seoses etapeerimisega Viru Vanglasse, kus isik avaldas soovi töötada, mistõttu määrati
kinnipeetav tööle vangla majandustöödele koristaja ametikohale. Riigikohtu
kriminaalkolleegiumi määruse nr 3-1-1-91-06 kohaselt on vangistusest ennetähtaegse


                                                                                              4
vabastamise oluliseks tingimuseks vangistatu õiguspärane käitumine. Kuigi kinnipeetaval on 1
kehtiv distsiplinaarkaristus, tuleks arvestada, et tegemist on ainukese rikkumisega vangistuse
jooksul ning olukorras, kus isiku käitumist vangistuses saab üldiselt iseloomustada positiivselt,
ei takista nimetatud asjaolu isiku ennetähtaegset vabanemist.

Iseloomustuse kohaselt on isiku majanduslik olukord halb, tasumata on trahvid ja kohtukulud
ning isik ei ole enda sõnul huvitatud nende tasumisest. Samas nähtub iseloomustusest, et isikul
on tasumata nõudeid kogusummas 688,87 eurot. Isikul puudub vabaduses toetav lähivõrgustik,
kes teda moraalselt ja materiaalselt toetaksid. Suhtleb kriminaalkorras karistatud isikutega.
Samuti on isikul vanglas diagnoositud alkoholi- ja narkosõltuvus, mis on ka kuritegude
toimepanemise põhjuseks. Sõltuvustest tingituna uute kuritegude toimepanemise riski on
võimalik maandada isiku suhtes sõltuvusravi kohaldamisega. Isikul on vabanemisel võimalik
asuda 10-ks kuuks elama xxxx, kes võimaldab kinnipeetaval osaleda 10-kuulises alkoholi- ja
narkosõltuvusest taastumise programmis koos majutus- ja nõustamisteenusega.

Vangla hinnangul on uue kuriteo toimepanemise tõenäosuseks kahe aasta jooksul 72%, mille
puhul on tegemist väga kõrge riskiga, kuid mida on kohtu hinnangul võimalik maandada isikule
katseajaks kontrollnõuete ja lisakohustuste kohaldamisega. Kuigi isik on varasemalt
kriminaalhooldusele allutanuna rikkunud kontrollnõudeid ja pannud toime uue kuriteo katseajal
olles, tuleks kohtu hinnangul anda kinnipeetavale võimalus näidata seda, et tema käitumine ja
hoiakud on esmakordselt vangistuses viibitud aja jooksul pöördumatult muutunud ning ta on
asunud seaduskuulekale teele. Vangla ja prokuratuur toetavad samuti isiku vangistusest
tingimisi enne tähtaega vabastamist.

Eeltoodust tulenevalt vabastab kohus Aleksandr Lisitsini vangistusest tingimisi enne tähtaega
koos tema allutamisega kriminaalhooldusele.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.


Kohtunik                             /digitaalselt allkirjastatud/              Tiit Kullerkupp




                                                                                               5
