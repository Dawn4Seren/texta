                                                                  Kriminaalasi nr 1-13-4687




                             KOHTUMÄÄRUS

Kohus                          Tartu Maakohus

Kohtunik                       Ülle Raag

Määruse tegemise aeg ja 22.08.2016. a, Jõgeva kohtumaja
koht
Kriminaalasja number           1-13-4687

                               Raul Värvi süüdistus KarS § 274 lg 1, § 275, § 303 ja
Kriminaalasi
                               § 121 järgi
                               Süüdimõistetu Raul Värv (isikukood 37807036013;
Taotluse esitaja
                               viibimiskoht Tartu Vangla, Turu 56, Tartu 51014)
Taotlus                        Kriminaalmenetluse kulude tasumise tähtaja pikendamiseks



RESOLUTSIOON
Jätta rahuldamata Raul Värvi taotlus Tartu Maakohtu 14.08.2014. a otsusega
kriminaalasjas nr 1-13-4687 temalt riigituludesse mõistetud kriminaalmenetluse kulude
summas 4045,39 eurot tasumise tähtaja veelkordseks pikendamiseks.

Saata määrus Raul Värvile ja Riigi Tugiteenuste Keskusele.


Edasikaebamise kord
Määruse peale saab 15 päeva jooksul alates päevast, mil isik sai vaidlustatavast
kohtumäärusest teada või pidi teada saama, esitada määruskaebuse Tartu Ringkonnakohtule
Tartu Maakohtu Jõgeva kohtumaja kaudu.

ASJAOLUD JA MENETLUSE KÄIK
1.     Riigikohtu 08.05.2015. a otsusega kriminaalasjas nr 1-13-4687 mõisteti Raul Värvile
kohtuotsuste kogumis ärakantavaks liitkaristuseks 8 aastat ja 6 kuud vangistust. Karistuse
kandmise aja algust arvestatakse alates 01.12.2014. a. Riigikohtu otsusega jõustus Tartu
Maakohtu 14.08.2014. a otsus osas, millega mõisteti Raul Värvilt riigituludesse
kriminaalmenetluse kulud summas 4045,39 eurot.


                                                                                       1 (3)
2.      02.07.2015. a esitas süüdimõistetu Raul Värv kohtule taotluse temalt kriminaalasjas
riigituludesse mõistetud kriminaalmenetluse kulude tasumise tähtaja pikendamiseks.
Taotluse põhjenduste kohaselt kannab süüdimõistetu pikaajalist vangistust ja tal puudub vara
ning sissetulek, mille arvelt kriminaalmenetluse kulusid maksta. Süüdimõistetu ainukeseks
varaks on ½ osa kahetoalisest korterist xxxxxxxxxvallas, millel lasub 18 500 euro suurune
koormatis SEB Panga kasuks. Süüdimõistetu teatel on tema lähedased nõus teda menetluskulude
tasumisel aitama, kuid arvestades menetluskulude summat, ei ole selle tasumine ühe korraga
võimalik.

3.     Tartu Maakohus otsustas 24.08.2015. a määrusega Raul Värvi taotluse rahuldada ja
pikendas temalt riigituludesse mõistetud kriminaalmenetluse kulude tasumise tähtaega ühe aasta
võrra. Kohus määras, et Raul Värvil tuleb kriminaalmenetluse kulud summas 4045,39 eurot
tasuda riigile ühe aasta jooksul osamaksetena, tasudes alates 10.09.2015. a iga kuu 10. ndaks
kuupäevaks vähemalt 337,11 eurot. Esimese osamakse tasumise tähtajaks määrati 10.09.2015. a
ja kogu summa, s.o 4045,39 euro tasumise lõpptähtajaks 10.08.2016. a.

4.      06.06.2016. a esitas Raul Värv kohtule taotluse temalt kriminaalasjas nr 1-13-4687
riigituludesse mõistetud kriminaalmenetluse kulude tasumise tähtaja pikendamiseks veel ühe
aasta võrra.
Taotluse põhjenduste kohaselt ei saanud süüdimõistetu kriminaalmenetluse kulusid tähtaegselt
tasuda, kuna SEB Pank ütles temaga sõlmitud laenulepingu võlgnevuse tõttu ennetähtaegselt üles
ja laenu tagatiseks olnud korteri sundmüügi vältimiseks tuli pangale maksta 19 000 eurot. Seega
raha, mis süüdimõistetu lähedased kogusid tema võlgade maksmiseks, läks kodu päästmisele.
Süüdimõistetu teatel kannab ta pikaajalist vangistust (eeldatav vabanemise aeg 2019. aastal) ning
tal endal puudub vara ja sissetulek menetluskulude tasumiseks. Küll aga on süüdimõistetu
lähedastel võimalik aidata tal maksta menetluskulusid osade kaupa ning ühe aasta jooksul oleks
võimalik võlgnevus likvideerida.

5.     Kohus küsis Raul Värvi taotluse kohta seisukohta Eesti                   Vabariigi    nimel
kriminaalmenetluse kulude sissenõudjalt Riigi Tugiteenuste Keskuselt.
Riigi Tugiteenuste Keskus teatas 30.06.2016. a vastuses, et Raul Värvi poolt on
kriminaalmenetluse kulude nõue summas 4045,39 eurot on jätkuvalt täielikult täitmata.
Arvestades sellist maksekäitumist ei pea sissenõudja põhjendatuks menetluskulude tasumise
tähtaja teistkordset pikendamist.

KOHTU SEISUKOHT
Kohus leiab, et Raul Värvi taotlus kriminaalmenetluse kulude tasumise tähtaja pikendamiseks ei
ole põhjendatud.
KrMS § 423 kohaselt järgitakse kriminaalmenetluse kulude ja muude rahaliste sissenõuete
sissenõudmisel KrMS sätteid rahalise karistuse täitmisele pööramise kohta.
KrMS § 424 sätestab: mõjuvate põhjuste olemasolu korral võib süüdimõistetu elukoha järgse
maakohtu täitmiskohtunik süüdimõistetu taotlusel oma määrusega pikendada või ajatada kuni
ühe aasta võrra rahalise karistuse tervikuna või ositi tasumise tähtaega või määrata selle tasumise
kindlaksmääratud tähtaegadel osade kaupa.
KrMS § 424 tekstist ei tulene keeldu pikendada või ajatada rahalise karistuse ning §-st 423
tulenevalt ka menetluskulu tähtaega korduvalt, kuid tähtaja pikendamise või ajatamise eelduseks
on mõjuva põhjuse olemasolu.


                                                                                              2 (3)
Taotluses esitatud asjaolude kohaselt kannab Raul Värv pikaajalist vangistust. Riigikohtu
08.05.2015. a otsusega kriminaalasjas nr 1-13-4687 mõisteti temale ärakantavaks liitkaristuseks
8 aastat ja 6 kuud vangistust, mille algusaega arvestatakse alates 01.12.2014. a. Raul Värvi teatel
ta ei tööta ja tal puudub igasugune sissetulek, mille arvelt kriminaalmenetluse kulusid täita.
Kohus leiab, et süüdimõistetu Raul Värv ei ole põhjendanud sellise mõjuva põhjuse esinemist,
mis annaks alust kriminaalmenetluse kulude tasumise tähtaega veelkord pikendada. Ainuüksi
asjaolu, et süüdimõistetu kannab vanglakaristust ja tal puudub sissetulek, sellise mõjuva
põhjusena käsitleda ei saa.
Tartu Maakohtu 24.08.2015. a määrusega juba pikendati kriminaalmenetluse kulude tasumise
tähtaega ühe aasta võrra ja võimaldati Raul Värvil tasuda menetluskulud riigituludesse osade
kaupa igakuiste osamaksetena lõpptähtajaga 10.08.2016. a. Riigi Tugiteenuste Keskuse teatisest
nähtub, et Raul Värv ei ole aasta jooksul teinud kriminaalmenetluse kulude katteks ühtegi
makset ning nõue summas 4045,39 eurot on jätkuvalt täies ulatuses tasumata. Raul Värv
põhjendab menetluskulude mittetähtaegset tasumist sellega, tal oli laenulepingust tulenev võlg
AS-i SEB Pank ees ning lähedaste toetus läks laenulepingu täitmiseks, et vältida laenu
tagamiseks korteriomandile seatud hüpoteegi realiseerimist ja seeläbi kodu kaotamist. Raul Värv
on esitanud kohtule tõendina AS-i SEB Pank teatise, millest nähtub, et pank on rikkumise tõttu
11.03.2014. a üles öelnud Raul Värvi ja xxxxxxxxxxxxxxxxxxxa sõlmitud laenulepingu ning
27.11.2015. a seisuga oli laenusaajate sissenõutavaks muutunud kohustus panga ees summas
16 463,41 eurot. Raul Värvi teatel tuli pangale koos leppetrahvidega maksta kokku 19 000 eurot.
Kohus kontrollis kinnistusregistrist, et kuni 04.12.2015. a kuulus Raul Värvile ½ mõttelist osa
korteriomandist                                                                       registriosa
numbrigaxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
xxxxxx. Teine kaasomanik ½ mõttelises osas oli xxxxxxxxxxxxxxxxxx. Korteriomand oli
koormatud hüpoteekidega AS-i SEB Pank kasuks. Alates 04.12.2015. a on Raul Värv kantud
kinnistusraamatusse korteriomandi ainuomanikuna ning kinnistule AS-i SEB Pank kasuks seatud
hüpoteegid on kustutatud. Korteriomandi registriosa IV jakku on 04.12.2015. a sisse kantud
hüpoteek summas 28 000 eurot AB Kreditex AS-i kasuks. Nimetatud andmetest nähtub, et
hüpoteegiga tagatud laenukohustus AS-i SEB Pank ees on täidetud ja süüdimõistetu on
omandanud xxxxxxxxxxxxxxxxxx kaasomandi osa ning saanud korteriomandi ainuomanikuks.
Neid tehinguid arvestades saab järeldada, et Raul Värvil on olnud piisavalt vara, et täita
kohustusi ning omandada vara. Kriminaalmenetluse kulude nõue, mida Raul Värvil võimaldati
täita osade kaupa ühe aasta jooksul, on aga tema poolt täies ulatuses täitmata.
Eeltoodut arvestades leiab kohus, et ei esine mõjuvat põhjust kriminaalmenetluse kulude
tasumise tähtaja pikendamiseks ning kohus jätab Raul Värvi vastava taotluse rahuldamata.
Kohus märgib veel, et KrMS § 423 ja § 424 sätete järgi kriminaalmenetluse kulude tasumise
pikendamise ja ajatamise mõte ei ole tasumise edasilükkamine iga aasta kaupa kuni vangistuse
ärakandmise lõpuni. Kohustatud isikul vahendite olemasolul on põhjendatud nõude täitmine ka
enne karistuse kandmise lõppemist.
Tartu Maakohtu 24.08.2015. a määruse alusel on Raul Värvilt kriminaalasjas nr 1-13-4687
riigituludesse mõistetud kriminaalmenetluse kulude (summas 4045,39 eurot) nõue sissenõutav
alates 10.08.2016. a.

/allkirjastatud digitaalselt/
Ülle Raag
Kohtunik




                                                                                              3 (3)
