                           KOHTUMÄÄRUS

Kohus                               Viru Maakohus

Kohtunik                            Kristel Vedro

Määruse tegemise aeg ja koht        23. september 2016, Rakvere Kohtumaja

Väärteoasja number                  4-16-675

Väärteoasi                          Politsei- ja Piirivalveameti taotlus Erti Kukebalile
                                    asenduskaristuse määramiseks
Menetlustoiming                     Taotluse läbivaatamine
Menetlusosalised ja
nende esindajad                     Menetlusalune isik: ERTI KUKEBAL (i.k.
                                    46501175239 rahvastikuregistri järgne elukoht: xxxx;
                                    tegelik elu- ja viibimiskoht teadmata
                                    Kohtuväline menetleja (avaldaja): Politsei- ja
                                    Piirivalveamet, Ida prefektuur; e-post: ida@politsei.ee
RESOLUTSIOON
Jätta Politsei- ja Piirivalveameti taotlus Erti Kukebalile asenduskaristuse määramiseks
rahuldamata.
Edasikaebamise kord
Kohtumääruse peale on kohtumenetluse poolel õigus esitada määruskaebus 15 päeva
jooksul alates päevast, mil ta sai vaidlustatavast määrusest teada või pidi teada saama.

Asjaolud ja kohtumääruse põhjendused

Politsei- ja Piirivalveameti 16.12.2013 otsusega väärteoasjas nr. 2402,13,001600 määrati Erti
Kukebalile LS § 66/1 lg 1, LS § 201 lg 2 ja LS § 242.lg 1 teo toime panemise eest KarS § 63 lg
1 ja LS § 201 lg 2 alusel karistuseks rahatrahv 159 trahviühiku ulatuses, s.o. summas 636,00
eurot. Kohtuvälise menetleja lahend jõustus 14.01.2014.

Politsei- ja Piirivalveamet esitas 01.02.2016 Viru Maakohtule avalduse Erti Kukebalile
asenduskaristuse määramiseks s.o. rahatrahvi asendamiseks arestiga.
Viru Maakohus määras kohtuistungi toimumise ajaks 22.03.2016. Kohtukutset ei olnud
võimalik Erti Kukebalile kätte toimetada aadressil xxxx ning see tagastati kohtule hoiutähtaja
möödumisel.

Kohus lükkas asja arutamise edasi ja määras uueks kohtuistungi toimumise ajaks 27.06.2016
edastades kohtukutse rahvastikuregistris märgitud teisele sideaadressile xxxx. Ka see
kohtukutse tagastati kohtule hoiutähtaja möödumisel. Kohus lükkas taaskord asja arutamise
edasi ning kordas samal aadressil kohtukutset 16.09.2016 määratud kohtuistungile.

Ka see kohtukutse tagastati kohtule hoiutähtaja möödumisel. 16.09.2016 toimunud
kohtuistungile menetlusalune isik ei ilmunud, mitteilmumise põhjuseid pole kohtule teatatud.

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
Karistusseadustiku § 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

VTMS § 211 lg11 sätestab, et rahatrahvi asendamise arestiga või üldkasuliku tööga lahendab
maakohus süüdlase osavõtul.

VTMS § 211 lg 3 sätestab, et juhul, kui rahatrahvi asendamine arestiga või üldkasuliku tööga
ei ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta rahuldamata.

Lähtudes eeltoodust jätab kohus Politsei- ja Piirivalveameti esitatud taotluse Erti Kukebalile
asenduskaristuse kohaldamiseks rahuldamata.


/allkirjastatud digitaalselt/

Kristel Vedro
kohtunik
