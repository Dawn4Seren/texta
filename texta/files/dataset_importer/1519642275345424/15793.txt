                                                                                  2-15-123017




                              KOHTUOTSUS
                                 EESTI VABARIIGI NIMEL
                                      Lihtmenetluses


Kohus                              Pärnu Maakohus
Kohtukoosseis                      kohtunik Tambet Grauberg
Otsuse tegemise aeg ja koht        12. mai 2016.a., Pärnu Rüütli tn kohtumaja
Tsiviilasja number                 2-15-123017
Tsiviilasi                         Korteriühistu Lossi II hagiavaldus A.T.i vastu võlgnevuse
                                   nõudes
Tsiviilasja hind                   388,53 eurot
Menetlusosalised ja nende          Hageja: Korteriühistu Lossi II, registrikood 80047702;
esindajad                          asukoht: Uus 11 - 12, Vändra alev, 87701 Vändra vald, Pärnu
                                   maakond
                                   Hageja seaduslik esindaja: Ülle Müürsepp, Uus 11 - 19,
                                   Vändra alev, 87701 Vändra vald, Pärnu maakond; e-post:
                                   yoosep44@hot.ee
                                   Kostja:    A.T.,    isikukood     xxxxxxxxxxx;      elukoht:
                                   Xxxxxxxxxxx
RESOLUTSIOON
1. Rahuldada osaliselt hageja Korteriühistu Lossi II hagi.
2. Välja mõista kostjalt A.T.´ilt hageja Korteriühistu Lossi II kasuks 340,56 € (kolmsada
   nelikümmend eurot ja 56 senti).
3. Toimetada kohtuotsus menetlusosalistele kätte.
Menetluskulude jaotus
1. Menetluskulud jätta kostja A.T.´i kanda.
2. Välja mõista kostjalt A.T.´ilt hageja Korteriühistu Lossi II kasuks hageja poolt tasutud
   riigilõiv 100€ (ükssada eurot).
Edasikaebamise kord
Luba edasikaebamiseks ei ole esimese astme kohus andnud.
Käesoleva kohtuotsuse peale on õigus esitada apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
kohtuotsuse avalikult teatavakstegemisest. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.

                                               1
                                                                                          2-15-123017

Kohtu selgitus menetlusabi taotlemise kohta.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.
HAGIAVALDUSE ALUSEKS OLEVAD ASJAOLUD JA HAGEJA NÕUDED
1.1. 30.12.2015.a. esitas hageja Korteriühistu Lossi II kohtule hagiavalduse, millega palub kostjalt
A.T.ilt hageja kasuks välja mõista 388,53 eurot.
1.2. Hagiavalduse kohaselt A.T. ei ole alates 09.02.2012.a. kuni 08.07.2013.a. tasunud Korteriühistu
Lossi II arvele arvete eest, kuigi ise tarbis vett, elektrit jne.
29.03.2016.a. toimunud eelistungil on hageja selgitanud, et kostja A.T. ei ole tasunud tarbitud
kommunaalteenuste eest alates 2012 a. Vahepeal mingeid makseid ta tegi ja siis jättis jälle maksed
tasumata. Hageja nõudeks on 388,53 eurot perioodi 09.02.2012.a.-08.07.2013.a. eest. Nõue koosneb
tasumata kommunaalmaksetest.
1.3. 26.01.2016.a. ja 27.01.2016.a. on hageja esitanud vastuse kohtunõudele selgitades, et
hagiavalduse allkirjastanud Ülle Müürsepp omab Korteriühistu Lossi II esindamise õigust, samuti
esitab kohtule praegu kehtiva põhikirja- kinnitatud 12-02-2014.a. millest nähtub, et juhatuse
liikmele ei ole seatud piiranguid ühistu esindamisel.
Korteriühistu moodustati detsembris 1994.a. Kostja A.T. ei kuulunud algselt ühistusse, sest A/S
KVE kellele kuulus elamu Xxxxxxxxxxx keeldus talle erastamast korterit Xxxxxxxxxxx, kuna A.T.
keeldus tasumast arvet ümberehitustöödest, millega elamu viidi üle elektriküttele.
Asutamiskoosolekul otsustati, et hooldustasu (remondifond) arvestatakse ostumüügilepingul oleva
arvestusliku üldpinna järgi. Kuna A.T. ei olnud korterit erastanud, siis arvestati ruutmeetrid korter
number 1. (ühe) järgi, mis asetseb tema korteri all ja on identne kostja korteriga. Korter 5, arvestuslik
üldpind 65,0 m2, omanik: A.T.. Ruutmeetri hinnad praegu: 01.oktoober kuni 30.aprill on 0,0639
eurot ja 01.mai kuni 30.september on 0,1917 eurot.
Vesi ja kanalisatsioon arvestatakse vastavalt korteri veemõõtja/veemõõtjate näitude järgi (näidud
teatab korteriomanik hiljemalt järgneva kuu esimeseks kuupäevaks). Hinnad vastavalt Vändra alevi
hinnakirjale. Kui peaveemõõtja (alates septembrist 2014.a. taatlemata ja näitu ei arvestata) korterite
veemõõtja näitude vahel tekkis erinevus, mis on loomulik, siis ühistu otsustas, et vahe maksavad
korteriomanikud koefitsendiga oma veenäidust. Praegu maksab iga korter ainult oma veenäitu.
Üldelektrit maksavad kõik korteriomanikud võrdsetes osades. Prügi maksustatakse vastavalt
korteris elavate inimeste arvule, korteriomanik on kohustatud elanike arvu muutustest
raamatupidajale teatama. Lisaks maksab iga korteriomanik konteinerirent 0,68 eurot kuus
korteriomandi kohta. Raamatupidamisteenus 4 eurot kuus korteriomandi kohta. Majandamise, ehk
kommunaalkulud ühistus on üldelekter, vesi, prügiveoteenus ja alates 07.2013.a.
raamatupidamisteenus. Raamatupidamisteenus aastal 2013 oli 140 eurot ühistule, jagada 20 ga saab
korteri hinnaks 7 eurot.
Üldelekter, vastavalt saadud elektriarvele on meil samuti jagatud võrdsetes osades korteri kohta,
kuna elanike kohta arvestamine oleks ebaõiglane, sest meil oli 5 korterit elaniketa, vahel ka 6, praegu
4 aga ka nende korterite omanikel kes alaliselt uus tn 11 ei ela on õigus kasutada ühiselektrit aga
keegi ei saa kontrollida nende kohal viibimist või mitteviibimist.
Kostja ei ole kunagi vaidlustanud neid numbreid on tasunud arveid enne viimast võlaperioodi
05.09.2011 tasutud1059,13 eurot ja alates 07.2013.a. maksab jälle. Aastal 2012.a. olid samad hinnad
mis aastal 2011. Alles alates 01.10. 2013.a. muutusid vee ja kanalisatsiooni hinnad.
                                                   2
                                                                                      2-15-123017

Vaidlusaluse viiele korteriomanikule kuuluva keskküttekatla (voolutarve kütteperioodil omab eraldi
voolumõõtjat) kasutatav elekter lahutatakse eelnevalt kogusummast.
Vee ja kanalisatsiooni tarbimise kohta peavad kõik korteriomanikud, iga kuu esimeseks kuupäevaks
esitama, kas juhatusele või meili teel raamatupidajale korteris oleva/olevate veemõõtjate näidud.
Seega arvestatakse iga korteri tegelikku veekulu. Viiele korteriomanikule kuuluv katel ei tekita
igakuist veekulu, sest on kinnine süsteem ja võib töötada aastaid ilma ühtegi lisaliitrit vajamata.
Elamu üldveemõõtja ja korteriomanike veemõõtjate näitude summa vahe lisati koefitsiendi alusel
igale korterile vastavalt seal tarbitud veehulgale.
A.T. i korteris xxxxxxxxxxx, Xxxxxxxxxxx on veemõõtja alates 25. Veebruarist 1998.a. Praegu
üldveemõõtja elamul puudub, ja arvestus käib korteriomanike teatatud näitude alusel.
Prügikonteineri rent kuus on 13,6 eurot. See on jagatud 20 korteriomandi peale, sest ka uus tn 11
pidevalt mitteelavatel ühistuliikmetel on õigus prügikonteinerit kasutada. Prügi arvestatakse
vastavalt korterites tegelikult elavate inimeste arvule ja on seega kuudelõikes erinev.
Hooldustasu kujunemine A.T. ile kuuluvale korteriomandile: Kogu maksustamisele kuuluv pind,
uus tn 11: 1173 m², Korter 5 maksustatav pind: 65,0 m² moodustab 5,5% maksustamisele kuuluvast
pinnast. Ruutmeetri hind: 01.05- 30.09 on 0,1917 eurot ja 01.10- 30.04 0,0639 eurot. A.T. on aastal
2012 08. Veebruaril kandnud KÜ Lossi II arvele (nimetusega kommunaalmaksed) 40,30 eurot,
seega võlgneb A.T. KÜ Lossi II le seisuga 31.detsember 2012.a. 241,32 eurot
KOSTJA VASTUS HAGILE
2.1. Kostja esitas 19.01.2016.a. ja 21.01.2016.a. vastuse hagiavaldusele, mille järgi kostja A.T. ei
tunnista hagi.
1) Kostja ei tunnista hagi esitanud Ülle Müürseppa kui juhatuse liiget ja kui KÜ Lossi II
seaduslikku esindajat. Isiku tegevus juhatuse liikmena vastab olukorrale, kuidas on Ü. Müürsepp
sinna valitud (2000a.) - koosolekul mitte osaledes. Seega on tegevus õigustühine.
Korteriühistus on vahetunud juhatuse koosseisud, mis on tõendatav dokumentaalselt. Isikul ei
saa tugineda ka vahepealsetele koosoleku protokollidele          (14.05. 2014 ja 29.05.2014a.
korduskoosoleku protokoll ), mille kokkukutsumisel on rikutud MTÜS § 20 p.1 ja seoses
sellega tuleb kohaldada MTÜS § 21 p 3.
2) Kostja on väitnud, et on teadlik oma võlas, kuid seda peab tõestama KÜ, sest on
lahendamise üks osapool. Kostja ei peagi sellest aru andma sikule (Ülle Müürsepp), kes ei
ole kunagi tegelenud KÜ majandustegevusega ega KÜ juhtimisega, mida ei kinnita ükski
aruanne ega ole teadlik KÜ raamatupidamisest, mis on ka antud hetkel kolmandate isikute
käes, kes on püüdnud suunata KÜ tegevust.
Kostja ei tunnista võlga 01.01.2012 – 01.12.2012a. eest summas 316.15 eurot, mis on aegunud
tulenevalt seadusandlusest ja 01.01.2013 - 10.05.2013a. eest summas 72.38 eurot jääb kostjale
moraalse kahju katteks.
3) Kostja ei ole nõus arvetel märgitud KÜ üldvee kulud. Kostjat ei rahulda põhjendus elamu
üldvee kulu esitamisega korteriomanikele protsentuaalselt lisaks korteris kasutatud tegeliku
vee kulule, juhatuse poolt vea otsimisest keeldumist, põhjendades seda ettenähtud kuluga
elamule. Kostja ei nõustu hageja põhjendustega ja nimetab seda varguseks, kuna vesi on
sisenenud läbi üldarvesti elamusse ja selle leket pole tõestatud.
2.2. 26.01.2016.a. ja 03.02.2016.a. täiendas kostja enda seisukohti vastavalt kohtunõudele, mille
järgi kostja ei tunnista hageja esindajat juhatuse liikmena ja vastavate volituste omamist.
Arvete koostamisel ja esitamisel on rikutud mõtteliste osade majandamisel tehtud kulude ja
liikmete vahel majandamiskulude jagamise põhimõtteid , kuna ei ole arvestatud kaasomandi
ruumide (70m2) kasutajate liikmete arvu , ruumide üldpinda ja teenuse kulu (vesi , elekter).
Arved ei sisalda arvestust alates 2002.a. ja seega on esitatud arved koostatud ja esitatud

                                                 3
                                                                                     2-15-123017

valeandmetega, mida peab tõestama KÜ, kui arve esitaja. Kostja ei pea 5-10 m3 vee üldkulu
20 korteriga majas loomulikuks, mis on ( 2-3 korteri vesi) kostja üks vastasseisu põhjustest.
Endiselt pean seda varguseks ja KÜ juhatuse tegemata tööks.
Kostja on nõus arvel näidatud ja esitatud veekuluga, mis on ka ainus aktsepteeritav number
kuna selle näidu esitab Kostja vastavalt korteriomandis tegelikult kulutatud vee eest ise, mis
ei ole põhjus valede arvete maksmiseks.
MENETLUSE KÄIK
3. Korteriühistu Lossi II esitas 27.10.2015 Pärnu Maakohtule maksekäsu kiirmenetluse avalduse
võlgnikult 396,59 euro saamiseks. Kohus tegi 4.11.2015 võlgnikule makseettepaneku, mis on kätte
toimetatud 6.11.2015 aadressil Pärnu maakond, Vändra vald (alev), Vändra alev, Uus 11-5, 87701.
Võlgnik A.T. esitas 19.11.2015 nõudele vastuväite. 17.12.2015.a määrusega lõpetati maksekäsu
kiirmenetlus ja anti Korteriühistu Lossi II hagiavaldus A.T.i vastu 396,59 EUR nõudes üle Pärnu
Maakohtule menetluse jätkamiseks hagimenetluses, kuna kostjale esitas vastuväite
makseettepanekule. Pärnu Maakohus kohustas hagejat 17.12.2015.a määrusega esitama
nõuetekohast hagiavaldust.
Korteriühistu Lossi II esitas 30.12.2015.a hagiavalduse, mille kohaselt A.T. on korteri, asukohaga
Uus 11-5, Vändra, omanik. Seisuga 30.11.2015.a. võlgneb A.T. korteriühistule Lossi II 388,53
eurot.
31.12.2015.a. määrusega võttis kohus hagi menetlusse lihtsustatud korras ja alustas eelmenetlust.
21.01.2016.a. ja 27.01.2016.a. edastas kohus pooltele kohtunõuded, millega selgitas kohaldatavat
õigust ja tegi ettepanekud tõendite esitamiseks.
29.03.2016.a. toimunud eelistungil on pooled jäänud kirjalike seisukohtade juurde. Kohus määras
taotluste ja seisukohtade esitamise tähtajaks 12.04.2016.a. ning vastuväidete esitamise ajaks
19.04.2016.a., mis oli asjas ka eelmenetlust lõpetavaks tähtajaks.
20.04.2016.a. määras Pärnu Maakohus tsiviilasjas kirjaliku menetluse.
KOHTUOTSUSE PÕHJENDUSED
4. Kohus, arvestades poolte esitatut kõiki asjas kogutud tõendeid ning hinnates neid kogumis leiab,
et hagi tuleb osaliselt rahuldada.
4.1. Kostja A.T. on leidnud, et Ülle Müürsepal ei ole õigust hagejal KÜ Lossi II nimelt hagiavaldus
esitada, seetõttu tuleks hagiavaldus jätta läbi vaatamata.
Kohtu 21.01.2016.a. nõudel on Ülle Müürsepp esitanud kohtule hageja Korteriühistu Lossi II
üldkoosolekute 14.05.2014.a. ja 29.05.2014.a. protokollide koopiad tõendamaks, et hagiavalduse
allkirjastanud Ülle Müürsepp omab Korteriühistu Lossi II esindamise õigust. Nimetatud
üldkoosolekute protokollidest nähtub, et 29.05.2014.a., et korteriühistu üldkoosolek on otsustanud
„pikendada registrisse kantud juhatuse liikmete Ülle Müürsepp […] ametiaega.“ Samal koosolekul
on otsustatud võlgnike suhtes võlgade sissenõudmine.
Tulenevalt Mittetulundusühingute seaduse (MTÜS) § 19 lg 1 p 2 kohaselt on üldkoosoleku
pädevuses juhatuse liikmete määramine ja tagasikutsumine.
Kohus leiab, et Ülle Müürsepal on kõik õigused hageja esindamiseks kuni 29.05.2017.a. (põhikirja
p. 48 kohaselt on juhatuse volituste tähtaeg 3 aastat). Põhjendamatu on kostja väide, et kuna Ü.
Müürsepa volitused olid vahepeal katkenud (2002. aastal), siis ei saaks ta praegu juhatuse liikmeks
olla. Oluline on see, et korteriühistu liikmed on 29.05.2014.a. avaldanud tahet Ülle Müürsepa
juhatusse määramiseks, seetõttu ei oma varasemad asjaolud mingit tähtsust. Protokollitud otsus võis
olla märgitud juhatuse liikme volituste pikendamisena, sisuliselt on aga tegemist Ü. Müürsepa
juhatuse liikmeks määramisega uueks ametiajaks 2014.a. kuni 2017.a.


                                                4
                                                                                        2-15-123017

4.2. Kohtule esitatud hagiavalduse kohaselt on ei ole kostja tasunud oma tarbitud teenuste eest kokku
summas 388,53 eurot, so perioodi eest 09.02.2012-08.07.2013.a. Kostja on eelistungil kohtule
kinnitanud, et ta on korteriühistule jätnud tasumata 2012.a. kuni 2013 juuli üldelektri, üldvee ja
prügiveo eest, sest ei ole nõus nende kulude jagamisega korteriühistu liikmete vahel.
Korteriühistuseaduse (KÜS) § 13 lg 4 kohaselt on korteriühistu otsused elamu majandamise ja
säilitamiseks vajalike toimingute tegemise ning majandamiskulude kandmise kohta kõigile
korteriühistu liikmetele kohustuslikud. KÜS § 151 lg 1 kohaselt on majandamiskulud korteriühistu
vajalikud kulud eluruumide ja nende pindala osatähtsusele vastava elamu ja elamu ümbruse osa
hoolduseks ja remondiks ning tasu korteriühistu poolt elamu majandamiseks osutatud ja ostetud
teenuste eest, sealhulgas energiaauditi ja energiamärgise tellimise eest, arvestatuna eluruumi
üldpinna ühe ruutmeetri kohta, kui korteriühistu põhikirjas ei sätestata teisiti.
Kohtule on esitatud hageja arvestused, mille on järgi pidi kostja A.T. tasuma üldelektri, üldvee ja
prügiveo kulude eest: 2012.a. jaanuarikuu eest 23,92€, 2012.a. veebruarikuu eest 18,24€, 2012.a.
märtsikuu eest 20,88€, 2012.a. aprillikuu eest 24,33€, 2012.a. maikuu eest 28,95€, 2012.a. juunikuu
eest 27,35€, 2012.a. juulikuu eest 30,88€, 2012.a. augustikuu eest 27,86€, 2012.a. septembrikuu eest
15,25€, 2012.a. oktoobrikuu eest 18,51€, 2012.a. novembrikuu eest 20,32€, 2012.a. detsembrikuu
eest 25,13€, 2013.a. jaanuarikuu eest 26,55€, 2013.a. veebruarikuu eest 23,31€, 2013.a. märtsikuu
eest 22,63€, 2013.a. aprillikuu eest 23,57€, 2013.a. aprilli- kuni juulikuu eest 63,37€, so kokku
441,05 eurot. Hageja SEB Pank pangakonto väljavõttelt nähtub, et kostja on tasunud 08.02.2012.a.
40,31€ (hageja on selle makse nõudest maha arvestanud) ning 09.07.2013.a., 12.07.2013.a. ja
15.08.2013.a. kokku 60,18 eurot prügi ja üldelektri eest. Seega on kohtule esitatud arvestuste järgi
kostja võlgnevus hageja ees 340,56 eurot.
Nii korteriomandiseaduse (KOS) § 13 lg 1 kui ka asjaõigusseaduse (AÕS) § 75 järgi kannavad
korteriomanikud kaasomanikena ühised maja valitsemisega seotud kulud vastavalt kaasomandiosa
suurusele. Maja valitsemisel korteriühistu vahendusel näeb KÜS § 151 ette ühiste kulude kandmise
sarnaselt vastavalt eluruumide pindala osatähtsusele, arvestatuna eluruumi üldpinna ühe ruutmeetri
kohta (RKTKo nr 3-2-1-52-12, p 12). Hageja põhikirja p-st 18. ei nähtu kulude teistsugust määramist
(I kd, tl 185-186) nagu ka eriregulatsiooni majas tarbitud elektrienergia, samuti üldvee ja prügiveo
eest tasumiseks. Sätestatud on „sihtotstarbelised maksed“, kuid kulusid ei ole märgitud. Seega tuleb
kostjal hagejale üldreeglina tasuda ühiste kulude (vesi, elekter ja prügivedu) kandmise eest
arvestatuna eluruumi üldpinna ühe ruutmeetri kohta.
Kostja kulusid on arvestatud järgmiselt: Kogu maksustamisele kuuluv pind, uus tn 11: 1173 m².
Korter 5 maksustatav pind: 65,0 m² moodustab 5,5% maksustamisele kuuluvast pinnast. Ruutmeetri
hind: 01.05- 30.09 on 0,1917 eurot ja 01.10- 30.04 0,0639 eurot. KÜ poolt arvestatud üldveekulu
kostjale - 2012a. = 0,43 m3 lisavett kuus Kostjale x 20 krt. = 8,6 m3 (: koef .1,5 ) 5,7 m3 vee kadu
elamus; 2013a. = 0,76 m3 lisavett kuus Kostjale x 20 krt. = 15,2 m3 (: koef.1,5) 10,1 m3 vee kadu
elamus (I kd, tl 28-32). Üldelektri arvestab hageja ühistu liikmete vahel vastavalt Eesti Energia poolt
esitatud arvetele. Vastavalt väljakujunenud tavale on prügi eest arvestatud kulu inimese kohta, kes
kasutavad korterit.
Kostja vastuväite järgi ei ole arvetele märgitud korteriühistu üldkulude summa, mida tuleb ühistu
liikmete vahel jagada, seetõttu ei nõustu kostja hageja esitatud kuludega.
Pärast eelistungit on hageja 11.04.2016.a. esitanud kohtu ettepanekul raamatupidamise koondtabeli
kuni detsember 2012 ning väljavõtted 2012.a. ja 2013.a. majanduskulude kujunemise kohta, samuti
Eesti Keskkonnateenuste, Veolia Keskkonnateenused, OÜ Vändra MP ja Eesti Energia AS poolt
hagejale KÜ Lossi II esitatud arved 02.2012.a. kuni 06.2013.a. (II kd, tl 115-193). Hageja esitatud
tõendite põhjal on tõendatud, et KÜ Lossi II olid tekkinud ühised kulud, mis tuli igal korteriühistu
liikmel hagejale tasuda. Kostja tasumisele kuuluv summa on leitud: hooldustasu arvestus vastavalt
eluruumi pindalale, üldvee maksumus on leitud koefitsiendi alusel vastavalt iga korteriomaniku
proportsionaalselt tarbitud veehulgale (alus KÜ Lossi II üldkoosolekul 30.04.2000.a.), elekter
võrdselt korteriühistu liikmete vahel, konteinerirent ja prügivedu vastavalt elanike arvule.
                                                  5
                                                                                     2-15-123017

Kohus leiab, et majandamiskulud on tõendatud ja hageja nõue tuleb osaliselt rahuldada. Kohus
rahuldab nõude osas, mis on kostja poolt tasumata, so summas 340,56 eurot.
4.3. Kostja A.T. on esitanud aegumise vastuväite, leides, et nõuded summas 316,15 eurot
01.01.2012.a. kuni 01.12.2012.a. on aegunud.
Majandamiskulude eest tasumise kohustus on perioodiline kohustus, tuleb nõuete aegumise osas
kohaldada Tsiviilseadustiku üldosa seaduse (TsÜS) § 154, mis reguleerib korduvate kohustuste
täitmisele suunatud nõude aegumist. TsÜS § 154 kohaselt on korduvate kohustuste või
ülalpidamiskohustuse täitmise nõude aegumistähtaeg, olenemata sellest, milline on nõude õiguslik
alus, kolm aastat iga üksiku kohustuse jaoks. Aegumistähtaeg algab selle kalendriaasta lõppemisest,
mil kohustusele vastav nõue muutub sissenõutavaks.
2012.a. arvetel märgitud sissenõutavaks muutunud nõuete viimane esitamise tähtaeg on
31.12.2015.a. Hageja on esitanud kohtule hagi 30.12.2015.a. TsÜS § 160 lg 1 alusel aegumine
peatub õigustatud isiku poolt hagi esitamisega nõude rahuldamiseks või tunnustamiseks. Seega ei
ole hageja esitatud nõue 2012.a. esitatud arvete osas aegunud.
Hagihind
5. TsMS § 123 kohaselt võetakse tsiviilasja hinna arvestamisel aluseks hagi või muu avalduse
esitamise aeg. Hagi on esitatud kohtule 30.12.2015.a. Tsiviilasja hinna määramisel juhindub kohus
TsMS § 124 lg 1 sätestatust, mille kohaselt on raha maksmisele suunatud hagi puhul hagihind
nõutava raha summa ja TsMS § 134 lg 1 sätestatust, mille kohaselt hagihinda arvutades liidetakse
ühes hagis sisalduvad nõuded. Hageja on esitanud kohtusse hagi, milles põhinõude suuruseks on
388,53 eurot, mis on ka tsiviilasja hinnaks.
Menetluskulud
6. Tsiviilkohtumenetluse seadustiku (TsMS) § 173 lg 1 kohaselt kohus märgib kohtuotsuses
menetluskulude jaotuse menetlusosaliste vahel. Tulenevalt TsMS § 163 lg 1 hagi osalise
rahuldamise korral kannavad pooled menetluskulud võrdsetes osades, kui kohus ei jaota
menetluskulusid võrdeliselt hagi rahuldamise ulatusega või ei jäta menetluskulusid täielikult või
osaliselt poolte endi kanda. Võttes arvesse, et kohus on hagi sisuliselt rahuldanud, muutes
marginaalselt väljamõistetavat summat, siis tuleb menetluskulud jätta kostja kanda.
Hageja on esitatud kohtule taotlus menetluskulude hüvitamiseks, so riigilõiv summas 100 eurot.
Teisi menetluskulusid hagejal ei ole. Hageja menetluskuluks on olnud tasutud riigilõiv (TsMS § 138
lg 2). TsMS § 175 lg 1 alusel kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud, mõistab
kohus kulud välja põhjendatud ja vajalikus ulatuses. Kohus rahuldab hageja menetluskulude
hüvitamise taotluse.


/allkirjastatud digitaalselt/
Tambet Grauberg
Kohtunik

                                                                              Jõustumine lisalehel



KOHTUOTSUS JÕUSTUS 03.01.2017                   Tallinna   Ringkonnakohtu     30.11.2016    otsuse
jõustumisega osaliselt järgmises sõnastuses:

RESOLUTSIOON:

                                                6
                                                                              2-15-123017

1. Pärnu Maakohtu 12.05.2016 otsus tühistada menetluskulude jaotuse ja rahalise
   kindlaksmääramise osas ja teha selles osas uus otsus, millega KÜ Lossi II
   menetluskulud jäävad 85 % ulatuses A.T.i kanda ja A.T.i menetluskulud jäävad tema
   enda kanda. Muus osas jätta Pärnu Maakohtu 12.05.2016 otsus lõppjärelduses
   muutmata, täiendades otsuse põhjendusi.
2. A.T.i apellatsioonkaebus rahuldada osaliselt.
3. Kohtuotsuse tervikresolutsioon on järgmine:
   3.1.Korteriühistu Lossi II hagi rahuldada osaliselt.
   3.2.Mõista välja A.T.ilt Korteriühistu Lossi II kasuks 340, 56 eurot.
   3.3. Korteriühistu Lossi II menetluskulud maa- ja ringkonnakohtus jätta 85 % ulatuses
   A.T.i kanda, A.T.i menetluskulud maa- ja ringkonnakohtus jätta tema enda kanda.
   3.4 Mõista välja A.T.ilt Korteriühistu Lossi II kasuks maakohtus kantud
   menetluskulude katteks 85 eurot. Ringkonnakohtus Korteriühistul Lossi II
   menetluskulusid ei olnud.
4. Otsuse peale võib kassatsiooni korras edasi kaevata, esitades kaebuse vahetult
   Riigikohtule 30 päeva jooksul otsuse kassaatorile kättetoimetamisest, kuid mitte pärast
   viie kuu möödumist otsuse avalikult teatavaks tegemisest. Hagimenetluses Riigikohtus
   võib menetlusosaline menetlustoiminguid teha ning avaldusi ja taotlusi esitada üksnes
   vandeadvokaadi vahendusel. Menetlusosaline võib ise esitada Riigikohtule menetlusabi
   saamise taotluse, samuti esitada teise menetlusosalise kaebuse või muu taotluse kohta
   seisukohti ja vastuväiteid. Menetlusabi andmise taotlus ei peata seaduses sätestatud ega
   kohtu poolt määratud tähtaja kulgemist. Seaduses sätestatud tähtaja järgimiseks peab
   menetlusabi taotleja tegema tähtaja kestel ka menetlustoimingu, mille tegemiseks ta
   menetlusabi taotleb.

                                                                      VÄLJAVÕTE ÕIGE




                                           7
