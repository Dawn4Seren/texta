                                                               Kriminaalasi nr 1-16-5031




                         KOHTUOTSUS
                              EESTI VABARIIGI NIMEL




Kohus                          Pärnu Maakohus
Otsuse tegemise aeg ja koht    08. juuni 2016.a., Kuressaare kohtumaja

Kriminaalasja number           1-16-5031 (16274000113)

Kohtukoosseis                  Kohtunik Kristel Pedassaar

Kohtuistungi sekretär          Häli Altmets
                               Kalle Kubits süüdistusasi kuriteos Karistusseadustiku
Kriminaalasi                   (KarS) § 424 järgi avalikul kohtuistungil kiirmenetluses
                               kokkuleppemenetluse sätete järgi,
Prokurör                       Svetlana Maripuu


Süüdistatav
                               KALLE KUBITS, ik. 38805310027


                               Kohtueelses menetluses riigiõigusabi korras
Kaitsja                        vandeadvokaat Eve Grass, kaitsja osavõttu kohtuistungist
                               süüdistatav ei ole taotlenud

RESOLUTSIOON

1. Süüdi tunnistada Kalle Kubits kuriteos KarS § 424 järgi ja mõista karistuseks
vangistus kolm (3) kuud.

2. KarS § 73 alusel vabastada Kalle Kubits temale mõistetud tähtajalise vangistuse
kandmisest tingimisi katseajaga üks (1) aasta.

3. Katseaeg hakkab kulgema kohtuotsuse kuulutamisest, so. 08. juunist 2016.a.

Mõistetud karistust ei pöörata täielikult või osaliselt täitmisele, kui Kalle Kubits ei
pane kohtu poolt määratud katseajal toime uut tahtlikku kuritegu ning KarS §-i 73
lõigetest 4 ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2

    1                                                                                 1
                                                                 Kriminaalasi nr 1-16-5031
sätestatule.
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib
kohus uuesti kohaldada liitkaristusest tingimisi vabastamist koos käitumiskontrolliga,
allutades süüdlase elektroonilisele valvele KrMS § 75 lg 2 punktis 9 sätestatud korras.
Vangistuse täitmisele pööramise korral võib kohus asendada selle üldkasuliku tööga
KarS §-s 69 sätestatud korras.

KarS § 50 lg 1 p 1 alusel võtta Kalle Kubits’alt lisakaristusena ära mootorsõiduki
juhtimise õigus kolmeks (3) kuuks, mille kandmise aja algust lugeda kohtuotsuse
jõustumisest.

   3.1. Saata kohtuotsuse ärakiri peale kohtuotsuse jõustumist Regionaalse
    Maanteeameti liiklusregistri büroole juhtimisõiguse äravõtmise osas registrisse
    kande tegemiseks.
   3.2. Kalle Kubits on kohustatud viie tööpäeva jooksul otsuse jõustumisest arvates
    loovutama oma juhiloa Maanteeameti liiklusregistri büroole.

4. Kalle Kubits’a suhtes tõkendit ei ole kohaldatud.

5. Välja mõista Kalle Kubits ’alt riigituludesse kriminaalmenetluse kulud:
- sundraha 322,50eurot;
- kaitsjatasu 48,00 eurot.
kokku menetluskulu summas 370,50 eurot.

Väljamõistetud menetluskulu tuleb Kalle Kubits’al tasuda igakuiste osamaksetena
kaheteist (12) kuu jooksul, igakuise makse suurus esimesel 11 kuul on 31.00 eurot ja
viimasel 12.-ndal kuul 29.50 eurot. Igakuine makse tuleb teostada hiljemalt kuu 30.–
ks kuupäevaks. Esimene menetluskulude osamakse teostada hiljemalt 30. juuliks
2016.a.

Kalle Kubits’al tasuda riigi kasuks välja mõistetud menetluskulud Maksu- ja Tolliameti
a/a nr: EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti
filiaalis või a/a nr: EE873300333499990003 Danske Bank AS Eesti filiaalis, kohustuslik on
märkida maksekorraldusele viitenumber „99916700044021“. Selgituseks märkida:
menetluskulu, Kalle Kubits, kr asi 1-16-5031.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse
kohtuotsus kohtutäiturile täitmiseks täitemenetluse seadustikus kehtestatud korras
ning lisandub kohtutäituri tasu. Kui nõude tasub teine isik, siis selgitusse lisada, kelle
eest nõue tasutakse.

Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus,
    2                                                                                   2
                                                                      Kriminaalasi nr 1-16-5031
 mida seadus selle eest ette ei näe (KrMS § 318 lg 4).
 Apellatsioon esitatakse kirjalikult Tallinna Ringkonnakohtule 15 päeva jooksul
 arvates kohtuotsuse kuulutamisest. Apellatsiooni võib kohtule esitada ka faksi teel.
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest
 eraldi, esitades selles osas määruskaebuse Pärnu Maakohtu Kuressaare kohtumajja
 15 päeva jooksul kohtuotsuse kuulutamisest.



Süüdistus.
KALLE KUBITS’ at süüdistatakse selles, et tema 04.06.2016 kell 23.58 Kuressaare
linnas, Kihelkonna mnt XX juures sõiduautot F C M reg. nr XXXXXX alkoholi
tarvitamisest tingitud joobeseisundis, mõõdetuna tõendusliku alkomeetriga Lion
Intoxilyzer 8000 seeria nr 80-005399, alkoholisisaldusega väljahingatavas õhus 0,83 mg/l
laiendmääramatus +/- 0,07 mg/l, lõplik tulem 0,76 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse juht
alkoholijoobes olevaks, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Oma sellise tegevusega, mis seisnes mootorsõiduki juhtimises joobeseisundis, pani KALLE
KUBITS toime KarS § 424 järgi kvalifitseeritava kuriteo.


Prokuröri poolt kohtus Kalle Kubits’ele nõutud karistus: KarS § 424 ettenähtud
kuriteo toimepanemise eest nõuab prokurör kohtus süüdistatavale karistuseks vangistus
kolm (3) kuud. KarS § 73 alusel jätta karistus kohaldamata tingimisi katseajaga üks (1)
aasta. Mõistetud karistust ei pöörata täielikult või osaliselt täitmisele, kui ta ei pane kohtu
poolt määratud katseajal toime uut tahtlikku kuritegu ning käesoleva paragrahvi lõigetest 4
ja 5 ei tulene teisiti. KarS § 50 lg 1 kohaselt võtta lisakaristusena ära mootorsõiduki
juhtimisõigus kolmeks (3) kuuks.

Süüdistatav Kalle Kubits andis kohtus ütlusi, et saab kokkuleppest aru ja nõustub sellega.
Kiirmenetlusega nõus. Kahetseb toimepandut. Karistuse iseloom ja olemus on
arusaadavad. Palub määrata väljamõistmisele kuuluva menetluskulu tasumisele ositi ühe
aasta jooksul.

Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Kalle Kubits süüdi KarS § 424
järgi ning mõistab temale kokkuleppes kokkulepitud karistuse. Kokkulepitud karistus jääb
KarS § 424 sanktsiooni piiresse. KarS § 56 alusel karistuse mõistmisel kohtu poolt
arvestatakse karistust kergendavaid ja raskendavaid asjaolusid. Kalle Kubits karistust
kergendavaks asjaoluks on süü puhtsüdamlik kahetsus, karistust raskendavad asjaolud
puuduvad.

Tõkend- ei ole kohaldatud.

      3                                                                                           3
                                                                  Kriminaalasi nr 1-16-5031
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis vastab
raskeima kuriteo astmele. Süüdimõistetu poolt toime pandud kuritegu on II raskusastme
kuritegu (KarS § 4 lg 3). Sundraha suuruseks KrMS § 175 lg1 p 9, 179 kohaselt on II
raskusastme kuriteos süüdimõistmise korral 1,5 palgaalammäära. Palga alammääraks on
alates 01.01.2016.a. 430.00 eurot ning seega on sundraha suuruseks 1,5x430 eurot = 645
EUR-i.
KrMS § 2565 lg2 kohaselt kiirmenetluses süüdimõistvat kohtuotsust tehes vähendab kohus
käesoleva seadustiku § 179 lg1 sätestatud sundraha suurust, kuid mitte rohkem kui poole
võrra. Kohus peab põhjendatuks vähendada sundraha suurust poole võrra, so. 322,50 euroni.
- Määratud kaitsjale makstud tasu on vastavalt KrMS § 175 lg 1 p 4 menetluskulu mis
KrMS § 180 lg1 alusel kuulub väljamõistmisele süüdistatavalt. Kalle Kubits’ ale riigi
õigusabi korras määratud kaitsja taotluse alusel on kaitsjale arvestanud kohtueelses
menetluses kokku 48,00 eurot (sisaldab käibemaksu) tasu.
KrMS § 180 lg 3 alusel määrab kohus vastavalt karistuskokkuleppele menetluskulu 370,50
eurot tasumisele ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                 4
