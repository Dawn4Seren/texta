                            KOHTUOTSUS
                                 EESTI VABARIIGI NIMEL

Kohus                           Tartu Maakohus

Otsuse tegemise aeg ja koht 3. veebruar 2016 Valga kohtumaja, Valga Vabaduse 10

                                1-16-839 (kohtueelse menetluse nr 16282000002)
Kriminaalasja number

Kohtukoosseis                   Kohtunik Rita Kulberg

Kohtuistungi sekretär           Kaie Kaseorg

Kriminaalasi                    Kalev Pyöriäinen süüdistuses KarS § 121 lg 2 p 2 järgi
                                kokkuleppemenetluses
Prokurör                        Valdo Gerassimov

                                Kalev     Pyöriäinen     isikukood     37105075721;      elukoht
                                xxxxxxxxxx–xxxxxxxxxxxxxxxxxxxxxxxxxxxxxx;                  Eesti
                                Vabariigi      kodanik;        emakeel        -     xxxxxxxxxx;
Süüdistatav
                                xxxxxxxxxxxxxxxxx; töötab xx-xxxxxxxxxxxxxxxxxxxxxxxxx;
                                kriminaalkorras karistamata; tõkendit ei ole kohaldatud

RESOLUTSIOON
Kalev Pyöriäinen süüdi mõista KarS § 121 lg 2 p 2 järgi ning karistada vangistusega 2 (kaks)
kuud.
KarS § 73 lg-te 1, 3 alusel Kalev Pyöriäinenile mõistetud karistust 2 kuud vangistust mitte
pöörata täielikult täitmisele, kui Kalev Pyöriäinen 1 (ühe) aastase katseaja jooksul ei pane toime
uut tahtlikku kuritegu.

Katseaja algust arvata alates kohtuotsuse kuulutamisest, s.o alates 3.02.2016.

Välja mõista Kalev Pyöriäinenilt menetluskuludena sundraha 645 (kuussada nelikümmend viis)
eurot ning riigi õigusabi tasu ja kulu katteks 52 (viiskümmend kaks) eurot 80 senti
riigituludesse.

Menetluskulud (kokku 697,80 eurot) tasuda ositi võrdsetes osades (osamakse 58,15 eurot) 12
kuu jooksul alates käesoleva otsuse jõustumisest hiljemalt iga kuu viimaseks kuupäevaks
käesolevale kohtuotsusele lisatud makseinfos näidatud kontole ja viitenumbrile (märkides makse
selgituses: Menetluskulud asjas 1-16-839).

Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse
sätete rikkumisega (KrMS 9. peatüki 2. jao sätted) või kriminaalmenetlusõiguse olulise
rikkumisega (KrMS § 339 lg 1). Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne
päeva jooksul alates otsuse avalikult teatavakstegemisest, s.o alates 3.02.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 3.02.2016
määruskaebuse esitamise teel otsuse teinud kohtule.

Süüdistus
Kalev Pyöriäinenit süüdistatakse selles, et         tema 3.01.2016 kella 15.15 paiku
xxxxxxxxxxxxxxxxxxxxxxxx asuvas eramus ründas xxxxxxxxxxxxxxxxxxxxxx A. R. , kui
viimane üritas mobiiltelefoniga kutsuda politseid, mille käigus väänas A. R. vasaku käe
rannet põhjustades A. R. füüsilist valu.
Teise inimese valu tekitava kehalise väärkohtlemisega, kui see on toime pandud lähisuhtes,
pani Kalev Pyöriäinen toime KarS § 121 lg 2 p 2 järgi kvalifitseeritava kuriteo.

Kokkuleppe sisu
Süüdistatava Kalev Pyöriäineni, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS § 121 lg 2 p-s 2 ettenähtud kuriteo
toimepanemise eest 2 kuud vangistust. KarS § 73 lg-te 1, 3 alusel mõistetud vangistust
täielikult täitmisele mitte pöörata, kui Kalev Pyöriäinen üheaastase katseaja jooksul ei pane
toime uut tahtlikku kuritegu

Kohtu järeldused
Süüdistatav kinnitas kohtuistungil, et ta on kokkuleppest aru saanud ja nõustub sellega.
Prokurör jäi kohtuistungil kokkuleppe juurde.
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav tuleb süüdi mõista KarS § 121 lg 2 p 2 järgi ning talle tuleb mõista
kokkuleppekohane karistus.
Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ning riigi õigusabi korras määratud kaitsjale
makstav tasu ja kulu 52,80 eurot, mis tuleb süüdistatavalt välja mõista.
Arvestades süüdistatava majanduslikku olukorda (sissetulek ei ole eriti suur, märkimisväärset
vara ei oma), peab kohus KrMS § 180 lg 3 alusel põhjendatuks määrata menetluskulude
tasumine ositi pikema aja jooksul.

/allkirjastatud digitaalselt/
Kohtunik Rita Kulberg


                                                                                      2 (2)
