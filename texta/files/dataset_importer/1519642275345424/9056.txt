                     KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht    18.08.2016 Jõhvi kohtumaja


Väärteoasja number             4-16-4278

Kohtunik                       Anne PALMISTE

Väärteoasi                     Jakov VITENZONI väärteoasi Liiklusseaduse §224
                               lg.2 järgi
                               Jakov VITENZON
Kaebuse esitaja
                               sünd. 23.03.1962, isikukood 36203233746, xxx
                               Mihhail TUŠTŠENKO
Kaitsja
                               xxx
                               Ixxx Rxxx
Kohtuväline menetleja          Politsei-   ja     Piirivalveameti Ida     Prefektuuri
                               vanemväärteomenetleja


Juhindudes Väärteomenetluse seadustiku §132, §134, §135, §155 lg.1 p.1 ja lg.2, §156,
§157 ja §158, maakohus


OTSUSTAS:


Politsei- ja Piirivalveameti Ida Prefektuuri Narva politseijaoskonna ennetus- ja
menetlustalituse menetlusteenistuse vanemväärteomenetleja Ixxx Rxxx 11.05.2016
otsus väärteoasjas nr.2330,16,001519 Jakov VITENZONI karistamise osas
Liiklusseaduse §224 lg.2 järgi rahatrahviga 160 trahviühiku ulatuses, s.o. summas 640
(kuussada nelikümmend) eurot ja Liiklusseaduse §224 lg.3 p.2 alusel lisakaristusena
juhtimisõiguse äravõtmisega tähtajaga 5 (viis) kuud – tühistada osaliselt lisakaristuse
kohaldamise tähtaja osas.

Liiklusseaduse §224 lg.3 p.2 alusel kohaldada Jakov VITENZONILE lisakaristusena
sõiduki juhtimisõiguse äravõtmine tähtajaga 3 (kolm) kuud.

Ülejäänud osas jätta Ida Prefektuuri 11.05.2016 otsus väärteoasjas nr.2330,16,001519
muutmata.

Jakov VITENZONI kaitsja Mihhail TUŠTŠENKO kaebus rahuldada osaliselt.

                                                                                     1
Kui kohtumenetluse pool soovib kasutada kassatsiooniõigust, peab ta sellest
kirjalikult teatama maakohtule 7 päeva jooksul, alates kohtuotsuse lõpposa
kuulutamisest.

Kassatsioon esitatakse kohtuotsuse teinud maakohtule 30 päeva jooksul, alates
päevast, mil maakohtu kohtuotsus on kohtumenetluse pooltele kohtus tutvumiseks
kättesaadav.

Kassatsiooniõiguse kasutamise teate esitamise korral        on   kohtuotsusega   Viru
Maakohtu kantseleis võimalik tutvuda alates 18.8.2016.


Asjaolud ja menetluse varasem käik

Politsei- ja Piirivalveameti Ida Prefektuuri Narva politseijaoskonna avariipolitseinik
Axxx Bxxx koostas 16.04.2016 väärteoprotokolli nr. AB 1454226 Jakov Vitenzoni
kohta selles, et viimane juhtis xxxÜhes liitris väljahingatavas õhus oli
alkoholisisaldus 0,40 mg +/- 0,05 mg, seega mitte väiksem, kui 0,35 mg.
Alkoholisisaldus mõõdeti mõõteseadmega Alcotest 7110 nr.ARAF-0012.
Sellega rikkus Jakov Vitenzon Liiklusseaduse §69 lg.3 ja pani toime väärteo
Liiklusseaduse §224 lg.2 järgi.

Politsei- ja Piirivalveameti Ida Prefektuuri Narva politseijaoskonna ennetus- ja
menetlustalituse menetlusteenistuse vanemväärteomenetleja Ixxx Rxxx 11.05.2016
otsusega väärteoasjas nr.2330,16,001519 määrati Jakov Vitenzonile Liiklusseaduse
§224 lg.2 alusel karistuseks rahatrahv 160 trahviühiku ulatuses, s.o. summas 640 € ja
Liiklusseaduse §224 lg.3 p.2 alusel lisakaristusena sõiduki juhtimisõiguse äravõtmine
tähtajaga 5 kuud.
Otsuse kohaselt oli kergendavaks asjaoluks süü tunnistamine ning raskendavad
asjaolud puudusid.
Otsuse kohaselt pani menetlusalune isik teo toime tahtlikult. Kohtuväline menetleja
on seisukohal, et isikule ei ole otstarbekas määrata järjekordse raske liiklusalase
õiguserikkumise eest karistuseks üksnes rahatrahvi. Isik on ka varasemalt toime
pannud samalaadse õiguserikkumise, määratud karistus ei ole tasutud ning ei ole
olnud piisav. Kohtuväline menetleja arvestas otsuse tegemisel asjaoludega, et sõiduki
juhtimine seisundis, kui lubatud alkoholi piirmäär on ületatud, on tahtlikult toime
pandud süütegu, üks raskemaid liiklusalaseid rikkumisi ning tegemist on enamohtliku
väärteoga. Selles seisundis liikuma hakates seab juht reaalsesse ohtu nii enda kui ka
teiste kaasliiklejate elu ja tervise. Lähtudes antud asjaoludest peab kohtuväline
menetleja vajalikuks määrata isikule lisakaristusena sõiduki juhtimisõiguse
äravõtmine.

Jakov Vitenzoni kaitsja Mihhail Tuštšenko esitas 27.05.2016 Viru Maakohtule
parandatud kaebuse, milles palus kohtuvälise menetleja otsus tühistada, teha uus
otsus, vähendada rahatrahvi suurust ja määrata karistuseks rahatrahv 110 trahviühiku
ulatuses ning lühendada lisakaristuse kohaldamise tähtaega ja määrata lisakaristuse
kohaldamise ajaks 3 kuud.
Kaebuse kohaselt tunnistab menetlusalune isik oma süüd, kuid leiab, et karistuse
rangus ei vasta väärteo raskusele. Menetlusaluse isiku teod ei omanud raskeid
tagajärgi tervise või vara kahjustuse näol. Menetlusalune isik on siiralt kahetsenud.

                                                                                    2
Kaebuse esitaja leiab, et otsuse tegemisel on jäetud tähelepanuta kohustuslik nõue
võtta arvesse karistust kergendavaid või raskendavaid asjaolusid. Samuti on otsuses
toodud karistuse määramise põhistus ainult lisakaristuse määramise osas.
Kaebuse esitaja palus kaebus vaadata läbi kirjalikus menetluses.

Politsei- ja Piirivalveameti Ida Prefektuur oma 16.08.2016 kirjalikus vastuses nr.3.1-
1.1/16570-4 palub jätta kaebus rahuldamata.
Vastuse kohaselt on otsuse tegemisel kergendavate ja raskendavate asjaoludega
arvestatud, kuna otsuses on viide sellele, et kergendavaks asjaoluks on süü
tunnistamine ja raskendavad asjaolud puuduvad. Isik on varem karistatud samalaadse
väärteo toimepanemise eest.
Samas kirjalikus vastuses oli kohtuväline menetleja nõus väärteoasja lahendamisega
kirjalikus menetluses.


Maakohtu otsuse põhjendused

Maakohus, tutvunud käesoleva väärteoasja materjalidega, leidis, et Jakov Vitenzoni
kaitsja kaebus on osaliselt põhjendatud ja kuulub osaliselt rahuldamisele.

Vastavalt Väärteomenetluse seadustiku §120 lg.1 võib maakohtunik kohtuistungit
korraldamata lahendada kirjalikus menetluses ja teha lahendi Väärteomenetluse
seadustiku §132 sätteid järgides, kui kohus on saatnud kaebuse koopia
kohtumenetluse teisele poolele ning selgitanud tema seisukoha kaebuse suhtes ning
kohtumenetluse pooled on kaebuses või selle vastuses teatanud, et nad ei soovi
kohtuistungist osa võtta.

Käesolevas asjas nähtub menetlusaluse isiku kaitsja poolt maakohtule esitatud
kaebusest, et ta palub asi lahendada kirjalikus menetluses.

Politsei- ja Piirivalveameti Ida Prefektuuri 16.08.2016 kirjalikust vastusest nr.3.1-
1.1/16570-4 Viru Maakohtu 08.08.2016 päringule nr.4-16-4278 nähtub, et kohtuväline
menetleja on nõus väärteoasja lahendamisega kirjalikus menetluses.

Vastavalt Väärteomenetluse seadustiku §123 lg.2 arutab maakohus väärteoasja täies
ulatuses, sõltumata esitatud kaebuse piiridest, kontrollides kohtuvälise menetleja otsuse
tegemise aluseks olnud faktilisi ja õiguslikke asjaolusid.

Väärteomenetluse seadustiku §133 on sätestatud kaebuse lahendamisel otsustatavad
küsimused.

Käesoleva asja materjalidest nähtub, et menetlusalusele isikule on karistus määratud
Liiklusseaduse §224 lg.2 alusel.

Liiklusseaduse §224 lg.2 näeb ette vastutuse mootorsõiduki, maastikusõiduki või
trammi juhtimise eest lubatud alkoholi piirmäära ületades isiku poolt, kelle ühes
grammis veres on alkoholisisaldus 0,50 – 1,49 milligrammi või kelle ühes liitris
väljahingatavas õhus on alkoholisisaldus 0,25 – 0,74 milligrammi.

Seega on vaja antud väärteoasjas tuvastada, kas menetlusalune isik juhtis
mootorsõidukit alkoholijoobe seisundis, kas alkoholijoove on kindlaks tehtud seaduse

                                                                                       3
alusel ning kas määratud karistus vastab menetlusalusele isikule ja toimepandud
väärteole.

Nagu nähtub 16.04.2016 koostatud väärteoprotokollist nr. AB 1454226 ja
vaidlustatavast 11.05.2016 otsusest väärteoasjas nr.2330,16,001519, on menetlusalune
isik rikkunud Liiklusseaduse §69 lg.3 nõudeid.

Liiklusseaduse    §69 lg.3       sätestab, et   mootorsõidukijuhi, trammijuhi  ja
maastikusõidukijuhi ühes grammis veres ei tohi olla alkoholi 0,20 milligrammi või
rohkem või ühes liitris väljahingatavas õhus 0,10 milligrammi või rohkem.

Liiklusseaduse §69 lg.1 kohaselt tuvastatakse joobeseisundi või sama paragrahvi lg.3
nimetatud piirmäära ületamine Korrakaitseseaduses sätestatud korras.

Korrakaitseseaduse §38 lg.1 kohaselt kontrollib politsei või seaduses sätestatud juhul
muu korrakaitseorgan indikaatorvahendiga alkoholi sisaldumist isiku väljahingatavas
õhus või tuvastab alkoholijoobe kohapeal tõendusliku alkomeetriga. Kui isikut
kontrollitakse indikaatorvahendiga, siis selle positiivse näidu korral alkoholijoobe
tuvastamise vajaduse esinemisel tuvastatakse alkoholijoove tõendusliku alkomeetriga
või toimetatakse isik tema nõudmisel tervishoiuteenuse osutaja juurde
alkoholisisalduse määramiseks veres vereproovi uuringuga.

Nagu nähtub käesoleva väärteoasja materjalides asuvast Indikaatorvahendi kasutamise
16.04.2016 protokollist koos väljatrükiga, on alkoholijoove menetlusalusel isikul
tuvastatud indikaatorvahendiga (AlcoQuant 6020 PLUS nr. A 409815xxx (näit oli
0,40 mg/l, laiendmääramatus 0,05 mg/l ja lõplik lugem 0,35 mg/l). Samast
Indikaatorvahendi ja tõendusliku alkomeetri kasutamise protokollist nähtub, et
joobeseisundi tuvastamisele allutatud isikule oli selgitatud tema õigused
Korrakaitseseaduse §38 lg.2 järgi. Asjaolu, et need õigused olid menetlusalusele
isikule selgitatud, on viimane kinnitanud omakäeliselt allkirjaga. Samuti on
menetlusalune isik oma allkirjaga kinnitanud indikaatorvahendi ja tõendusliku
alkomeetri näiduga tutvumist.

Maakohus     leiab, et    eeltooduga    on    alkoholijoove    menetlusalusel     isikul
väärteoprotokollis märgitud ajal ja kohas kindlaks tehtud seadusekohaselt.

Nimetatud Indikaatorvahendi ja tõendusliku alkomeetri kasutamise protokolliga on
kooskõlas ka menetlusaluse isiku enda ütlused 16.04.2016 ja kaitsja poolt esitatud
kaebuse väited. Menetlusalune isik on alates esimesest ülekuulamisest oma süüd
tunnistanud ja kahetsenud.

Eeltoodu alusel ja hinnates tõendeid kogumis, leiab maakohus, et menetlusalust isikut
oli põhjendatult karistatud Liiklusseaduse §224 lg.2 järgi, kuna ta rikkus
Liiklusseaduse §69 lg.3. Maakohus nõustub kohtuvälise menetleja otsuses toodud
seisukohtadega ja leiab, et kuna antud väärteoasjas on usaldusväärselt kohtu poolt
uuritud tõenditega tõendamist leidnud, et menetlusalune isik juhtis mootorsõidukit
alkoholijoobe seisundis, siis kohtuvälise menetleja otsuse tühistamiseks selles osas
alust ei ole. Maakohus leiab, et süüteokoosseis käesolevas väärteoasjas on täidetud, et
väärtegu on menetlusaluse isiku poolt toime pandud ja ta on süüdi. Menetlusaluse
isiku tegu on õigesti kvalifitseeritud. Süüd välistavad asjaolud käesolevas väärteoasjas
puuduvad.

                                                                                      4
Ülaltoodu alusel tuleb kohtuvälise menetleja otsus rahatrahvi määramise osas jätta
muutmata.

Vastavalt    Väärteomenetluse    seadustiku   §2   kohaldatakse    väärteomenetluses
kriminaalmenetluse sätteid, kui Väärteomenetluse seadustikus ei ole sätestatud teisiti
ja arvestades väärteomenetluse erisusi.

Vastavalt Karistusseadustiku §56 lg.1 on karistamise aluseks isiku süü. Karistuse
mõistmisel kohtu poolt või määramisel kohtuvälise menetleja poolt arvestatakse
kergendavaid ja raskendavaid asjaolusid, võimalust mõjutada süüdlast edaspidi
hoiduma süütegude toimepanemisest ja õiguskorra kaitsmise huvisid.

Liiklusseaduse §224 lg.2 näeb karistusena ette rahatrahvi kuni 300 trahviühikut, aresti
või sõiduki juhtimisõiguse äravõtmise kuni kaheteistkümne kuuni.

Käesolevas väärteoasjas on kohtuvälise menetleja poolt määratud menetlusalusele
isikule karistuseks rahatrahv 160 trahviühiku ulatuses. Otsuse kohaselt on kergendava
asjaoluna arvestatud süü tunnistamist.

Kohtupraktika kohaselt määratakse karistus ettenähtud sanktsiooni keskmises määras
ning karistust kergendavate või raskendavate asjaolude ilmnemisel määratakse
karistus siis kas alla ettenähtud sanktsiooni keskmise määra või siis keskmist määra
ületavana. Käesoleva asja materjalidest nähtub, et kohtuväline menetleja on
menetlusalusele isikule määranud karistuse veidi üle sanktsiooni keskmise määra.
Väärteomenetlusega on kindlaks tehtud menetlusaluse isiku süü Liiklusseaduse §224
lg.2 järgi ja maakohus leiab, et käesolevas asjas on kohtuväline menetleja karistuse
määramisel õigesti hinnanud Karistusseadustiku §56 sätestatud nõudeid, muuhulgas ka
rikkumise raskusastet ja juhi isikut. Maakohus nõustub kohtuvälise menetleja
seisukohaga, et Karistusseadustiku §56 ettenähtud eesmärki – mõjutada süüdlast
edaspidi hoiduma süütegude toimepanemisest – on võimalik saavutada rahatrahvi
määramisega ja aresti kohaldamine ei ole põhjendatud. Maakohus leiab ka, et
rahatrahvi määr vastab toimepandud väärteo raskusele ja menetlusalusele isikule.

Käesoleva väärteoasja materjalidele lisatud Karistusregistri väljavõttest nähtub, et
menetlusalusele isikule on 27.08.2015 otsusega Liiklusseaduse §224 lg.1 alusel
määratud karistuseks rahatrahv 280 €. Andmed selle rahatrahvi tasumise kohta
Karistusregistris puuduvad. Maakohus peab vajalikuks rõhutada, et iga järgnev karistus
peab tavaolukorras olema eelmisest rangem. Käesolevas väärteoasjas on kohtuvälise
menetleja otsuse kohaselt arvestatud varasemat karistust ning menetlusaluse isiku
poolt süü tunnistamist ja kahetsust. Maakohus leiab, et eeltoodut arvestades on
rahatrahvi määr 160 trahviühiku ulatuses põhjendatud.

Ülaltoodu alusel tuleb kohtuvälise menetleja     otsus rahatrahvi suuruse osas jätta
muutmata.

Liiklusseaduse §224 lg.3 p.2 näeb ette võimaluse kohaldada lisakaristusena samas
paragrahvis sätestatud süüteo eest sõiduki juhtimisõiguse äravõtmine kolmest kuust
kuni kaheteistkümne kuuni, kui isikut on varem samas paragrahvis sätestatud süüteo
eest karistatud.


                                                                                     5
Käesolevas väärteoasjas on kohtuväline menetleja nimetatud õigust kasutanud ja
määranud menetlusalusele isikule Liiklusseaduse §224 lg.3 p.2 alusel lisakaristusena
sõiduki juhtimisõiguse äravõtmise tähtajaga 5 kuud.

Maakohus leiab, et lisakaristuse kohaldamine antud väärteoasjas on põhjendatud.
Alkoholi piirmäär, mis oli tuvastatud menetlusalusel isikul, oli sellises suuruses, kus
ta pidi mõistma oma seisundit. Vaatamata sellele asus menetlusalune isik sõidukit
juhtima ja seadis sellega reaalsesse ohtu eelkõige enda, samuti teiste liiklejate elu,
tervise ja vara. Maakohus nõustub kohtuvälise menetleja esindaja kirjalikus vastuses
tooduga selles, et eeltoodu alusel ei ole vaid põhikaristuse määramine piisav meede,
vältimaks uute süütegude toimepanemist menetlusaluse isiku poolt. Lisakaristus on
antud menetlusaluse isiku puhul vajalik, et tagada tema mitteosalemine liikluses.
Tegemist on teise samalaadse väärteoga, mis näitab üheselt, et varasemalt määratud
vaid põhikaristusest ei ole menetlusalune isik teinud mingeid järeldusi. Menetlusalune
isik jätab rahatrahvi tasumata, tunneb end karistamatuna ja paneb taas 9 kuu
möödumisel toime samalaadse väärteo.

Kohtuväline menetleja on käesolevas väärteoasjas kohaldanud lisakaristust
miinimummäärast pikema tähtaja jooksul. Maakohus leiab, et selline lisakaristuse
tähtaeg ei ole põhjendatud ja käesolevas väärteoasjas piisab esimesel korral
lisakaristuse kohaldamisest miinimummääras, s.o. tähtajaga 3 kuud. Isegi selline
lisakaristuse määr ei võimalda menetlusalust isikut lubada liiklusesse ja võimaldab
menetlusalusel isikul teha endale selgeks/korrata Liiklusseaduses sätestatud reeglid.
Aluseid kohaldada lisakaristust alla sanktsiooni miinimummäära maakohus antud
asjas ei tuvastanud.

Kaebuse esitaja on oma kaebuses viidanud sellele, et kohtuväline menetleja ei ole
oma otsuse tegemisel arvestanud kergendavaid ja raskendavaid asjaolusid ja
kohtuvälise menetleja otsus on põhjendamata. Maakohus nende kaebuse väidetega ei
nõustu. Kohtuvälise menetleja otsuses on selgelt väljendatud arvestamisele kuuluv
kergendav asjaolu ning raskendavate asjaolude puudumine. Samuti on kohtuvälise
menetleja otsuses põhjendatud põhikaristuse ja lisakaristuse määramist.

Ülaltoodu alusel tuleb kohtuvälise menetleja otsus tühistada lisakaristuse kohaldamise
tähtaja osas, teha selles osas uus otsus ning kokkuvõttes rahuldada menetlusaluse
isiku kaebus osaliselt.




(allkirjastatud digitaalselt)
Anne PALMISTE
kohtunik




                                                                                     6
