                       KOHTUMÄÄRUS
 Kohus                            Tartu Maakohus
 Kohtunik                         Vahur-Peeter Liin
 Määruse tegemise aeg ja koht     12. september 2016. a, Tartu kohtumaja
 Tsiviilasja nr                   2-15-14300
 Tsiviilasi                       Osaühingu SKVEOD hagi XL Ehitusjuhtimine OÜ vastu
                                  1263 euro 80 sendi saamiseks
 Menetlustoiming                  kompromissi kinnitamine, menetluse lõpetamine
 Menetlusosalised ja nende        Hageja: Osaühing SKVEOD; registrikood 11975041;
 esindajad                        asukoht Hundi, Edise küla, Jõhvi vald, 41543, Ida-Virumaa.
                                  Hageja esindaja: Riho Viik; e-post riho.viik@gmail.com
                                  Kostja: XL Ehitusjuhtimine OÜ; registrikood 11418553;
                                  asukoht Küütri tn 8, Tartu linn, 51007, Tartumaa.
                                  Kostja      esindaja:   Juhan            Raudam;     e-post
                                  juhan.raudam@subrosa.ee



RESOLUTSIOON
1. Lõpetada menetlus tsiviilasjas nr 2-15-14300, Osaühing SKVEOD hagis XL
   Ehitusjuhtimine OÜ vastu 1263 euro 80 sendi saamiseks.
2. Kinnitada Osaühing SKVEOD ja XL Ehitusjuhtimine OÜ vahel 9. septembril 2016.
   a. sõlmitud kompromiss alljärgnevas:
   2.1. Kostja tasub hagejale pool põhivõlast 600,82 eurot ja veerand riigilõivust 50 eurot
        hiljemalt 16.09.2016. a hageja arveldusarvele XXX (Swedbank).
   2.2. Hageja esitab hiljemalt 16.09.2016. a kreeditarve ülejäänud nõude osas.
   2.3. Menetluskulud jäävad poolte endi kanda.
   2.4. Pooled loobuvad määruskaebuse esitamise õigusest.
3. Tagastada Osaühingule SKVEOD (registrikood 11975041) 29. juulil 2015. a
   selgitusega „riigilõiv XL Ehitusjuhtimine OÜ vastu“ tasutud riigilõivust 100 (ükssada)
   eurot. Riigilõiv tagastada Osaühing SKVEOD arveldusarvele nr XXX Swedbank AS.
4. Jätta kompromissis nimetamata menetluskulud poolte endi kanda.
5. Määrus toimetada kätte menetlusosalistele.
Edasikaebamise kord
Määruse peale ei saa esitada määruskaebust (TsMS § 661 lg 4).

ASJAOLUD

                                                                                           1
Osaühing SKVEOD (hageja) esitas 25. septembril 2015 Tartu Maakohtule XL Ehitusjuhtimine
OÜ (kostja) vastu hagi, milles palus kostjalt enda kasuks välja mõista põhivõla 1201,65 eurot
ja viivise 62,15 eurot. Hagi kohaselt rentis hageja kostjale ekskavaatorit, veokit ja muud
tehnikat ning vedas haljastusmulda, mille kohta esitas kostjale arved. Kostja tasus arved üksnes
osaliselt.
Kostja vaidleb hagile vastu. Kostja leiab, et hageja ei ole tõendanud, et kostja on saanud
teenuseid hagis märgitud ulatuses. Hageja esitatud saatelehtedel olevad allkirjad ei kuulu
kostjale.
Pooled sõlmisid 9. septembril 2016. a toimunud kohtuistungil kompromissi. Pooled paluvad
kohtul kompromiss kinnitada ning menetlus lõpetada.

KOHTU PÕHJENDUSED
Tsiviilkohtumenetluse seadustiku (TsMS) § 430 lg 1 kohaselt võivad pooled menetluse kuni
hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses
märgitakse kompromissi tingimused. TsMS § 430 lg 3 järgi ei kinnita kohus kompromissi, kui
see on vastuolus heade kommetega või seadusega või rikub olulist avalikku huvi või kui
kompromissi ei ole võimalik täita.
Kohus leiab, et poolte vahel sõlmitud kompromiss tuleb kinnitada, kuna kompromiss ei ole
vastuolus heade kommetega ega seadusega ega riku olulist avalikku huvi ning kompromissi on
võimalik täita.
Kompromissi sõlmimise tõttu lõpetab kohus TsMS § 428 lg 1 p 4 alusel käesolevas tsiviilasjas
menetluse. Kui menetlus on lõpetatud, ei saa hageja uuesti pöörduda kohtusse hagiga sama
kostja vastu vaidluses samal alusel sama hagieseme üle. Kui menetlus on lõpetatud
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti (TsMS § 432).
Hageja taotleb poole menetluses tasutud riigilõivu tagastamist. Hageja on tasunud 29. juulil
2015. a hagiavalduse esitamisel riigilõivu 200 eurot. Kohus tagastab seoses kompromissi
sõlmimisega hagejale TsMS § 150 lg 2 p 1 alusel riigilõivu 100 eurot. Kuna hageja palus 9.
septembril 2016. a peetud telefonivestluses riigilõivu tagastada hageja kompromissis nimetatud
kontole, tagastatakse riigilõiv hageja arveldusarvele nr XXX, Swedbank AS.
Poolte kokkuleppel võib TsMS § 661 lg 4 järgi määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on kokku
leppinud, et pooled loobuvad määruskaebuse esitamise õigusest. Käesoleva määruse peale ei
saa seega määruskaebust esitada.
TsMS § 168 lg 3 näeb ette, et kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti. Pooled on kokku leppinud, et kostja
tasub hagejale riigilõivust 50 eurot ning et menetluskulud jäävad poolte endi kanda. Kohus jätab
kompromissis nimetamata menetluskulud TsMS § 168 lg 3 alusel seega poolte endi kanda.

/allkirjastatud digitaalselt/
Vahur-Peeter Liin
kohtunik

                                                                                              2
