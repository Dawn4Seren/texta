                                 KOHTUMÄÄRUS

Kohus                                    Viru Maakohus

Kriminaalasja number                     1-13-2039

                                         25. oktoober 2016 Jõhvi kohtumajas
Määruse tegemise aeg ja koht
                                         Kirjalikus menetluses
Kohtunik                                 Larissa Prokopenko

                                         Viru Vangla Kriminaalhooldusosakonna Jõhvi
                                         esinduse 14.10.2016 erakorraline ettekanne
Erakorraline ettekanne                   Andrei Burdakov´ile Tartu Maakohtu
                                         25.05.2016 kohtumäärusega määratud katseajaks
                                         täiendava kohustuse määramiseks

Süüdimõistetu                            Andrei Burdakov, isikukood 38105012244, elukoht:
                                         xxx
Tegi kindlaks:

Kriminaalhooldusametnik Tiiu Terntjeva esitas kohtule erakorralise ettekande, milles palub
määrata kriminaalhooldusalusele Andrei Burdakov´ile täiendav kohustus - osaleda
sotsiaalprogrammis Eluviisitreening et anda isikule võimalus tõestamiseks, et ta on võimeline
muutuma positiivses suunas uute oskuste omandamise kaasabil sotsiaalprogrammis, mille
raames käsitletakse sõltuvusainetega seotud probleemkäsitlust.

Mikhail Popov tunnistati Viru Maakohtu 30.04.2013 kohtuotsusega süüdi KarS § 200 lg 2 p 4,
6, 7, 8, 10; §209 lg 2 p 1,3 järgi ja karistati KarS § 64 lg 1, § 65 lg 1 ja KarS § 68 lg 1 alusel
4 aasta 6 kuu 27 päeva vangistusega alates 08.02.2012.
Tartu Maakohtu 25.05.2016 määrusega kohaldati Andrei Burdakov suhtes KarS § 87¹ alusel
pärast mõistetud karituse ärakandmist karistusjärgset käitumiskontrolli tähtajaga 1 aasta 6
kuud. Katseaja kestel pidi Mikhail Popov täitma KarS § 75 lg 1 p 1 - 6 sätestatud
kontrollnõudeid. KarS § 75 lg 2 p 2, 2¹, 4, 7 alusel kohustati Andrei Burdakovi
käitumiskontrolli ajal mitte tarvitama alkoholi, mitte omama ja tarvitama narkootilisi või
psühhotroopseid aineid, asuda tööle või võtta end arvele Eesti Töötukassas 2 nädala jooksul
alates vangistusest vabanemisest, mitte suhtelda teadvalt kriminaalkorras karistatud isikutega
ilma kriminaalhooldaja eelneva loata.

Kriminaalhooldusosakonna erakorralise ettekande kohaselt rikkus Andrei Burdakov temale
määratud kohustust mitte omada või tarvitada narkootilisi või prühhitroopseid aineid.
Rikkumine seisnes selles, et 03.10.2016.a. kell 13:20 Viru Vangla Jõhvi esinduse
vanemkriminaalhooldusametnik Tiiu Terentjeva kontrollis Jõhvi esinduses aadressil: Kooli
2a, Jõhvis registreerimise käigus Andrei Burdakovil narkojoovet. Kontrolli käigus tuvastati
Andrei Burdakovil Multi Drug Saliva Testi LOT: D603268 abil narkojoove AMP
(amfetamiin). Kutsutud välja Ida Prefektuuri Jõhvi politseijaoskonna patrull.

                                                                                                     1
03.10.2016.a. antud kirjalikus seletuses Andrei Burdakov selgitas, et tarvitas 01.10.2016.a.
hommikul amfetamiini, keegi tuttav oli talle seda andnud. Kahetseb juhtunut ning lubab, et
edaspidi ei tarvita narkootilise toimega aineid ning samas on nõus läbima sotsiaalprogrammi
Eluviisitreening.

Esmakohtumise       ajal    27.09.2016     Andrei     Burdakovile     selgitati    põhjalikult
kriminaalhooldusaluse õigusi ja kohustusi karistusjärgse käitumiskontroli ajal, kohtumääruse
sisu ja võimalikke tagajärgi kriminaalhooldusega kaasnevate nõuete rikkumise korral. Andrei
Burdakov kinnitas oma allkirjaga, et on õiguste ja kohustustega tutvunud ja need on talle
arusaadavad.
Narkootilise või psühhotroopse aine tarvitamise keelu eiramine on tõsine rikkumine
karistusjärgsele käitumiskontrollile allutatud isiku poolt. Katseajal narkootikumide
tarvitamine selgelt näitab Andrei Burdakovi hoolimatut ja vastutustundetud suhtumist tema
üle kehtestatud korda. Sellele vaatamata kriminaalhooldusametnik on seisukohal, et karistuse
täitmisele pööramine tema puhul käesoleval ajal on ennatlik, kuna katseaeg on alles
algusjärgus. Andrei Burdakovile tuleks anda võimalus õigete järelduste tegemiseks, ohtude ja
riskide maandamiseks kriminaalhoolduse käigus, määrates täiendava kohustuse – läbida
sotsiaalprogramm Eluviisitreening, mis on suunatud sõltuvusprobleeme omavatele isikutele.

Vastavalt KarS § 87¹ lg 4, kui süüdlane ei järgi kontrollnõudeid või ei täida talle pandud
kohustusi, võib kriminaalhooldusametnik teda kirjalikult hoitada või kohus pikendada
käitumiskontrolli tähtaega korraga kuni ühe aasta võrra või määrata täiendavaid kohustusi
vastavalt KarS § 75 lg 2 sätestatule.

Vastavalt KrMS § 427 lg 1, KarS § 74 lg 4, § 75 lg 3, § 76 lg 7 või § 87¹ lg 4 , 5 kohaselt
süüdimõistetule täiendavate kohustuste määramise või kohustuste kergendamise või
tühistamise või katseaja pikendamise või karistuse täitmisele pööramise otsustab süüdi-
mõistetu elukohajärgse maakohtu täitmiskohtunik oma määrusega.

KrMS § 432 lg 1 kohaselt kohtulahendi täitmisega seonduvad küsimused, mis ei käsitle
vabaduse võtmist, lahendab täitmiskohtunik määrusega kirjalikus menetluses kohtumenetluse
pooli kohtusse kutsumata.

Kohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu on rikkunud kohustust mitte tarvitada narkootikume, mille peale tuleb
reageerida. Samas jääb kohtule arusaamatuks kriminaalhooldusametniku põhjendus selle
kohta, miks ta ei taotle antud ajal karistuse täitmisele pööramist. Nimelt on isik oma karistuse
ära kandnud ning käeoleval ajal on ta allutatud karistusjärgele käitumiskontrollile ning
kohustuste ja nõuete rikkumise puhul pole ette nähtud ja ei saagi karistuse täitmisele
pööramist nõuda.

Arvestades seda, et süüdimõistetu on järginud korrektselt kontrollnõudeid, on motiveeritud
muutma oma eluviisi ning arvestades kriminaalhooldusametniku seisukohta, on
otstarbekohane rakendada kergemat mõjutusvahendit, milleks on täiendava kohustuse
määramine.

Kohus leiab, et Andrei Burdakov´ile täiendava kohustuse määramine aitab tal parandada oma
eluviisi, mis aitab tal edaspidi elus vältida seaduserikkumiste toimepanemist.

Seoses sellega peab kohus võimalikuks edaspidiste rikkumiste vältimiseks ning hoolduskavas


                                                                                              2
püstitatud eesmärkide elluviimiseks määrata Andrei Burdakov´ile täiendav kohustus: osaleda
sotsiaalprogrammis Eluviisitreening.

Juhindudes KrMS § 427, kohtunik

M ä ä r a s:

Viru Vangla kriminaalhooldusosakonna Jõhvi talituse kriminaalhooldusametniku
Tiiu Terentjeva 14.10.2016 erakorraline ettekanne rahuldada.

Määrata Andrei Burdakov´ile Tartu Maakohtu 25.05.2016 määrusega kohaldatud
käitumiskontrolli ajaks täiendav kohustus – osaleda sotsiaalprogrammis
Eluviisitreening.

Määruse ärakiri saata süüdimõistetu          Andrei    Burdakovile    ja   Viru   Vangla
kriminaalhooldusosakonda.

Käesolevale kohtumäärusele on kohtumenetluse poolel õigus esitada määruskaebus
Viru Maakohtule 15 päeva jooksul alates päevast, mil ta sai kohtumäärusest teada või
pidi teada saama.



/ allkirjastatud digitaalselt/
Kohtunik
Larissa Prokopenko




                                                                                         3
