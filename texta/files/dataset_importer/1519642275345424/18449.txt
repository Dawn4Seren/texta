                           KOHTUOTSUS
                                EESTI VABARIIGI NIMEL

Kohus                           Tallinna Halduskohus
Kohtunik                        Reelika Lind
Otsuse tegemise aeg ja koht     13. aprill 2016, Tallinn
Haldusasja number               3-15-2840
Haldusasi                       V. S. kaebus soodustingimustel vanaduspensionile õigust
                                andva staaži tuvastamiseks, Sotsiaalkindlustusameti
                                28.09.2015 otsuse nr 01605 tühistamiseks ja vastustaja
                                kohustamiseks vaadata kaebaja avaldus uuesti läbi
Menetlusosalised                Kaebaja – V. S., volitatud esindaja advokaat Margus Kiir
                                Vastustaja – Sotsiaalkindlustusamet, volitatud esindaja Silvia
                                  Azojan
Asja läbivaatamine              11.04.2016 kohtuistungil

RESOLUTSIOON
1.   Rahuldada V. S. kaebus osaliselt.
2. Tuvastada, et V. S. töötas ajavahemikel 10.09.1979–30.04.1986 Kohtla-Järve Linna
Teede Remondi ja Ehituse Valitsuses ning 01.07.2007–07.12.2014 AS-s N&V ja hiljem
OÜ-s N&V ametikohtadel, mis vastavad Vabariigi Valitsuse 16.07.1992 määrusega nr 206
kinnitatud “Soodustingimustel vanaduspensionile õigust andvate tervistkahjustavate ja
raskete töötingimustega tootmisalade, tööde, kutsealade ja ametikohtade loetelu nr 2” osa
XVII “ Hoonete ja rajatiste ehitus, rekonstrueerimine, ümberseadmestamine,
restaureerimine ja remont ” erialakoodis 24441 („tööjuhataja“) nimetatud tööle.
3.   Tühistada Sotsiaalkindlustusameti 28.09.2015 otsus nr 01605.
4. Kohustada Sotsiaalkindlustusametit vaatama V. S. 29.01.2015 pensioniavalduse
uuesti läbi.
5.   Jätta V. S. kaebus ülejäänud osas rahuldamata.
6. Mõista Sotsiaalkindlustusametilt V. S. kasuks välja menetluskulu 1119 (üks tuhat
ükssada üheksateist) eurot 60 senti.


EDASIKAEBAMISE KORD
Otsuse peale võib esitada apellatsioonkaebuse Tallinna Ringkonnakohtule hiljemalt 13.05.2016
(HKMS § 181 lg 1).
Vastuseks teiste menetlusosaliste poolt esitatud apellatsioonkaebusele võib esitada
vastuapellatsioonkaebuse 14 päeva jooksul apellatsioonkaebuse menetlusosalisele
                                                                                   3-15-2840

kättetoimetamisest arvates või ülejäänud apellatsioonitähtaja jooksul, kui see on pikem kui
14 päeva (HKMS § 184).
Kui apellant soovib asja arutamist kohtuistungil, tuleb seda apellatsioonkaebuses märkida,
vastasel korral eeldatakse, et ta on nõus asja lahendamisega kirjalikus menetluses (HKMS § 182
lg 1 p 9).
Kui menetlusosaline soovib apellatsioonkaebuse esitamiseks saada menetlusabi, tuleb tal
Tallinna Ringkonnakohtule esitada vastavasisuline taotlus. Menetlusabi taotluse esitamine ei
peata menetlustähtaja kulgemist (HKMS § 116 lg 5) ning apellatsioonitähtaja järgimiseks peab
menetlusabi taotleja tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama apellatsioonkaebuse (HKMS § 116 lg 6).


/allkirjastatud digitaalselt/
Reelika Lind
Kohtunik




                                                                                         2(2)
