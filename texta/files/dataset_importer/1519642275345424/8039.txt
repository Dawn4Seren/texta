                                                                                      2-16-113644




                                 KOHTUMÄÄRUS
Kohus                                     Tartu Maakohus

Kohtunik                                  Maimu Laumets

Määruse tegemise aeg ja koht              2.september 2016.a, Jõgeva kohtumaja

Tsiviilasja number                        2-16-113644
Tsiviilasi                                TCM Estonia OÜ hagi Axx Kxxxxxxx vastu lepingust
                                          tuleneva kohustuse täitmise nõudes
Menetlusosalised ja nende                 Hageja, TCM Estonia OÜ OÜ (registrikood 12003417,
esindajad                                 asukoht Mustamäe tee 16Tallinn),     esindaja Evelii
                                          Remmelg;
                                          Kostja Axx Kxxxxxxx, (isikukood xxxxxxxxxxx, elukoht
                                          xxxxxxxxxxxxxxxxxxxxxxxxxxxxxxxxxxxxxxxx);
Menetlustoiming                           Avalduse menetlusse võtmise otsustamine
Kohtuistungi toimumise aeg                Kirjalikus menetluses

RESOLUTSIOON
Keelduda menetlusse võtmast TCM Estonia OÜ hagi Axx Kxxxxxxx vastu lepingust tuleneva
kohustuse täitmise nõudes.

Edasikaebamise kord

Määruse peale võib esitada määruskaebuse Tartu Ringkonnakohtule Tartu Maakohtu Jõgeva
kohtumaja kaudu 15 päeva jooksul arvates päevast, millal määrus isikule teatavaks tehti.
Kohtumääruse peale määruskaebuse esitamisel tasutakse riigilõivu 50 eurot.

ASJAOLUD JA MENETLUSE KÄIK

 TCM Estonia OÜ esitas 29.06.2016.a Pärnu Maakohtule maksekäsu kiirmenetluse avalduse
võlgnikult 600€ saamiseks. 11.07.2016.a tegi kohus võlgnikule makseettepaneku, mis on kätte
toimetatud 13.07.2016.a. 19.07.2016.a esitas võlgnik nõudele vastuväite. 21.07.2016.a määrusega
andis Pärnu Maakohus nõude üle Tartu Maakohtule.

Tartu Maakohus leidis, et avaldus ei vasta hagiavalduse nõuetele – esmajoones puuduvad sellest hagi
nõue, hagi põhjendused ja hagi aluseks olevaid asjaolusid kinnitavad tõendid ning hagiavalduselt ei


                                                                                                 1
ole tasutud riigilõivu seadusega ettenähtud määras. 5.06.2016.a määrusega jättis kohus hagi käiguta
ning kohustas hagejat esitama kohtule oma nõude ja põhjendama seda hagiavaldusele ettenähtud
vormis ja tasuma hagilt täiendavat riigilõivu hiljemalt 14 päeva jooksul kohtumääruse kättesaamisest
arvates. Puuduste kõrvaldamise määrus toimetati hageja esindajale kätte 10.08.2016.a. avaliku e-
toimiku kaudu. Hageja kohtu poolt määratud tähtajaks (26.08.2016) hagis esinenud puudusi
kõrvaldanud ei ole.
Lähtudes eeltoodust keeldub kohus hagi TsMS § 487 lg 3 alusel menetlusse võtmast.

Kohus selgitab hagi menetlusse võtmisest keeldumise tagajärgi: TsMS § 372 lg 6 näeb ette, et kui
kohus keeldub hagiavaldust menetlusse võtmast ja tagastab selle määrusega, loetakse, et avaldust ei
ole esitatud ja et hagi ei ole olnud kohtu menetluses.

Kuna kohus keeldub hagi menetlusse võtmast, siis jätab kohus poolte menetluskulud TsMS § 168 lg
1 alusel hageja kanda.




/allkirjastatud digitaalselt/

Maimu Laumets
Kohtunik




                                                                                                  2
