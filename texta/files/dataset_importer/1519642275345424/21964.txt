                         KOHTUMÄÄRUS

 Kohus                            Tartu Maakohus

 Määruse tegemise aeg ja koht     7. märtsil 2016. a Tartu kohtumajas

 Kriminaalasja number             1-15-6728

 Kohtukoosseis                    Kohtunik Ingeri Tamm

 Kohtuistungi sekretär            Kristi Suvi

 Tõlk                             Anna Jänes

 Prokurör                         -

 Kriminaalasi                     Süüdimõistetu Anton Poljanski tingimisi enne tähtaja
                                  lõppemist      vangistusest    vabastamise otsustamine
                                  elektroonilise järelevalve kohaldamisega
 Süüdimõistetu                    Anton Poljanski
                                  isikukood: 38209230222; asukoht: Tartu Vangla, Turu 56,
                                  Tartu linn; elukoht vabanemisel: XXXX; töökoht
                                  vabanemisel: XXXX
 Kaitsja                          advokaat Valli Murde


RESOLUTSIOON
Juhindudes kriminaalmenetluse seadustiku (edaspidi KrMS) § 426 lg-st 1, § 432 lg-test 3,
32, 33 kohtunik määras:

Jätta Anton Poljanski vabastamata temale Harju Maakohtu 27.10.2015. a otsusega
kriminaalasjas nr 1-15-6728 mõistetud vangistuse kandmisest tingimisi enne tähtaega
koos elektroonilisele valvele allutamisega.

Välja mõista Anton Poljanskilt riigituludesse menetluskuludena riigi õigusabi tasu 72
(seitsekümmend kaks) eurot.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)

                                                                                          1
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).
Anton Poljanskil tuleb menetluskulude tasumisel märkida viitenumber: 99915700076197.

Riigituludesse välja mõistetud rahaliste kohustuste tasumisel tuleb märkida maksekorraldusele
kohtulahendi number ning nõude liik, mida tasutakse. Kui makse teostatakse kolmanda isiku
poolt, siis tuleb märkida maksekorraldusele veel isiku ees- ja perekonnanimi, kelle eest makse
teostatakse.

Vastavalt KrMS § 417 lg 2 ja § 423 on menetluskulude tasumiseks aega üks kuu alates
kohtumääruse jõustumisest. Tähtajaks menetluskulude tasumata jätmise korral pööratakse
kohtulahend sundtäitmisele täitemenetluse seadustikus sätestatud korras.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.


Menetluse käik ja asjaolud

Harju Maakohus karistas Anton Poljanskit 27.10.2015. a otsusega KarS § 199 lg 2 p 7, 8, 9
järgi 2 aasta 9 kuu pikkuse vangistusega. KarS § 68 lg 1 alusel arvestas kohus tema karistusaja
algust alates 11.03.2015. a. Kohtuotsus jõustus 25.11.2015. a.

Kinnipeetava karistusaeg algas 11.03.2015. a ja lõppeb 11.12.2017. a.
Anton Poljanski ennetähtaegse vabanemise võimalus elektroonilise järelevalve kohaldamisega
avanes 11.02.2016. a, olles ära kandnud vähemalt ühe kolmandiku mõistetud karistusajast, kuid
mitte vähem kui neli kuud.

Anton Poljanski andis nõusoleku tema tingimisi ennetähtaegsel vabanemisel elektroonilise
valve kohaldamiseks. Tallinna Vangla ei toeta Anton Poljanski tingimisi ennetähtaegset
vabastamist elektroonilise järelevalve alla.

Kriminaalhooldaja arvamusest nähtub, et vabanemisel on Anton Poljanskil olemas kindel
elukoht, mis vastab elektroonilise valve tingimustele. Samuti on olemas nõusolek
elektroonilise valve paigaldamiseks. Kinnipeetava ema on nõus poega toetama söögi ja
esmatarvetega kuni viimane töö leiab.

Kohtumenetluse poolte seisukohad

Abiprokurör Meelis Juursoo esitas kohtule kirjaliku arvamuse, milles ei nõustu Anton Poljanski
ennetähtaegse vabastamisega.

Süüdimõistetu Anton Poljanski soovib vabaneda elektroonilise valve alla ja on nõus võtma
kohustuse alluda narkomaanide sõltuvusravile.




                                                                                             2
Kaitsja advokaat Valli Murde palus Anton Poljanski karistuse kandmiselt ennetähtaegselt
vabastada ja allutada ta ravile. Ta vajab nakrkootiliste ainete tarvitamisest loobumiseks
meditsiinilist abi.

Kohtuniku seisukoht

Anton Poljanski kannab karistust tahtlike teise astme kuritegude toimepanemise eest.

Kohus võib KarS § 76 lg 1 p 1 alusel teise astme kuriteos või ettevaatamatus esimese astme
kuriteos süüdlase katseajaga tingimisi enne tähtaega vangistusest vabastada, kui ta on tegelikult
ära kandnud vähemalt ühe kolmandiku mõistetud karistusajast, kuid mitte vähem kui neli kuud,
ning nõustunud karistusseadustiku § 75 lõike 2 punktis 9 sätestatud elektroonilise valve
kohaldamisega

Anton Poljanski on temale mõistetud karistusajast ära kandnud vähemalt ühe kolmandiku ning
rohkem kui neli kuud. Samuti andis Anton Poljanski nõusoleku elektroonilise valve
kohaldamiseks. Seega on olemas KarS § 76 lg 1 p-st 1 tulenev formaalne alus tema vangistusest
ennetähtaegseks vabastamiseks koos elektroonilise valve kohaldamisega.

Kriminaalhooldaja hinnangul on Anton Poljanski vabanemisjärgne elukoht aadressil XXXX
sobiv elektroonilise valve kohaldamiseks. Kinnipeetava ema andis nõusoleku elektroonilise
valve paigaldamiseks. Seega on täidetud ka elektroonilise valve kohaldamise formaalsed
eeldused.

Kohus arvestab KarS § 76 lg 4 alusel tingimisi enne tähtaega vangistusest vabastamise
otsustamisel kuriteo toimepanemise asjaolusid, süüdlase isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdlasele kaasa tuua tingimisi enne tähtaega karistusest vabastamine.

Anton Poljanskil on vabanemisel olemas kindel elukoht tema emale kuuluvas korteris, mis
vastab elektroonilise valve tingimustele. Ema on nõus poega toetama söögi ja esmatarvetega,
kuni viimane leiab endale töökoha. XXXX juhatuse liige E.B. andis garantiikirja selle kohta,
et vabanemisel on Anton Poljanskile garanteeritud töökoht. Töökoha olemasolu on oluline,
kuna Anton Poljanski on toime pannud kuriteod varalise kasu saamise eesmärgil.

Positiivne on, et Anton Poljanski õpib vanglas alates 01.09.2015 ning 20.01.2016 viidi ta
õppenõukogu otsusega üle 8-ndasse klassi.

Anton Poljanskit on kriminaalkorras karistatud 15 korda varguste toimepanemise eest nii
grupiviisiliselt, sissetungimisega kui ka süstemaatiliselt. Ta on korduvalt viibinud vangistuses,
kuid vaatamata sellele jätkas ta uute kuritegude toimepanemist. Sealjuures kandis ta viimased
karistused, mis mõisteti Harju Maakohtu 28.05.2010. a, 21.03.2012. a, 01.10.2012. a ja
01.07.2013. a otsustega, vangistuses lõpuni.. See näitab, et Anton Poljanski ei ole õppinud
varasematest karistustest ning on suur oht, et vabaduses jätkab ta uute kuritegude
toimepanemist. Ka Tallinna Vangla hindas uue kuriteo toimepanemise tõenäosuse väga
kõrgeks, s.o järgmise kahe aasta jooksul 84%. Karistuse kandmise ajal ei ole ta samuti suutnud
eeskirju järgida, 30.11.2015. a karistati teda distsiplinaarkorras 4 ööpäeva kartseriga
korraldustele mitteallumise eest.

Anton Poljanski puhul on uute kuritegude toimepanemise põhiliseks riskiteguriks narkootiliste
ainete tarvitamine. Kuriteod pani ta toime rahaliste vahendite saamiseks, et osta narkootilisi

                                                                                               3
aineid. Vangla iseloomustuse andmetel tarvitas ta enne kinnipidamist narkootilisi aineid
igapäevaselt. Vaatamata sellele, et ta on saanud ravi (XXX asendusravi), on ta jätkanud
narkootikumide tarvitamist. Seega on tõenäoline, et süüdimõistetu jätkab ka edaspidi sellist
eluviisi.

Vangistusest tingimisi enne tähtaega vabastamine on erandiks ning üldjuhul tuleb
süüdimõistetul karistus täielikult ära kanda. Anton Poljanski tingimisi enne tähtaega
vabastamise elektroonilise järelevalve alla tingiksid vaid erandlikud asjaolud, mida kohtu
hinnangul käesoleval juhul ei ole. Anton Poljanski on vargusi toime pannud süstemaatiliselt.
Need ei ole ainult pisivargused, ta on tunginud selleks ka võõrastesse eluruumidesse ja
tekitanud märkimisväärset varalist kahju. Pärast karistuse kandmiselt vabanemist on ta alati
jätkanud uute kuritegude toimepanemist. Anton Poljanski ei ole uutnud reegleid järgida ka
vangistuses viibides, on toime pannud distsiplinaarsüüteo. Seega on risk uute kuritegude
toimepanemiseks väga suur ning puudub alus arvata, et kriminaalhooldus suudaks seda
vähendada.

Menetluskulud

Menetluskuludeks on vastavalt KrMS § 175 lg 1 p-le 4 määratud kaitsjale makstud tasu 72
eurot, mis tuleb KrMS § 180 lg 1 alusel Anton Poljanskilt välja mõista.

/allkirjastatud digitaalselt/

Ingeri Tamm
kohtunik




                                                                                          4
