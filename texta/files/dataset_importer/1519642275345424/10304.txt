                         KOHTUOTSUS
                             EESTI VABARIIGI NIMEL
                                       Lõpposa

Kohus                             Tartu Maakohus

Otsuse kuulutamise aeg ja koht    26. juuli 2016.a, Võru kohtumaja

Väärteoasja number                4-16-4710

Kohtunik                          Marju Persidskaja

Kohtuistungi sekretär             Lembi Looga

Väärteoasi                        Kristo Koppeli väärteoasi Liiklusseaduse (LS) § 201 lg 2
                                  järgi
Menetlusalune isik                Kristo Koppel, isikukood xxxxxxxxxxx; Eesti Vabariigi
                                  kodanik;       emakeel:      eesti       keel;     elukoht:
                                  xxxxxxxxxxxxxxxxxxxxxx; põhiharidus; juhutööd;
                                  kriminaalkorras karistatud ühel korral; väärteokorras
                                  karistatud viiel korral, viimati Tartu Maakohtu
                                  21.07.2015.a otsusega nr 4-15-3968 LS § 201 lg 2 järgi
                                  arestiga 8 päeva, arest asendati 8 tunni üldkasuliku tööga,
                                  tunnid sooritatud täies mahus.

Kohtuvälise menetleja esindaja    Lõuna prefektuuri esindaja T. T.

LÕPPOSA

Juhindudes Karistusseadustiku (KarS) §-dest 48, 69 ja Väärteomenetluse seadustiku
(VTMS) §-dest 83 p 2, 107 lg 1 p 1, 108, 113; kohus
otsustas:
   1. Süüdi tunnistada Kristo Koppel Liiklusseaduse (LS) § 201 lg 2 järgi ning
      karistuseks mõista 15 (viisteist) päeva aresti.
   2. KarS § 69 lg-te 1, 2 ja 3 alusel ning menetlusaluse isiku Kristo Koppeli nõusolekul
      asendada Kristo Koppelile karistuseks mõistetud 15 (viisteist) päeva aresti 15
      (viieteistkümne) tunni üldkasuliku tööga, mille tegemise tähtajaks määrata 2
      (kaks) kuud kohtuotsuse jõustumisest.
   3. Üldkasuliku töö teostamiseks tuleb Kristo Koppelil ühendust võtta Lõuna
      prefektuuri     Tartu       politseijaoskonna    ennetus-     ja   menetlustalituse
      menetlusteenistuse vanemspetsialisti A. M. , tel: xxxxxxxxxxxxxxxxx,
      xxxxxxxxxxxxxxxxxxxxx.
    4. Selgitada Kristo Koppelile, et KarS § 69 lg 6 kohaselt, kui süüdlane hoidub
       kõrvale üldkasuliku töö tegemisest, võib kohus pöörata aresti täitmisele. Aresti
       täitmisele pööramisel arvestatakse karistusest kantuks süüdlase tehtud üldkasulik
       töö, mille üks tund võrdub ühe päeva arestiga.
    5. Saata kohtuotsus täitmiseks Politsei- ja Piirivalveameti Lõuna prefektuurile ning
       Kristo Koppelile.

Edasikaebamise kord

Apellatsiooniõiguse kasutamise soovist tuleb Tartu Maakohtu Võru kohtumajale kirjalikult
teatada 7 (seitsme) päeva jooksul alates kohtuotsuse lõpposa kuulutamisest. Kui üks
kohtumenetluse pool on 7 (seitsme) päeva jooksul alates kohtuotsuse lõpposa kuulutamisest
teatanud apellatsiooniõiguse kasutamise soovist ega ole sellest loobunud, on ülejäänud
kohtumenetluse pooltel apellatsiooniõigus olenemata sellest, kas nad ise on
apellatsiooniõiguse kasutamise soovist teatanud. Kohtumenetluse poole soovist kasutada
apellatsiooniõigust või teate esitamise järel apellatsiooniõiguse kasutamisest loobuda teatab
maakohus teisele kohtumenetluse poolele kirjalikult.

Apellatsiooniõiguse kasutamise korral on kohtuotsus Võru kohtumaja kantseleis kättesaadav
alates 31. augustist 2016.a kella 15.00-st. Apellatsioon esitatakse ringkonnakohtule 15
(viieteistkümne) päeva jooksul alates päevast, millal maakohtu otsus on kohtumenetluse
pooltele kohtus tutvumiseks kättesaadav.

Kohtumenetluse pool võib loobuda apellatsiooniõigusest kohe. Kui kõik kohtumenetluse
pooled loobuvad apellatsiooniõigusest või ükski kohtumenetluse pool ei teata ettenähtud
tähtajaks oma soovist kasutada apellatsiooniõigust, vormistatakse kohtuotsus ainult selle
lõpposana.

Väärteo kirjeldus

Kristo Koppel 23.05.2016.a kella 08.50 ajal Võru linnas xxxxxxxxxxxxxx
xxxxxxxxxxxxxxxx juhtis mootorsõidukit xxxxxxxxxxxxxxxxxxxxxxxxxxxxxxxx omamata
vastava kategooria mootorsõiduki juhtimisõigust. Juht oli varem sõiduki juhtimiselt
kõrvaldatud.

Sellise tegevusega rikkus Kristo Koppel Liiklusseaduse § 90 lg 1 p 1, 3 nõudeid, mis on
kvalifitseeritav Liiklusseaduse § 201 lg 2 järgi.


/allkirjastatud digitaalselt/
Marju Persidskaja
kohtunik




                                           2 (2)
