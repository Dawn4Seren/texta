                                                                  Kriminaalasi nr. 1-16-9014




                            KOHTUOTSUS
                                  EESTI VABARIIGI NIMEL


31.oktoobril 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
abiprokurör           Grete Vahtra osavõtul
arutas kokkuleppemenetluse korras avalikul kohtuistungil kriminaalasja

Danel TAMBERG
Ik 38707040320, EV kodanik, põhiharidus, emakeel – eesti keel, töötab XXXXOÜ, elukoht:
XXXX, üks kehtiv kriminaalkaristus
   - 10.02.2014.a. Harju Maakohtu poolt KarS § 184 lg 1 järgi 1 aasta ja 1 kuu pikkuse
       vangistusega, mis jäeti KarS § 74 lg 1 alusel täitmisele pööramata, kui Danel Tamberg ei
       pane 1 aasta ja 6 kuu pikkuse katseaja jooksul toime uut kuritegu ning allub
       kriminaalhooldaja järelevalvele,
    - Väärteokaristused arhiveeritud,
tõkend – elukohast lahkumise keeld

süüdistuses KarS § 184 lg 2 p 2 ja § 424 järgi.

Kriminaalasja kohtulikul uurimisel kohus

                                            tuvastas
Danel Tamberg´i süüdistatakse selles, et tema olles isikuks, keda on 10.02.2014.a Harju Maakohtu
otsusega kriminaalasjas nr 1-14-1067 mõistetud süüdi KarS § 184 lg 1 järgi kvalifitseeriva kuriteo
toimepanemises, omandas ebaseaduslikult eeluurimisel tuvastamata ajal, kuid vahetult enne
17.06.2016.a eeluurimisel tuvastamata kohas ja isikult suures koguses (s.o narkootilise aine kogus,
milline tekitab narkootilise joobe enam kui 10-le inimesele) narkootilise aine
gammahüdroksüvõihappe naatriumsoola sisaldusega vedelikku kogumassiga 71,13 grammi,
milles gammahüdroksüvõihapet (GHB-d) 40,4 grammi. Omandatud ainet hoidis Danel Tamber
ebaseaduslikult enda kasutuses olevas sõiduautos BMW, registreerimisnumbriga XXXX, kuni
17.06.2016.a kella 00.40-ni, mil see Tallinnas, Tammsaare tee 60 maja juures sõiduauto
läbivaatuse käigus leiti ja ära võeti.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

GHB kuulub narkootiliste ja psühhotroopsete ainete ning nende lähteainete seaduse § 3¹ lõike 1 ja
§ 4 lõike 15 alusel kehtestatud ja sotsiaalministri 18. mai 2005 määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete I nimekirja.
Vastavalt narkootiliste ja psühhotroopsete ainete ning nende lähteainete seaduse § 3¹ lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele. Kümnele inimesele piisab narkojoobe tekitamiseks keskmiselt 16 grammist GHB-st.
Seega on tegemist suure koguse narkootilise ainega.
Seega suures koguses narkootilise aine ebaseadusliku käitlemisega pani Danel Tamberg
isikuna, kes on varem toime pannud karistusseadustiku 12. peatükis 1. jaos sätestatud
kuriteo, toime KarS § 184 lg 2 p 2 järgi kvalifitseeritava kuriteo.

Samuti süüdistatakse Danel Tambergi selles, et tema tahtlikult juhtis 17.06.2016.a kella 00.35 ajal
Tallinnas, Tammsaare tee 60 maja juures mootorsõidukit BMW, registreerimisnumbriga XXXX,
olles joobeseisundis (narkootilise aine GHB joove). Sellise käitumisega rikkus Danel Tamberg
liiklusseaduse § 69 lg 1 ja korrakaitseseaduse § 36 lg 1, s.o juht ei tohi olla joobeseisundis.
Joobeseisund on alkoholi, narkootilise või psühhotroopse aine või muu joovastava aine
tarvitamisest põhjustatud terviseseisund, mis avaldub väliselt tajutavas häiritud või muutunud
kehalistes või psüühilistes funktsioonides ja reaktsioonides, nõudeid.

Seega Danel Tambergi pani toime KarS § 424 järgi kvalifitseeritava kuriteo s.o
mootorsõiduki joobeseisundis juhtimise.

Juhindudes KrMS § 245 sätetest on prokurör Grete Vahtra, süüdistatav Danel Tamberg ja tema
kaitsja Sven Sillar käesolevas kriminaalasjas sõlminud kokkuleppe selles, et prokurör taotleb
kohtus KarS § 184 lg 2 p 2 ettenähtud kuriteo toimepanemise eest Danel Tamberg´ile karistuseks
3 aastat vangistust ja KarS § 424 ettenähtud kuriteo toimepanemise eest 6 kuud vangistust.
KarS § 64 lg 1 alusel mõista liitkaristus mitme kuriteo eest lugedes kergema karistuse kaetuks
raskeimaga ning mõista Danel Tambergile liitkaristuseks vangistus 3 (kolm) aastat.
KarS § 68 lg 1 alusel lugeda eelvangistuses viibitud aeg 17.06.2016.a, s.o 1 päeva vangistust
karistusaja hulka ja lõplikuks kandmisele kuuluvaks karistuseks mõista 2 (kaks) aastat 11 (üksteist)
kuud 29 (kakskümmend üheksa) päeva vangistust.

KarS § 74 lg-te 1,3 alusel määrata, et mõistetavat vangistust ei pöörata täitmisele, kui Danel
Tamberg ei pane 3-(kolme) aastase katseaja jooksul toime uut kuritegu ja täidab elukohajärgse
kriminaalhooldusosakonna kriminaalhooldaja järelevalve all talle KarS §-s 75 lg 1 p 1-6 sätestatud
käitumiskontrolli ajaks pandud kontrollnõudeid, mille kohaselt kohustub:
- elama kohtu määratud alalises elukohas (XXXX);
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui 15 päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
KarS § 75 lg 2 p 2¹ ja 7 alusel kohustada Danel Tambergi käitumiskontrolli ajal mitte omama või
tarvitama narkootilisi või psühhotroopseid aineid ning mitte suhtlema temale teadaolevalt
narkootilisi aineid omavate ja tarvitavate isikutega või narkootiliste ainete ebaseadusliku
käitlemise eest süüdimõistetud isikutega (v.a lähisugulased).
KarS § 75 lg 2 p 8 kohaselt määrata, et Danel Tamberg on kohustatud osalema kriminaalhooldaja
poolt määratud vähemalt kahes sotsiaalprogrammis.
KarS § 50 lg 1 p 1 alusel võtta Danel Tambergilt lisakaristusena ära mootorsõiduki juhtimise õigus
5 (viieks) kuuks.

                                                 2
Liiklusseaduse § 127 alusel kohustada Danel Tamberg 5 (viie) tööpäeva jooksul otsuse
jõustumisest arvates loovutama juhiloa Maanteeametile.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja prokuröri arvamuse kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist
tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Danel Tamberg temale
KarS § 184 lg 2 p 2 ja § 424 järgi ettenähtud kuriteo toimepanemises esitatud süüdistuses
süüdimõistmisele ja temale tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt, siis
seega kuulub Danel Tamberg´ilt KrMS § 175 lg 1 p 9, § 179 lg 1 p 1 sätetest lähtuvalt
väljamõistmisele I astme kuriteos süüdimõistmisega kaasnev sundraha 2,5 palga alammääras, s.o.
1075 eurot

Vastavalt KrMS § 175 lg 1 p 3 kohaselt tuleb Danel Tamberg´il tasuda riiklikule
ekspertiisiasutusele, muule riigiasutusele või juriidilisele isikule seoses ekspertiisi tegemise või
joobe tuvastamisega tekkinud kulud. Danel Tamberg´ilt tuleb välja mõista ekspertiisitasu kokku
summas 659 eurot.

Vastavalt KrMS § 175 lg 1 p 10 kohaselt tuleb Danel Tamberg´il tasuda sõiduki teisaldamise kulu,
s.o. 29 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Kohus leiab, et menetluskulude tasumiseks võib
süüdistatavatele anda maksimumaja, s.o 12 kuud ning menetluskulud kokku summas 1763 eurot
tuleb tasuda igakuiste maksetena alates kohtuotsuse jõustumisest.

Asitõendid
   - ekspertiisiks esitatud narkootiline aine, konfiskeerida KarS § 191 alusel ning NPALS § 7
       lg 3 alusel jätta ekspertiisiasutusele aine säilitamiseks, õppeotstarbel kasutamiseks või
       hävitamiseks;

   -   narkootilise aine ekspertiisiaktiga nr 16E-AN0679 tagastatud plastikpudelid, kork ja
       klaasist pudel, mis on antud hoiule Põhja prefektuuri asitõendite hoidlasse aadressiga
       Rahumäe tee 6, Tallinn, konfiskeerida ja hävitada KrMS § 126 lg 3 p 4 alusel pärast
       kohtuotsuse jõustumist.


Juhindudes KrMS § 173 lg 1 p 1; § 175 lg 1 p 3,9,10; § 179 lg 1 p 1, § 248 lg 1 p 5, 249; § 311;
§ 312; § 313; § 315, KarS § 64 lg 1, § 68 lg 1, § 74 lg 1,3, § 75 lg 1 p 1 – 6, § 75 lg 2 p 2¹ ja 7, §
75 lg 2 p 8, § 78 p 1, § 50 lg 1 p 1 kohus:
                                                  3
                                           otsustas

Süüdi tunnistada Danel Tamberg:
KarS § 184 lg 2 p 2 järgi ja mõista karistuseks 3 aastat vangistust;
KarS § 424 järgi ja mõista karistuseks 6 kuud vangistust.

KarS § 64 lg 1 alusel lugeda kergem karistus kaetuks raskeimaga karistusega ning mõista Danel
Tambergile liitkaristuseks vangistus 3 (kolm) aastat.

KarS § 68 lg 1 alusel arvata Danel Tambergil eelvangistuses viibitud aeg 17.06.2016.a, s.o 1 päeva
vangistust karistusaja hulka ja lõplikuks kandmisele kuuluvaks karistuseks mõista 2 (kaks) aastat
11 (üksteist) kuud 29 (kakskümmend üheksa) päeva vangistust.

KarS § 74 lg 1 ja 3 alusel jätta vangistus Danel Tambergi suhtes tingimuslikult kohaldamata ning
määrata, et mõistetud vangistust ei pöörata täitmisele, kui Danel Tamberg ei pane 3 (kolme) aasta
pikkuse katseaja jooksul toime uut kuritegu ja täidab KarS § 75 lg 1 p 1-6 sätestatud
käitumiskontrolli ajaks pandud kontrollnõudeid:
- elama kohtu määratud alalises elukohas (XXXX);
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
- saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui 15 päevaks;
- saama kriminaalhooldusametnikult eelneva loa elu-, töö- või õppimiskoha vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

KarS § 75 lg 2 p 2¹ ja 7 alusel kohustada Danel Tambergi käitumiskontrolli ajal mitte omama või
tarvitama narkootilisi või psühhotroopseid aineid ning mitte suhtlema temale teadaolevalt
narkootilisi aineid omavate ja tarvitavate isikutega või narkootiliste ainete ebaseadusliku
käitlemise eest süüdimõistetud isikutega (v.a lähisugulased).

KarS § 75 lg 2 p 8 kohaselt kohustada Danel Tambergi käitumiskontrolli ajal osalema vähemalt
kahes kriminaalhooldaja poolt määratud sotsiaalprogrammis.

Danel Tamberg määrata Tallinna Vangla                   Lääne–Harju    kriminaalhooldusosakonna
kriminaalhooldusametniku järelevalve alla.

KarS § 78 p 1 alusel arvestada Danel Tambergile määratud 3 aastase katseaja algust alates
kohtuotsuse kuulutamisest, so alates 31.10.2016.a.

KarS § 50 lg 1 p 1 alusel võtta Danel Tambergilt lisakaristusena ära mootorsõiduki juhtimise õigus
5 (viieks) kuuks.

Liiklusseaduse § 127 alusel kohustada Danel Tamberg 5 (viie) tööpäeva jooksul otsuse
jõustumisest arvates loovutama juhiloa Maanteeametile.

Tõkend – elukohast lahkumise keeld tühistada peale kohtuotsuse jõustumist.

Menetluskulud
Välja mõista Danel Tamberg´ilt 1075 eurot sundraha, ekspertiisitasu 659 eurot ja sõiduki
teisaldamise kulu 29 eurot riigi tuludesse.
                                                 4
Menetluskulud kokku summas 1763 eurot tasuda 12 kuu jooksul alates kohtuotsuse jõustumisest
igakuiste maksetena.

Makseinfo menetluskulude tasumiseks edastatakse Danel Tamberg´ile e-posti või posti teel.
Samuti on võimalik makseinfot saada Harju Maakohtu Liivalaia kohtumaja kantselei kaudu. Kui
rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Asitõendid
   - ekspertiisiks esitatud narkootiline aine, konfiskeerida KarS § 191 alusel ning NPALS § 7
       lg 3 alusel jätta ekspertiisiasutusele aine säilitamiseks, õppeotstarbel kasutamiseks või
       hävitamiseks;

    -   narkootilise aine ekspertiisiaktiga nr 16E-AN0679 tagastatud plastikpudelid, kork ja
        klaasist pudel, mis on antud hoiule Põhja prefektuuri asitõendite hoidlasse aadressiga
        Rahumäe tee 6, Tallinn, konfiskeerida ja hävitada KrMS § 126 lg 3 p 4 alusel pärast
        kohtuotsuse jõustumist.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule



/digitaalselt allkirjastatud/
Margot Mikler
Kohtunik




                                                5
