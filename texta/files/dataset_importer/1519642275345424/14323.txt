                          KOHTUOTSUS
                               EESTI VABARIIGI NIMEL
                                     Tagaseljaotsus


Kohus                               Harju Maakohus
Kohtunik                            Mai Grauberg
Otsuse tegemise aeg ja koht         27. mai 2016.a, Tallinn, Kentmanni kohtumaja
Tsiviilasja number                  2-16-100742
Tsiviilasi                          XXXXAS hagi XXXXvastu võlgnevuse, viivise, intressi ja
                                    kahju nõudes
Tsiviilasja hind                    1 047,65 eurot
Menetlusosalised ja nende           Hageja: XXXXAS (registrikood 12338141; asukoht Rävala
esindajad                           pst 8, 10143 Tallinn);
                                    Avaldaja lepinguline esindaja: Anne XXXX (e-post:
                                    anne@condorinkasso.ee);
                                    Võlgnik: XXXX(isikukood XXXX; elukoht XXXX).
Asja läbivaatamine                  Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista kostjalt XXXX hageja XXXXAS kasuks võlgnevus kokku 737,40 eurot,
      millest 500 eurot põhivõlgnevus, intressid summas 25 eurot, kahju summas 5 eurot ja
      16.03.2016.a seisuga sissenõutavaks muutunud viivised summas 207,40 eurot.
   3. Välja mõista kostjalt XXXX hageja XXXXAS kasuks viivis 0,17% põhivõlalt päevas alates
      17.03.2016.a kuni põhinõude täitmiseni, kuid viiviseid kokku mitte rohkem 500 eurot.
   4. Toimetada käesolev kohtuotsus menetlusosalistele kätte.
   5. Käesolev kohtuotsus on tagatiseta viivitamata täidetav.
Menetluskulude jaotus ja kindlaksmääramine
   1. Jätta XXXXAS ja XXXX menetluskulud XXXXkanda.
   2. Välja mõista kostjalt XXXXhageja XXXXAS kasuks menetluskulud 350 eurot, millest 200
      eurot riigilõiv ning 150 eurot õigusabikulud.
   3. Hüvitamisele kuuluvatelt menetluskuludelt tuleb XXXX tasuda XXXXAS-le käesoleva
      kohtuotsuse jõustumisest alates kuni täitmiseni tasumata summalt viivist võlaõigusseaduse
      § 113 lõike 1 teises lauses ettenähtud ulatuses.


                                                                                           1
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.

Kostja võib esitada Harju Maakohtu Kentmanni kohtumajale tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi
kostjale või tema esindajale kätte toimetatud muul viisil kui isiklikult allkirja vastu üleandmisega
või elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda kajalt kautsjon Rahandusministeeriumi
arvelduskontole nr EE571010220229377229 AS SEB Pank, nr EE062200221059223099
Swedbank AS, nr EE513300333522160001 Danske Bank A/S Eesti filiaal või nr
EE221700017003510302 Nordea Bank AB Eesti filiaal. Kautsjonina tasutakse summa, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot.

Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Hagi asjaolud, nõue
15.06.2015.a sõlmis kostja XXXXAS-iga laenulepingu nr XXXX 500,00 EUR saamiseks
(laenuperiood 30 päeva). Laenutaotluse esitamine toimus 15.06.2015.a XXXXAS-i
internetikeskkonnas www.ekspressraha.ee. 15.06.2015.a rahuldas XXXXAS kostja
laenutaotluse ning laenusumma 500,00 EUR kanti kostja kontole nr XXXXXXXXXXXXXX.
Enne laenusumma ülekandmist kostjale pidi ta käima talle sobivas postkontoris või laenuandja
kontoris isikusamasust tuvastamas. Kuna kostja on ka varem laenu taotlenud, toimus tema
isikusamasuse tuvastamine juba 02.11.2012.a Tallinnas Mustakivi postkontoris ID-kaardi alusel
ning uue taotluse tegemisel lisati dokumentide hulka koopia kehtivast Elamisloast. Laenu
tagastamise tingimused olid sätestatud laenulepingus nr XXXX ning selle Üldtingimustes.
Laenulepingu nr XXXX alusel kohustus kostja saadud laenu tagastama hiljemalt 15.07.2015.a.
Kokku kohustus kostja tasuma 525,00 EUR, s.o 500,00 EUR põhiosa ja 25,00 EUR intressid.
Laenulepingu nr XXXX alusel jättis kostja saadud laenu täies ulatuses tähtaegselt tasumata.
28.07.2015.a edastas XXXXAS kostjale meeldetuletuse võlgnevuse tasumiseks. Kostja teatas
telefoni teel, et tal puudub võimalus laenu tagastamiseks kokkulepitud tingimustel. Kostjale
pakuti võimalust saadud laen refinantseerida, sõlmida pikema perioodi peale maksegraafik, kuid
Lisa sõlmimiseni pooled ei jõudnud. Kostja Lisa ei allkirjastanud.

25.09.2015.a edastas XXXXAS kostjale Teate laenulepingu ülesütlemise kohta ning andis võla
tasumiseks täiendava (viimase) tähtaja kuni 09.10.2015.a. 12.10.2015.a teostas kostja makse
summas 20,00 EUR. Kostja sai laenu perioodiga 30 päeva, seega Teate edastamise ajaks oli laenu
tagastamise tähtaeg (15.07.2015.2015.a) möödas ning kohustus täies ulatuses sissenõutav.
Hagiavalduse esitamise kuupäeva seisuga 16.03.2016.a oli viiviste suurus 207,40 EUR. Hagi
esitamise seisuga tuleb Laenulepingu alusel kostjalt seega välja mõista sissenõutavaks muutunud
                                                                                                 2
lepingujärgsed viivised 207,40 EUR. Hageja on seisukohal, et viivistenõue on põhjendatud ja
õiglane, kuna kostja on jätnud pika perioodi jooksul võlgnetava summa alusetult tasumata.
Edaspidi nõuab hageja viiviseid põhinõudelt 500,00 EUR kuni selle kohase tasumiseni alates
17.03.2016.a lepingujärgses määras 0,17% päevas, kuid mitte rohkem kui 500,00 EUR
(põhinõue).

Hageja palub välja mõista kostjalt hageja kasuks põhivõlgnevus 500,00 EUR, intressid 25,00
EUR, võla sissenõudmisega seotud kulud 5,00 EUR ja seisuga 16.03.2016.a sissenõutavaks
muutunud lepingujärgsed viivised 207,40 EUR ning edaspidi nõuda kostjalt viiviseid alates
17.03.2016.a põhinõudelt 500,00 EUR kuni selle kohase tasumiseni lepingujärgses määras
0,17% päevas, kuid mitte rohkem kui 500,00 EUR (põhinõue). Hageja palub välja mõista kostjalt
kohtukulud, s.h hageja poolt tasutud riigilõiv kogusummas 200,00 EUR ja õigusabi kulud 150,00
EUR ning menetluskuludelt viivist alates kohtuotsuse jõustumisele järgnevast päevast kuni
menetluskulude täies ulatuses hüvitamiseni VÕS § 113 lg-s 1 sätestatud seadusjärgses
viivisemääras.

Kohtu selgitused
Kohus selgitab, et tulenevalt TsMS § 444 lg-st 3 võib kohus tagaseljaotsuse teha kirjeldava ja
põhjendava osata.
Kuivõrd kohus määrab käesolevas asjas kindlaks menetluskulud, esitab ta põhjendused nende
väljamõistmise osas.
TsMS § 174 lg 1 kohaselt määrab menetluskulude rahalise suuruse menetluskulude jaotuse alusel
vajalikus ja põhjendatud ulatuses kindlaks asja menetlev kohus samas tsiviilasjas, millega seoses
kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. TsMS § 138 lg 1 kohaselt on menetluskulud
menetlusosaliste kohtukulud ja kohtuvälised kulud. Kohtuvälised kulud on TsMS § 144 p 1
kohaselt menetlusosaliste esindajate ja nõustajate kulud. Kohtukulud on TsMS § 138 lg 2
kohaselt muuhulgas riigilõiv ning asja läbivaatamise kulud.
Hageja on palunud kostjalt menetluskuludena välja mõista 350 eurot, millest 200 eurot
moodustab menetluses tasutud riigilõiv ning 150 eurot moodustab õigusabi. Kohus peab
põhjendatuks hageja kulutusi riigilõivule summas 200 eurot.
TsMS § 175 lg 1 sätestab, kui menetlusosaline peab menetluskulude jaotust kindlaksmäärava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses. Lepinguline esindaja on
menetlusosalist menetluses esindav advokaat või muu esindaja käesoleva seadustiku §-s 218
sätestatu kohaselt. Juhindudes TsMS § 175 lg-st 1 peab kohus käesolevas tsiviilasjas
põhjendatuks hageja lepingulise esindaja kulusid summas 150 eurot (käibemaksuta). Kohus
arvestab lepingulise esindaja kulude väljamõistmisel asja keerukust ja mahtu, hageja esindaja
tehtud tööd ning asjaolu, et asjas ei ole toimunud sisulist vaidlust ega istungeid.
Kokku peab kohus põhjendatuks hageja menetluskulusid summas 350 eurot.
TsMS § 177 lg 4 kohaselt kohus märgib menetluskulude kindlaksmääramist taotlenud isiku
avalduse alusel menetluskulude kindlaksmääramise lahendis, et hüvitamisele kuuluvatelt
menetluskuludelt tuleb tasuda menetluskulude suurust kindlaks tegeva lahendi jõustumisest
alates kuni täitmiseni viivist VÕS § 113 lõike 1 teises lauses ettenähtud ulatuses. Antud juhul on
hageja vastava taotluse esitanud, mistõttu märgib kohus menetluskulude kindlaksmääramise
lahendis, et määruse jõustumisest kuni täitmiseni tuleb kostjal tasuda hagejale hüvitamisele
kuuluvatelt menetluskuludelt (350 eurot) viivist võlaõigusseaduse § 113 lõike 1 teises lauses
ettenähtud ulatuses.


                                                                                               3
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.

/allkirjastatud digitaalselt/
Mai Grauberg
Kohtunik




                                                                                      4
