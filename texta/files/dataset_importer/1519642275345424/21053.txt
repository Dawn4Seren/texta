                          KOHTUMÄÄRUS

 Kohus                                Tartu Ringkonnakohus

 Kohtukoosseis                        Viivi Tomson, Triin Uusen-Nacke, Üllar Roostoja

 Määruse tegemise aeg ja koht         16. märts 2016, Tartu

 Tsiviilasja number                   2-15-17075

 Tsiviilasi                           D.J.i hagi XXi vastu elatise vähendamiseks

 Tsiviilasja hind                     675 eurot

 Vaidlustatud kohtulahend             Viru Maakohtu 9. veebruari 2016 otsus

 Menetluse alus ringkonnakohtus       D.J.i apellatsioonkaebus

 Menetlusosalised                    Apellant (hageja): D.J. (ik: XXXXXXXXX)
                                     Vastustaja (kostja): XX (ik: XXXXXXXXX), seaduslik
                                     esindaja S.B.
 Kohtuistungi toimumise aeg           Kirjalik menetlus



RESOLUTSIOON
Keelduda D.J.i apellatsioonkaebuse Viru Maakohtu 9. veebruari 2016 otsuse peale
tsiviilasjas nr 2-15-17075 menetlusse võtmisest ja tagastada apellatsioonkaebus D.J.ile.

Edasikaebamise kord
Menetlusosalisel on õigus esitada määruskaebus Riigikohtule 15 päeva jooksul alates määruse
kättetoimetamisest.
Hagimenetluses Riigikohtus võib menetlusosaline menetlustoiminguid teha ning avaldusi ja
taotlusi esitada üksnes vandeadvokaadi vahendusel, kui seaduses ei ole sätestatud teisiti.


ASJAOLUD
1. D.J. on esitanud Tartu Ringkonnakohtule apellatsioonkaebuse Viru Maakohtu 09.02.2016
otsuse peale, millega jäeti D.J.i hagi XXi vastu elatise vähendamiseks rahuldamata ja
menetluskulud hageja kanda.

RINGKONNAKOHTU OTSUSTUS
2. Ringkonnakohus leiab, et D.J.i apellatsioonkaebuse Viru Maakohtu 09.02.2016 otsuse peale
menetlusse võtmisest tuleb keelduda.
3. Kui tegemist on varalise nõudega hagiga ja hagihind ei ületa summat, mis vastab 2000 eurole
ja koos kõrvalnõuetega 4000 eurole, menetleb kohus hagi TsMS § 405 lg 1 esimese lause järgi
oma õiglase äranägemise kohaselt lihtsustatud korras, järgides üksnes üldisi
menetluspõhimõtteid.
Seadusest tulenevalt on lihtmenetluses tehtud asjades edasikaebeõigus apellatsioonimenetluses
piiratud. Vastavalt TsMS § 637 lg-le 21 võetakse käesoleva seadustiku § 405 lõikes 1 nimetatud
asjas esitatud apellatsioonkaebus menetlusse üksnes juhul, kui maakohtu otsuses on antud luba
edasikaebamiseks või kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.
Edasikaebamise korra ja tähtaja märkimine maakohtu otsuse resolutsioonis ei ole võrdsustatav
TsMS § 442 lg-s 10 nimetatud maakohtu loaga otsuse edasikaebamiseks. Nimetatud luba tuleb
TsMS § 637 lg 21 kontekstis mõista maakohtu eraldi otsustusena, millest tuleneb, et
ringkonnakohus ei või jätta apellatsioonkaebust menetlemata ainuüksi põhjusel, et tegemist on
lihtmenetluse asjaga. Kuna maakohus ei ole TsMS § 442 lg-s 10 sätestatud luba andnud, ei pea
ringkonnakohus TsMS § 637 lg 21 järgi lihtmenetluse asjas esitatud apellatsioonkaebust
menetlema, v.a kui menetlusse võtmise otsustamisel on ringkonnakohtule ilmne, et maakohus
on selgelt ebaõigesti kohaldanud materiaalõiguse normi, rikkunud menetlusõiguse normi või
ebaõigelt hinnanud tõendeid ning mõni eelnenud põhjus võis kaasa tuua ebaõige kohtulahendi.
4. Ringkonnakohtu hinnangul ei esine käesolevas tsiviilasjas aluseid, mis annaksid aluse väita,
et maakohus oleks selgelt ebaõigesti kohaldanud materiaal- või menetlusõiguse normi või
selgelt ebaõigesti tõendeid hinnanud. Asjaolu, et apellant maakohtu otsusega ei nõustu ja
sisustab vaidluse lahendamisel aluseks võetud õigusnorme maakohtust erinevalt ning samuti
hindab tõendeid erinevalt maakohtust, ei anna vastupidise väitmiseks alust.
5. Lähtudes eeltoodust, keeldub ringkonnakohus TsMS § 637 lg 21 alusel apellatsioonkaebust
menetlusse võtmast. Apellatsioonkaebus tagastatakse TsMS § 638 lg 4 alusel ja TsMS § 638
lg 10 alusel loetakse, et kaebust ei ole esitatud.




  /allkirjastatud digitaalselt/   /allkirjastatud digitaalselt/   /allkirjastatud digitaalselt/
         Viivi Tomson                 Triin Uusen-Nacke                  Üllar Roostoja




                                               2
