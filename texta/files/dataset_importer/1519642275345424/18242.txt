                                                                                 2-15-7277




                       KOHTUMÄÄRUS
Kohus                             Harju Maakohus, Tartu mnt kohtumaja
Kohtunik                          Anu Uritam
Määruse tegemise aeg ja koht      15. aprill 2016, Tallinn
Tsiviilasja number                2-15-7277
Tsiviilasi                        XXXOÜ (likvideerimisel) hagi XXX vastu võla
                                  nõudes
Tsiviilasja hind                  350 638,13 eurot
Menetlustoiming                   Menetluse lõpetamine, poole menetluses tasutud
                                  riigilõivu tagastamine ja menetluskulude tagatise taotluse
                                  rahuldamata jätmine
Menetlusosalised ja nende         Hageja: XXXOÜ (likvideerimisel) (registrikood XXX,
esindajad                         XXX);
                                  Hageja lepinguline esindaja: vandeadvokaat Janek Väli
                                  (Advokaadibüroo Laus & Partnerid, Rävala pst 4, 10143
                                  Tallinn,       telefon:        6622640,        e-post:
                                  menetlus@lauspartners.ee);
                                  Kostja: XXX (isikukood XXX, XXX, e-post: XXX);
                                  Kostja lepinguline esindaja: vandeadvokaat Karl Kask
                                  (Advokaadibüroo SORAINEN, Pärnu mnt 15, 10143
                                  Tallinn, e-post: karl.kask@sorainen.com).
Asja läbivaatamine                Kirjalik menetlus
RESOLUTSIOON
  1. Võtta vastu hageja hagist loobumine.
  2. Lõpetada menetlus tsiviilasjas nr 2-15-7277.
  3. Tagastada hagejale pool hagiavalduse esitamisel tasutud riigilõivust, s.o 1700
     (üks tuhat seitsesada eurot) eurot, ja kanda see hageja XXXOÜ (likvideerimisel)
     arveldusarvele nr XXXXXXXXXXX.
  4. Jätta rahuldamata kostja XXX 02.03.2016 menetluskulude tagatise taotlus.

Menetluskulude jaotus
Jätta poolte menetluskulud poolte endi kanda.
Edasikaebamise kord
Määruse p-de 1 ja 2 peale võib esitada määruskaebuse Tallinna Ringkonnakohtule Harju
Maakohtu kaudu 1 (ühe) tööpäeva jooksul alates määruse kättetoimetamisest. Muus osas ei
ole määrus edasikaevatav.

Kohtu poolt tuvastatud asjaolud


                                                                                          1
                                                                            2-15-7277
Harju Maakohtu menetluses on XXXOÜ (likvideerimisel) hagi XXX vastu võla nõudes.
Kostja Piret Sepp’a osas lõppes menetlus varasemalt kompromissiga, mida kinnitav kohtu
29.12.2015.a määrus jõustus 29.12.2015.a.

Kostja XXX esitas oma 02.03.2016.a menetlusdokumendis menetluskulude tagatise taotluse,
milles palus kohustada hageja tasuma kohtu deposiitkontole kostja menetluskulude katteks
8000 eurot või sellega mittenõustumisel tagatise kohtu poolt mõistlikuks peetavas summas.

13.04.2016.a esitasid pooled kohtule menetlusdokumendi, milles hageja esitas avalduse hagist
loobumiseks. Kostja teatas, et on tema suhtes hagist loobumisega nõus ja ei soovi
menetluskulude väljamõistmist hagejalt. Pooled märkisid, et seoses tsiviilasja nr 2-15-7277
menetlusega tekkinud kulud jäävad poolte enda kanda ja seetõttu annab kostja tagasivõtmatu
kinnituse, et loobub menetluskulude väljamõistmise nõudest hageja vastu ning pooled paluvad
hagist loobumise vastuvõtmise korral jätta kostja menetluskulud nende endi kanda. Pooled
märkisid, et lühendavad hagist loobumise vastuvõtmise ja asja menetluse lõpetamise määruse
edasikaebamise tähtaega kokkuleppel ühe tööpäevani.

Pooled palusid lõpetada tsiviilasjas nr 2-15-7277 menetlus hagist loobumise tõttu; jätta poolte
menetluskulud poolte endi kanda; määrata hagist loobumise vastuvõtmise ja asja menetluse
lõpetamise määruse edasikaebamise tähtajaks 1 tööpäev. Hageja taotles poole menetluses
tasutud riigilõivu, s.o 1700 euro, tagastamist XXXOÜ (likvideerimisel) kontole nr
XXXXXXXXXXXXXX, Danske Bank.

Kohtumääruse põhjendused
Vastavalt tsiviilkohtumenetluse seadustiku (TsMS) § 428 lg 1 p-le 3 lõpetab kohus menetluse
otsust tegemata, kui hageja on hagist loobunud. TsMS § 429 lg 1 järgi võib hageja hagist
loobuda kuni hagi kohta tehtud lahendi jõustumiseni, esitades selleks avalduse. Kohus võtab
hagist loobumise vastu määrusega, millega ühtlasi lõpetab asja menetluse.

Vastavalt TsMS § 429 lõikele 4 ei võta kohus vastu tsiviilkohtumenetlusteovõimetu hageja
seadusliku esindaja avaldatud hagist loobumist, kui hagist loobumine on ilmses vastuolus
tsiviilkohtumenetlusteovõimetu isiku huvidega, samuti muul juhul, kui hagist loobumisega
rikutaks olulist avalikku huvi.

Kohus peab vajalikuks seejuures osundada TsMS §-le 432, mille kohaselt ei saa hageja
menetluse lõpetamise korral uuesti pöörduda kohtusse hagiga sama kostja vastu vaidluses
sama hagieseme üle samal alusel. Kui menetlus on lõpetatud hagist loobumise tõttu või
kompromissiga, on lõpetamisel samad materiaalõiguslikud ja protsessuaalsed tagajärjed nagu
menetluse lõpetamisel kohtuotsusega, kui seadusest ei tulene teisiti.

Kohus leiab, et hageja hagiavaldusest loobumine tuleb vastu võtta ja asja menetlus lõpetada,
kuna kohus ei ole käesolevas tsiviilasjas tuvastanud TsMS § 429 lõikes 4 sätestatud
asjaolusid.

TsMS § 168 lg 4 kohaselt, kui hageja loobub hagist või võtab selle tagasi, kannab ta kostja
menetluskulud, välja arvatud juhul, kui ta loobub hagist või võtab selle tagasi seetõttu, et
kostja on nõude pärast hagi esitamist rahuldanud. TsMS § 429 lg 3 kohaselt, kui hagist
loobumise avaldus esitatakse väljaspool kohtuistungit, teatab kohus enne menetluse
lõpetamise otsustamist kostjale avalduse esitamisest, määrates kostjale vastamise tähtaja. Kui
kostja soovib menetluskulude väljamõistmist hagejalt, peab ta seda vastuses märkima.

Kostja teatas, et on tema suhtes hagist loobumisega nõus ja ei soovi menetluskulude
väljamõistmist hagejalt. Pooled märkisid, et seoses tsiviilasja nr 2-15-7277 menetlusega

                                                                                             2
                                                                                 2-15-7277
tekkinud kulud jäävad poolte enda kanda ja seetõttu annab kostja tagasivõtmatu kinnituse, et
loobub menetluskulude väljamõistmise nõudest hageja vastu ning pooled paluvad hagist
loobumise vastuvõtmise korral jätta kostja menetluskulud nende endi kanda. Eelneva tõttu
leiab kohus, et menetluskulud tuleb jätta poolte endi kanda.

TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või edasikaebeõigusest loobuda. Pooled on kokku leppinud, et nad
lühendavad hagist loobumise vastuvõtmise ja asja menetluse lõpetamise määruse
edasikaebamise tähtaega kokkuleppel ühe tööpäevani. Kohus lühendab poolte soovil hagist
loobumise vastuvõtmise ja asja menetluse lõpetamise osas määruskaebuse esitamise tähtaega
ühe tööpäevani.

TsMS § 150 lg 2 p-d 1 ja 2 sätestavad, et pool menetluses tasutud riigilõivust tagastatakse, kui
pooled sõlmivad kompromissi või kui hageja loobub hagist. Sama paragrahvi neljanda lõike
järgi tagastab kohus, kelle menetluses asi viimati oli, riigilõivu üksnes selle menetlusosalise
avalduse alusel, kes riigilõivu tasus või kelle eest riigilõiv tasuti.

Hageja tasus 13.05.2015 Rahandusministeeriumi arveldusarvele riigilõivu summas 3400
eurot. Seega tuleb tagastada hagejale pool hagiavalduse esitamisel tasutud riigilõivust, s.o
1700 eurot, ja kanda see hageja XXXOÜ (likvideerimisel) arveldusarvele nr
XXXXXXXXXXXXXX.

TsMS § 196 lg 1 p 3 kohaselt võib kohus kostja taotlusel kohustada hagejat andma kostja
eeldatavate menetluskulude katteks tagatise, kui hageja majandusliku seisundi tõttu või muul
põhjusel on kostja eeldatavate menetluskulude sissenõudmine ilmselt raskendatud, eelkõige
juhul, kui on välja kuulutatud hageja pankrot, algatatud hageja pankrotimenetlus või kui aasta
jooksul enne hagi esitamist on hageja vara suhtes toimunud täitemenetlus, ilma et
täitemenetluses esitatud nõuet oleks rahuldatud.

Kohus märgib, et kuna hageja loobub kostja nõusolekul hagist, siis on hagejalt
menetluskulude tagatise nõudmise alus ära langenud ning tuleb jätta rahuldamata kostja XXX
02.03.2016 menetluskulude tagatise taotlus.

/allkirjastatud digitaalselt/

Anu Uritam
kohtunik




                                                                                              3
