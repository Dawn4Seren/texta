                                     KOHTUMÄÄRUS

Kohus                            Pärnu Maakohus
Kohtunik                         Ingrid Niinemägi
Määruse tegemise aeg ja koht     24.august 2016.a. Paide kohtumajas
Tsiviilasja number               2-16-10766
Tsiviilasi                       OÜ Paide Elamuhooldus hagi Pille Kraut` vastu võlgnevuse
                                 nõudes
Hagihind                         4995,65 eurot
Menetlusosalised ja nende        Hageja: OÜ Paide Elamuhooldus, registrikood 10361685, asukoht
esindajad                        Pärnu 52 Paide, seaduslik esindaja Enn Piir
                                 Kostja: Pille Kraut, isikukood xxxxxxxxxxx, elukoht xxxxxxxxx
                                 xxx xxxxx, e-post: x
Mille kohta määrus tehakse       Menetluse lõpetamine kompromissi kinnitamisega

RESOLUTSIOON
1. Lõpetada menetlus tsiviilasjas nr 2-16-10766 ja kinnitada OÜ Paide Elamuhooldus ja Pille
Kraut` vahel sõlmitud kompromiss, mille kohaselt:
1.1. Hageja loobub kostja vastu esitatud haginõudest Pärnu Maakohtu menetluses olevas
tsiviilasjas nr 2-16-10766, ning pooled kinnitavad, et neil ei ole teineteise vastu enam mingeid
nõudeid tulenevalt käesoleva tsiviilasja esemeks olevast vaidlusest.
1.2. Kostja Pille Kraut tasub hagejale põhinõude summas 2671,38 eurot, lepingulise esindaja
kulud summas 314,42 eurot ja hagihinna pealt tasutud riigilõivust summas 400 eurot pool, s.o 200
eurot, seega kokku 3 185,80 eurot igakuiste osamaksetena, mis on vähemalt 150 eurot kuus, iga
kuu 15.kuupäevaks. Esimene makse kuulub tasumisele 15.09.2016.a. Lisaks eeltoodule kohustub
kostja jooksvalt tasuma hiljemalt iga kalendrikuu 30.kuupäevaks igakuiselt esitatud arved, temale
arvestatud elamu, ekspluatatsiooni, hooldus- ja remondikulude ning kommunaal1eenuste eest.
1.3. Juhul kui kostja täidab sõlmitud kokkulepet võla tasumiseks nõuetekohaselt, siis
viivisenõudest summas 2 324,27 eurot hageja kostja vastu loobub.
1.4. Lepingu punktis 1.2 nimetatud summade maksmisega viivitamisel kohustub kostja maksma
hagejale viivitusintressi null koma viis (0,5%) protsenti päevas viivituses oleva summa pealt iga
maksmisega viivitatud kalendripäeva eest.
1.5. Juhul kui kostja ei täida sõlmitud kokkulepet võla tasumiseks nõuetekohaselt s.t on jätnud
tähtaegselt tasumata kas osaliselt või täielikult lepingu p-s 1.2 toodud põhinõude, lepingulise
esindaja kulud või riigilõivu ega pole jooksvalt täielikult tasunud hiljemalt iga kalendrikuu 30.
kuupäevaks igakuiselt esitatud arved, temale arvestatud elamu, ekspluatatsiooni, hooldus- ja
remondikulude ning kommunaalteenuste eest, on kostja koheselt kohustatud lepingu p-s 1.2
märgitud võlgnevuse jäägi ning lepingu p-s 1.3 märgitud viivise väljamõistmise osas alluma
kohesele sundtäitmisele kogu punktis 1.2 kehtestatud kogusumma ning tekkinud viiviste ulatuses.
                                                                                   2-16-10766

1.6. Pooled kinnitavad, et nad on teadlikud TsMS § 432 sisust, et poolte kompromissi kinnitamine
maakohtu poolt võtab pooltel õiguse pöörduda kohtusse hagiga kostja vastu vaidluses samal alusel
sama hagieseme üle.
1.7. Pooled paluvad tagastada TsMS § 150 lg 2 p 1 alusel hagejale tema poolt tasutud riigilõivust
400 eurost 200 eurot hageja pangakontole nr xxxxxxxxxxxx.
1.8. Juhindudes TsMS § 64 lg-st 2 paluvad pooled, et Pärnu Maakohus lühendaks kohtumääruse
peale tsiviilasjas nr 2-16-10766 määruskaebuse esitamise tähtaega kahe päevani, s.t määruskaebus
tuleb esitada kahe päeva jooksul pärast kohtumääruse pooltele kättetoimetamisest alates.
2. Määrus saata pooltele.

MENETLUSKULUD
1. Menetluskulud on jaotatud poolte vahel kompromisslepinguga, lepingus nimetamata
menetluskulud jäävad poolte endi kanda.
2. Tagastada OÜ-le Paide Elamuhooldus pooles ulatuses riigilõiv, s.o. 200 (kakssada) eurot kontole
xxxxxxxxxxx.

EDASIKAEBAMISE KORD
Määrusega puudutatud menetlusosaline võib määruse peale esitada määruskaebuse Tallinna
Ringkonnakohtule Pärnu Maakohtu Paide kohtumaja kaudu. Määruskaebuse esitamise tähtaeg vastavalt
poolte kokkuleppele on 2 päeva.

MENETLUSE KÄIK
13.07.2016 saabus Pärnu Maakohtu Paide kohtumajale OÜ Paide Elamuhooldus hagiavaldus Pille
Kraut` vastu võlgnevuse nõudes. Kohus võttis hagi menetlusse ja väljastas hagiavalduse koos lisadega
kostjale. Kohus tegi pooltele ettepaneku asja lahendamiseks kompromissiga.
23.08.2016 on pooled eelmenetluses esitanud kohtule kompromissilepingu, paludes kohtul kompromiss
kinnitada ja tsiviilasja menetluse lõpetada ning nõustuvad kompromissi kinnitamisega ilma kohtuistungit
pidamata.

KOHTU SEISUKOHT
Kohus leiab, et vaidluse lõpetamine kompromissi sõlmimisega on poolte seadusest tulenev õigus (TsMS
§ 206 lg 2). Poolte sõlmitud kompromiss ei ole vastuolus heade kommete ega seadusega, ei riku avalikku
huvi ning seda on võimalik täita.
Kohus korrigeerib kompromissi selguse ja üheselt mõistetavuse huvides selle sõnastust, jättes
kompromissi sisu muutmata, kinnitab poolte vahel sõlmitud kompromissilepingu ja lõpetab tsiviilasja
menetluse.
Kompromissi vabatahtliku mittetäitmise korral või mittenõuetekohase täitmise korral on hagejal õigus
nõuda kompromissi sundtäitmist täitemenetluse seadustikus sätestatud korras.

TsMS § 168 lg 3 kohaselt kannavad pooled kompromissi sõlmimisel oma menetluskulud ise, kui nad ei ole
kokku leppinud teisiti. Pooled on kompromisslepingus kokku leppinud hageja lepingulise esindaja
kulude summas 314,42 eurot ja riigilõivu summas 200 eurot jätmises kostja kanda, ülejäänud
menetluskulude osas kokkulepe puudub, mistõttu jäävad need poolte endi kanda.
Lepingupooled taotlevad seoses kompromissi sõlmimisega TsMS § 150 lg 2 p 1 alusel poole menetluses
tasutud riigilõivust, st. summa 200 eurot tagastamist hagejale. TsMS § 150 lg 2 p 1 kohaselt pool
menetluses tasutud riigilõivust tagastatakse, kui pooled sõlmivad kompromissi. Kuna pooled sõlmisid

                                                                                              2
                                                                                   2-16-10766

kompromissi, on taotlus riigilõivu tagastamiseks pooles ulatuses, s.t. summas 200 eurot, põhjendatud ja
tuleb rahuldada. OÜ Paide Elamuhooldus on tasunud 13.07.2016 riigilõivu 400 eurot, selgitusega „Paide
Elamuhooldus OÜ hagi Pille Kraut vastu“. Tagastatav riigilõiv tuleb kanda taotleja poolt nimetatud
arveldusarvele.

Menetluse lõpetamise määruse peale võib TsMS § 433 lg 1 ja § 661 lg 2 alusel esitada määruskaebuse
15 päeva jooksul määruse määruskaebuse esitajale kättetoimetamisest alates. Pooled on kompromissiga
lühendanud edasikaebetähtaega 2 päevani (TsMS § 661 lg 4).




/allkirjastatud digitaalselt/
Ingrid Niinemägi
Kohtunik




                                                                                              3
