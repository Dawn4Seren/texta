                               KOHTUMÄÄRUS
Kohus                             Viru Maakohus
Määruse tegemise aeg ja koht 26. jaanuar 2016, Jõhvi kohtumaja
Asja number                       4-15-10904
Kohtunik                          Deniss Minzatov
Kohtuistungi sekretär             Piret Juuse
Tõlk                              Svetlana Hamaza
Taotlus                           Politsei- ja Piirivalveameti Ida prefektuuri taotlus Viktor
                                  Bontšev´ile asenduskaristuse määramiseks
Menetlusosaline                   Võlgnik Viktor Bontšev isikukood 37010182218,
                                  elukoht xxx; sissekirjutus xxx
Asja arutamise kuupäev            26.01.2016
RESOLUTSIOON:                     Juhindudes VTMS § 211 lg 1 ja KarS § 72, kohus

                                         MÄÄRAS:
Rahuldada Politsei- ja Piirivalveameti Ida prefektuuri taotlus.
Asendada Politsei- ja Piirivalveameti Ida prefektuuri 24.04.2013 otsusega väärteoasjas nr
2402,13,000411 Viktor Bontšev´ile LS § 224 lg 2 alusel määratud rahatrahv 660 eurot s.o. 165
trahviühikut arestiga 16 päeva.

KarS § 69 lg 1 ja § 72 alusel asendada arest üldkasuliku tööga 16 tundi.

Määrata üldkasuliku töö tegemise tähtajaks 3 kuud.

Üldkasuliku töö tegemise algust arvestada alates kohtumääruse jõustumise tähtajast.

Vastavalt VTMS § 207-1 üldkasuliku töö täitmist korraldab prefektuur.
Määrus edastada Viktor Bontšev´ile ja PPA Ida prefektuurile.

Edasikaebamise kord
Määruse peale on õigus esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

ASJAOLUD JA MENETLUSE KÄIK

Viktor Bontšev on karistatud Politsei- ja Piirivalveameti Ida prefektuuri 24.04.2013 otsusega
väärteoasjas nr 2402,13,000411 LS § 224 lg 2 alusel rahatrahviga 165 trahviühikut s.o. 660
eurot. Otsus jõustus 16.05.2013. Rahatrahv on käesoleva ajani tasumata. Rahatrahvi
sissenõudmiseks Viktor Bontševi suhtes algatati 29.07.2013 täitemenetlus. Tasumata rahatrahvi
jääk on 660 eurot. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane, et katta vara realiseerimisega
tekkivaid kulusid.
Politsei- ja Piirivalveameti Ida prefektuur esitas Viru Maakohtule taotuse asenduskaristuse
määramiseks. Avalduse kohaselt ei tasunud menetlusalune isik Viktor Bontšev rahatrahvi
õigeaegselt vabatahtlikult. Täitemenetluse käigus laekumisi ei olnud. Kohtutäitur teatas
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg 1 järgi. Eeltoodu alusel taotles kohtuväline menetleja otsustada väärteoasjas
nr 2402,13,000411 rahatrahvi summas 660 eurot asendamine.

Viktor Bontšev selgitas kohtuistungil, et on nõus trahvi asendamisega üldkasuliku tööga.


KOHTU SEISUKOHT

Kohus, tutvunud käesoleva asja materjalidega ja ära kuulanud menetlusosalised, leidis, et taotlus
on põhjendatud ja kuulub rahuldamisele.

VTMS § 211 lg 1 kohaselt maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata. KarS § 72 lõigetes 1-3 on sätestatud, et kui süüdlane ei tasu talle
määratud või mõistetud rahatrahvi, asendab kohus rahatrahvi arestiga, kusjuures rahatrahvi
kümnele trahviühikule vastab üks päev aresti ning aresti alammääraks on üks päev. KarS § 72 lg
1 kohaselt võib süüdimõistetu nõusolekul asendada rahatrahv üldkasuliku tööga. KarS § 69 lg 1
sätestab, et ühele aresti päevale vastab üks tund üldkasulikku tööd, mida ei mõisteta vähem kui
viis tundi. Kohus on seisukohal, et mõistetud rahatrahv tuleb asendada üldkasuliku tööga.

Kohtuvälise menetleja otsuse tegemisest möödunud perioodi jooksul ei suutnud Viktor Bontšev
trahvi tasuda. Tal puuduvad selleks vahendid ja realiseerimiseks võimalik vara. Väärteo eest
karistuse määramise ja karistuse täitmise vaheline ajavahemik ei saa venida nii pikaks, et
määratud karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Puuduvad Väärteomenetluse seadustikus ja Täitemenetluse seadustikus sätestatud võimalikud
alused rahatrahvi maksmise tähtaja pikendamiseks ja seda ei ole taotletudki. Mõjuvaid põhjusi
rahatrahvi tasumata jätmiseks ei ole, samuti puuduvad asenduskaristuse kohaldamist välistavad
asjaolud.

Seega Viktor Bontševile Politsei- ja Piirivalveameti Ida prefektuuri 24.04.2013 otsusega
määratud tasumata rahatrahv 165 trahviühikut tuleb asendada KarS § 72 lg 1 ja lg 2 alusel
üldkasuliku tööga 16 tundi. KarS § 69 lg 3 alusel, määrab kohus üldkasuliku töö tegemise
tähtajaks 3 kuud.


(allkirjastatud digitaalselt)
Deniss Minzatov
Kohtunik
