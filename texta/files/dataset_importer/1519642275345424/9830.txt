                                                                                    2-16-7327




                         KOHTUOTSUS
                                EESTI VABARIIGI NIMEL
                                      Tagaseljaotsus

Kohus                            Harju Maakohus, Tartu mnt kohtumaja
Kohtunik                         Aleksandr Kondrašov
Otsuse tegemise aeg ja koht      05. august 2016. a, Tallinn, Tartu mnt kohtumaja
Kohtujurist                      Merily Mets
Tsiviilasja number               2-16-7327
Tsiviilasi                       XXXXhagi XXXXvastu elatise nõudes
Tsiviilasja hind                 1 935 eurot
Menetlusosalised ja esindajad    Hageja XXXX(isikukood XXXX, elukoht XXXX), seaduslik
                                 esindaja XXXX(isikukood XXXX, elukoht XXXX, e-post:
                                 XXXX);

                                 Kostja XXXX(isikukood XXXX, elukoht XXXX).
Asja läbivaatamine               Kirjalik menetlus
RESOLUTSIOON
   1. Hagi rahuldada tagaseljaotsusega.
   2. Välja mõista kostjalt XXXXhageja XXXXkasuks elatis tagasiulatuvalt ajavahemiku
      09.05.2015. a kuni 08.05.2016. a eest summas 2 425,2 eurot (kaks tuhat nelisada
      kakskümmend viis eurot ja 20 eurosenti).
   3. Välja mõista XXXXigakuine elatis miinimumsummas 215 eurot (½ Vabariigi
      Valitsuse kehtestatud kuupalga alammäära) hageja XXXXkasuks tema
      ülalpidamiseks alates 09.05.2016. a kuni hageja täisealiseks saamiseni. Elatise
      summa muutub koos Vabariigi Valitsuse kehtestatud kuupalga alammäära
      muutumisega.
   4. Elatis tuleb tasuda hageja seadusliku esindaja XXXXarveldusarvele nr
      XXXXXXXXXXX BIC NDEAFIHH.
   5. Tagaseljaotsus kuulub viivitamata täitmisele.




Menetluskulude jaotus ja kindlaksmääramine
Jätta menetluskulud kostja kanda. Käesolevas tsiviilasjas puuduvad menetluskulud, mida
rahaliselt kindlaks määrata.
Edasikaebamise kord ja tähtaeg
                                                                                           1
                                                                                       2-16-7327


 Hageja võib esitada tagaseljaotsuse peale apellatsioonkaebuse Tallinna Ringkonnakohtule 30
 päeva jooksul alates otsuse apellandile kättetoimetamisest, kuid mitte hiljem kui viie kuu
 möödumisel esimese astme kohtu otsuse avalikult teatavakstegemisest. Ringkonnakohus võib
 apellatsioonkaebuse lahendada kirjalikus menetluses, kui kaebaja ei taotle selle lahendamist
 istungil.
 Kostja võib esitada tagaseljaotsuse peale kaja Harju Maakohtule 30 päeva jooksul tagaseljaotsuse
 kättetoimetamisest. Kui tagaseljaotsus toimetatakse kätte avalikult, võib kaja esitada 30 päeva
 jooksul alates päevast, kui kostja sai tagaseljaotsusest või selle täitmiseks algatatud
 täitemenetlusest teada. Kaja esitamisel tuleb kostjal tasuda kautsjonina summa, mis vastab
 riigilõivule poolelt hagihinnalt, kuid mitte vähem kui 100 eurot ja mitte rohkem kui 1500 eurot,
 mis tuleb kanda Rahandusministeeriumi arvelduskontole EE062200221059223099 AS-is
 Swedbank, nr EE571010220229377229 AS-is SEB Pank, nr EE221700017003510302 AS-is
 Nordea Bank ja nr EE513300333522160001 AS-is Danske Bank, märkides makse selgitusse
 tsiviilasja numbri.
 Juhul, kui menetlusosaline taotleb menetlusabi kohtule esitatava kaebuse või taotluse
 koostamiseks peab menetlusabi taotleja tegema seaduses sätestatud tähtaja järgimiseks tähtaja
 kestel ka menetlustoimingu, mille tegemiseks ta menetlusabi taotleb, eelkõige esitama kaebuse.
 Kaebuse põhjendamiseks või riigilõivu tasumiseks või kaebuses esineva sellise puuduse
 kõrvaldamiseks, mis on seotud menetlusabi taotlemisega, annab kohus mõistliku tähtaja pärast
 menetlusabi andmise taotluse lahendamist, kui nimetatud taotlus ei olnud esitatud põhjendamatult
 või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).
Kohtuotsuse põhjendused ja selgitused
1. Tsiviilkohtumenetluse seadustiku (TsMS) § 444 lg 4 järgi võib tagaseljaotsusest välja jätta
   kirjeldava ja põhjendava osa.
2. Hagiavaldus ja Harju Maakohtu 13.05.2016 kohtumäärus on kostjale kätte toimetatud
   14.06.2016 (tl 22). Hagiavaldusele vastamise tähtaeg oli 14 päeva. Kostja ei ole hagile
   tähtaegselt vastanud.
3. Kohus peab põhjendatuks märkida, et perekonnaseaduse (PKS) § 96 kohaselt on ülalpidamist
   kohustatud andma täisealised esimese ja teise astme ülenejad ja alanejad sugulased. PKS § 97
   p 1 kohaselt ülalpidamist on õigustatud saama alaealine laps. PKS § 101 lg 1 kohaselt igakuine
   elatis ühele lapsele ei või olla väiksem kui pool Vabariigi Valitsuse kehtestatud kuupalga
   alammäära. 28.11.2013 vastu võetud Vabariigi Valitsuse määruse nr 166, so „Töötasu
   alammäära kehtestamine“, kohaselt on alates 01.01.2016 kehtestatud kuutasu alammääraks
   täistööajaga töötamise korral 430 eurot. Seaduses sätestatud igakuise elatise suurus on pool
   kuupalga alammäärast ja 2016. a moodustab see summa 215 eurot. Hageja elatise nõuet
   tõendab kanne rahvastikuregistris, millest nähtub, et kostja on hageja isa ja seega on hageja
   õigustatud kostjalt ülalpidamist saama. Lähtudes eeltoodust tuleb XXXXvälja mõista igakuine
   elatis miinimumsummas (½ Vabariigi Valitsuse kehtestatud kuupalga alammäära) hageja
   kasuks tema ülalpidamiseks alates hagi esitamisest 09.05.2016 kuni hageja täisealiseks
   saamiseni. Elatise summa muutub koos Vabariigi Valitsuse kehtestatud kuupalga alammäära
   muutumisega.
4. Käesolevas asjas palub hageja kostjalt välja mõista elatis tagasiulatuvalt aasta eest enne
   elatisehagi esitamist.
   PKS § 108 kohaselt võib õigustatud isik nõuda ülalpidamiskohustuse täitmist ja kohustuse
   täitmata jätmise tõttu tekkinud kahju hüvitamist tagasiulatuvalt kuni ühe aasta eest enne
   elatishagi kohtule esitamist.
   28.11.2013 vastu võetud Vabariigi Valitsuse määruse nr 166, so „Töötasu alammäära
   kehtestamine“, kohaselt on alates 01.01.2015 kehtestatud kuutasu alammääraks täistööajaga
                                                                                           2
                                                                                         2-16-7327

    töötamise korral 390 eurot. Seaduses sätestatud igakuise elatise suurus on pool kuupalga
    alammäärast ja 2015. a moodustas see summa 195 eurot.
    Kohus leiab, et hageja nõue tagasiulatuva elatise väljamõistmiseks kuulub rahuldamisele ning
    kohus peab põhjendatuks kostjalt välja mõista hageja kasuks elatis tagasiulatuvalt
    ajavahemiku 09.05.2015 kuni kohtule hagiavalduse esitamisele eelnenud päevani 08.05.2016
    (sealhulgas) eest summas 2 425,2 eurot (arvutuskäik: ajavahemik 09.05.2015. a kuni
    31.05.2015. a 195/31x23=144,7 eurot; 01.06.2015. a kuni 31.12.2015.a. 195x7=1365 eurot;
    ajavahemik 01.01.2016.a. kuni 30.04.2016.a. 215x4=860 eurot; ajavahemik 01.05.2016.a.
    kuni 08.05.2016.a. 215/31x8=55,5 eurot).
5. Kohus jätab menetluskulud TsMS § 162 lg 1 alusel kostja kanda. Juhindudes TsMS § 174 lg-
   st 2 määrab maakohus menetluskulude rahalise suuruse kindlaks kohtuotsuses või menetlust
   lõpetavas määruses, kui menetluskulude kindlaksmääramine ei takista kohtuotsuse või
   menetlust lõpetava määruse tegemist.
    Hagiavalduse esitamise hetkel kehtinud riigilõivuseaduse (RLS) § 22 lg 1 p 2 kohaselt ei
    nõutud elatise nõudmise hagi läbivaatamise eest riigilõivu ning ka tsiviilasja materjalidest ei
    nähtu, et pooled oleks menetluses kandnud muid kulusid. Seega ei ole käesolevas asjas
    menetluskulusid, mille rahalist suurust saaks kohus kindlaks määrama.
    Menetluskulude jaotuse kohta tehtud kohtulahendit saab vaidlustada üksnes selle
    kohtulahendi peale edasi kaevates, millega menetluskulude jaotus kindlaks määrati. Kui koos
    menetluskulude jaotusega määrati kindlaks hüvitatavate menetluskulude suurus, saab
    hüvitatavate menetluskulude suurust vaidlustada selle kohtulahendi peale edasi kaevates.



/allkirjastatud digitaalselt/
Aleksandr Kondrašov
kohtunik




                                                                                                 3
