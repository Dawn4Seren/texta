                     KOHTUMÄÄRUS
Kohus                          Harju Maakohus

Kohtunik                       Piret Rõuk

Kohtujurist                    Evelin Neltsas

Määruse tegemise aeg ja koht   29. september 2016.a. Tallinn, Kentmanni kohtumaja

Tsiviilasja number             2-16-1125

Tsiviilasi                     Xxxxavaldus     OÜ       Xxxx(kustutatud)      täiendava
                               likvideerimismenetluse läbiviimiseks
Menetlustoiming                Likvideerimise otsustamine ja likvideerija määramine

Menetluse liik                 Kirjalik menetlus

Menetlusosalised ja nende      Avaldaja: Xxxx(isikukood xxxx, elukoht: xxxx; e-post
                               xxxx); lepinguline esindaja Vladimir Kolga (e-post
esindajad                      natusvincere.law@gmail.com)
                               Puudutatud isik: OÜ Xxxx(kustutatud xxxx, registrikood
                               xxxx) endine juhatuse liige Xxxx
Resolutsioon                      1. Võtta Xxxxavaldus OÜ Xxxx(kustutatud)
                                     täiendava likvideerimismenetluse läbiviimiseks
                                     menetlusse.
                                  2. Rahuldada Xxxxavaldus OÜ Xxxx(kustutatud)
                                     täiendava likvideerimismenetluse läbiviimiseks.
                                  3. Viia läbi OÜ Xxxx(kustutatud xxxx, registrikood
                                     xxxx) täiendav likvideerimismenetlus ja määrata
                                     likvideerijaks      endine      juhatuse      liige
                                     Xxxx(isikukood xxxx, aadress xxxx, e-post xxxx ,
                                     tel. xxxx)
                                  4. Kohustada likvideerijat Xxxx teatama kohtule
                                     kirjalikult likvideerimismenetluse lõpetamisest.
                                     Juhul kui likvideerimist ei ole lõpetatud 31.
                                     märtsiks 2017, tuleb likvideerijal teatada kohtule
                                     põhjused, miks likvideerimist ei ole lõpule viidud
                                     ja esitada aruanne.
                                           5. Jätta menetluskulud OÜ Xxxx(kustutatud) kanda.
                                           6. Määrus saata avaldajale ja pärast käesoleva
                                              määruse jõustumist registriosakonnale.
 Edasikaebamise kord                   Isiku määramise avalduse rahuldamise või rahuldamata
                                       jätmise või menetluse lõpetamise määruse peale võivad
                                       avaldaja ja juriidiline isik esitada määruskaebuse 15 päeva
                                       jooksul alates kohtumääruse kättetoimetamisest.
Asjaolud
Puudutatud isik kustutati äriregistrist xxxx äriseadustiku § 60 lg 3 alusel. Avaldaja esitas Harju
Maakohtusse avalduse täiendava likvideerimismenetluse läbiviimiseks ja likvideerija
määramiseks, kuna kustutatud äriühingul on vara. Varaks on 2 korteriomandit aadressidel xxxx
Tallinn ja xxxx Tallinn. Seoses korteri omanditega on äriühingul lõpetamata ja kehtivad
kohustused krediidiasutuste ja eraisikute ees. Muudele äriühingutele võlgnevust ei ole.
Avaldaja on puudutatud isiku ainuosanik ja juhatuse liige, kes andis oma nõusoleku olla
likvideerija ja kinnitas, et on võimeline oma ülesandeid vajalikul tasemel täitma.
Kohtu põhjendused
Tsiviilkohtumenetluse seadustiku (TsMS) § 476 lg 1 alusel algatab kohus hagita menetluse
omal algatusel või huvitatud isiku või asutuse avalduse alusel. TsMS § 477 lg 1 kohaselt vaatab
kohus hagita asja läbi hagimenetluse sätete kohaselt, arvestades hagita menetluse kohta
sätestatud erisusi. Kohus, tutvunud esitatud avaldusega, leiab, et see vastab TsMS-s sätestatud
nõuetele ja ei esine TsMS §-s 371 sätestatud menetlusse võtmisest keeldumise aluseid.
Äriseadustiku (ÄS) § 218 lg 2 kohaselt, kui pärast osaühingu registrist kustutamist ilmneb, et
osaühingul jäi jaotamata vara ja vajalikud on täiendavad likvideerimisabinõud, võib kohus
huvitatud isiku nõudel otsustada täiendava likvideerimise ja ennistada vanade likvideerijate
õigused või määrata uued likvideerijad.
Registriandmete väljatrüki kohaselt on OÜ Xxxx kustutatud registrist xxxx. Avaldaja oli
osaühingu juhatuse liige ja ainuke osanik. Kinnistusregistri e-päring kinnitab, et avaldajale
kuuluvad ülalnimetatud 2 korteriomandit. Kuna puudutatud isikule kuulub vara, on täiendava
likvideerimise läbiviimine põhjendatud.
Tsiviilkohtumenetluse seadustiku (TsMS) § 602 alusel määrab kohus seaduses sätestatud juhul
huvitatud isiku avalduse alusel juriidilise isiku juhatusse või nõukogusse asendusliikme või
audiitori, samuti erikontrolli läbiviimise ja läbiviija. Likvideerija võib kohus määrata ka omal
algatusel, muu hulgas juriidilise isiku sundlõpetamise korral. TsMS § 603 lg 1 sätestab, et kohus
võib likvideerijaks määrata iga isiku, kes vastab seaduses nimetatud nõuetele ning on kohtu
hinnangul võimeline oma ülesandeid vajalikul tasemel täitma. TsMS § 603 lg 3 kohaselt on
isiku määramiseks vajalik tema nõusolek. ÄS § 206 lg 1 järgi on osaühingu likvideerijateks
juhatuse liikmed, kui põhikirjas, osanike otsusega või kohtuotsusega ei ole ette nähtud teisiti.
Likvideerijaks ei või olla füüsiline isik, kes ei või olla juhatuse liikmeks. ÄS § 206 lg 2
tulenevalt peab vähemalt üks likvideerija olema isik, kelle elukoht on Eestis.
Kohus asub seisukohale, et puudutatud isiku likvideerijaks tuleb määrata endine juhatuse liige
Xxxx, kes on avalduse esitamisega andnud selleks ka oma nõusoleku.
Vastavalt TsMS § 477² lg-le 1 teostab kohus enda poolt hagita menetluses nimetatud
likvideerija üle järelevalvet. Kohus võib selleks muu hulgas anda isikule ülesannete täitmise
korraldusi ja nõuda temalt aruannet ülesannete täitmise kohta. Isik võib küsida kohtult
ülesannete täitmise kohta selgitusi. Pärast ülesannete täitmist tuleb kohtule esitada selle kohta
aruanne, kui kohus ei määra teisiti.

                                                                                                2
Eeltoodust lähtudes tuleb likvideerijal teatada kohtule kirjalikult likvideerimismenetluse
lõpetamisest. Juhul kui likvideerimist ei ole lõpetatud hiljemalt 31. märtsiks 2017, tuleb
likvideerijal teatada kohtule põhjused, miks likvideerimist ei ole lõpule viidud ja esitada
aruanne. Aruanne ülesannete täitmise kohta peab sisaldama selgitust ja tõendeid võlgade
sissenõudmise, vara müümise, võlausaldajate nõuete rahuldamise ja allesjäänud vara jaotamise
kohta; põhjendust, miks likvideerimist ei ole lõpule viidud ja kuupäeva, millal
likvideerimismenetlus viiakse lõpule ning likvideerijatele esitatud nõudeavalduste koopiad ja
tõendid likvideerijate poolt teostatud toimingute kohta.
TsMS § 172 lg 6 kohaselt juriidilise isiku sundlõpetamise menetluse ning juriidilise isiku
juhatuse ja nõukogu asendusliikme, audiitori, erikontrolli läbiviija ja likvideerija määramise ja
sellega seotud menetluse kulud kannab juriidiline isik. Kohus võib kulud jätta täielikult või
osaliselt avaldaja või muu isiku kanda, kui see on asjaolusid arvestades õiglane. Kohus leiab,
et menetluskulud tuleb jätta puudutatud isiku kanda.
ÄS § 208 lg 2 sätestab, et kui likvideerija nimetatakse kohtulahendiga, saadab kohus lahendi
äriregistrile kande tegemiseks.


/allkirjastatud digitaalselt/
Piret Rõuk
kohtunik




                                                                                               3
