                                                                                4-15-10507




                        KOHTUMÄÄRUS
Kohus                             Viru Maakohus

Määruse tegemise aeg ja koht      18. aprill 2016, Narva kohtumaja

Toimiku number                    4-15-10507 (930014000732, 930014000306)

Kohtunik                          Astrid Asi (kirjalikus menetluses)

Väärteoasi                        Maksu- ja Tolliameti taotlus rahatrahvi asendamiseks
                                  arestiga Alexander Presnovi suhtes

Süüdlane/võlgnik                  Alexander Presnov
                                  isikukood: 35712183710; elukoht xxx.
Menetlustoiming                   Viru Maakohtu Narva kohtumaja 01.04.2016 määruse
                                  peale esitatud kaebuse läbivaatamine




RESOLUTSIOON

Rahuldada Maksu- ja Tolliameti määruskaebus.

Tühistada osaliselt Viru Maakohtu Narva kohtumaja 01.04.2016 kohtumäärus nr 4-15-
10507, st osas, millega rahuldati Maksu-ja Tolliameti taotlus asendada Alexander
Presnovile Maksu-ja Tolliameti tollikorralduse osakonna 25.04.2014 üldmenetluse otsusega
väärteoasjas nr 930014000732 määratud rahatrahv arestiga.
Tühistatud osas teha uus määrus, millega jätta kohtuasja nr 4-15-10507 raames läbi
vaatamata Maksu- ja Tolliameti taotlus väärteoasjas nr 930014000732 määratud
rahatrahvi asendamiseks, kuna sama taotlus on juba lahendatud kohtuasjas nr 4-15-10505
Viru Maakohtu Narva kohtumaja 07.01.2016 kohtumäärusega.

Ülejäänud osas     jätta 01.04.2016 kohtumäärus muutmata. Alexander Presnov on
kohustatud sooritama 01.04.2016 kohtumääruse järgi 8 (kaheksa) tundi üldkasulikku tööd.

Käesolev määrus edastada Alexander Presnovile, Maksu- ja Tolliametile ning Politsei- ja
Piirivalveameti Ida prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

                                                                                       1(3)
                                                                                    4-15-10507

Asjaolud

Alexander Presnovi karistati Maksu- ja Tolliameti 10.03.2014 üldmenetluse otsusega
väärteoasjas nr 930014000306 Tolliseaduse § 73 lg 1 järgi rahatrahviga 85 trahviühikut, so 340
eurot. Kohtuvälise menetleja otsus on jõustunud.

Samuti karistati Aleksandr Presnovi Maksu- ja Tolliameti 25.04.2014 üldmenetluse otsusega
väärteoasjas nr 930014000732 tolliseaduse § 73 lg 1 järgi rahatrahviga 65 trahviühikut, so 260
eurot. Kohtuvälise menetleja otsus jõustus 10.05.2014.

Maksu- ja Tolliamet esitas 03.12.2015 Viru Maakohtule avaldused nimetatud rahatrahvide
asendamiseks arestiga.
Viru Maakohtu Narva kohtumaja 01.04.2016 kohtumäärusega nr 4-15-10507 rahuldati Maksu- ja
Tolliameti 03.12.2015 taotlused asendada Alexander Presnovile määratud rahatrahvid arestiga
ning Alexander Presnovile Maksu- ja Tolliameti 25.04.2014 üldmenetluse otsusega väärteoasjas
nr 930014000732 ja 10.03.2014 üldmenetluse otsusega väärteoasjas nr 930014000306 määratud
rahatrahvid asendati 15 tunni üldkasuliku tööga. KarS § 69 lg 3 alusel määrati üldkasuliku töö
tegemise tähtajaks 4 kuud alates kohtumääruse jõustumisest. Kohtumäärus ei ole veel jõustunud.

08.04.2016 esitas Maksu- ja Tolliamet kohtule pöördumise (allkirjastatult laekus pöördumine
kohtusse 14.04.2016), milles palutakse kontrollida asenduskaristuste määramist, kuna Alexander
Presnovile väärteoasjas nr 930014000732 määratud trahv on Maksu- ja Tolliameti 03.12.2015
taotluse alusel asendatud üldkasuliku tööga kahel korral - 07.01.2016 ja 01.04.2016
kohtumäärustega.


Maakohtu seisukoht

Tutvunud Maksu- ja Tolliameti pöördumisega, leiab kohus, et sisuliselt on tegemist
kohtulahendile esitatud määruskaebusega VTMS 16. ptk tähenduses ning maakohus vaatab seda
läbi VTMS §-s 195 sätestatud korras.

Pöördumises nimetatud asjaolude kontrollimisel tuvastas kohus, et Maksu- ja Tolliameti
03.12.2015 taotlus asendada väärteoasjas nr 930014000732 määratud rahatrahv arestiga on kohtu
kantseleis jagatud ekslikult korduvalt kahe erineva kohtuasjana vastavalt nr 4-15-10505 ja 4-15-
10507 ning need jagati erinevate kohtunike menetlusse.
Neil asjaoludel tekkis olukord, kus ühes ja samas väärteoasjas määratud rahatrahvi arestiga
asendamise taotlust on vaadatud sisuliselt läbi kahel korral ning koostatud kaks kohtulahendit.
Esimene neist 07.01.2016 kohtuasjas nr 4-15-10505 ning teine 01.04.2016 kohtuasjas nr 4-15-
10507.

KarS § 2 lg 3 sätestab, et sama süüteo eest ei või kedagi karistada mitu korda. Kohtu hinnangul
tuleb sama põhimõtet rakendada ka KarS §-s 72 alusel karistuse asendamisel. Ehk teisisõnu,
sama süüteo eest mõistetud karistust ei või mitmel korral asendada. Samuti on alusetu sama
taotluse korduv lahendamine erinevate kohtuasjade raames.
Seega kohtuasjas nr 4-15-10507 pidanuks jätma Maksu- ja Tolliameti 03.12.2015 taotluse
väärteoasjas nr 930014000732 määratud rahatrahv arestiga asendamiseks läbi vaatamata, kuna
sama taotlus oli juba lahendatud kohtuasjas nr 4-15-10505.

Eelnevast tulenevalt leiab kohus, et Maksu- ja Tolliameti kaebus on põhjendatud.



                                                                                           2(3)
                                                                                4-15-10507
VTMS § 195 lg 2 sätestab, et juhul, kui vaidlustatud kohtumääruse teinud kohtukoosseis peab
määruskaebust põhjendatuks, tühistab ta vaidlustatud kohtumääruse oma määrusega ja vajaduse
korral teeb uue määruse. Vaidlustatud kohtumääruse tühistamisest ja uue määruse tegemisest
teatatakse viivitamata kaebuse esitajale.

Lähtudes eeltoodust ja juhindudes VTMS §-st 194 ja § 195 lg-st 2 tühistab kohus osaliselt Viru
Maakohtu Narva kohtumaja 01.04.2016 kohtumääruse nr 4-15-10507, st osas millega rahuldati
Maksu- ja Tolliameti 03.12.2015 taotlus ning Alexander Presnovile väärteoasjas nr
930014000732 määratud rahatrahv asendati 7 päeva arestiga ja arest omakorda 7 tunni
üldkasuliku tööga.
Tühistatud osas tuleb teha uus määrus, millega jätta läbi vaatamata Maksu- ja Tolliameti taotlus
väärteoasjas nr 930014000732 määratud rahatrahvi asendamiseks, kuna sama taotlus on juba
lahendatud kohtuasjas nr 4-15-10505 Viru Maakohtu Narva kohtumaja 07.01.2016
kohtumäärusega.
Ülejäänud osas tuleb 01.04.2016 kohtumäärus jätta muutmata ning Aleksander Presnov on
01.04.2016 kohtumääruse järgi kohustatud sooritama 8 tundi üldkasuliku tööd.

(allkirjastatud digitaalselt)

Astrid Asi
Kohtunik




                                                                                           3(3)
