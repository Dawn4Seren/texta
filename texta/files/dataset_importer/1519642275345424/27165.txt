                                                                                 2-15-121271




                        KOHTUMÄÄRUS
Kohtuasja number                 2-15-121271
Määruse tegemise aeg ja koht     05. jaanuar 2016, Jõhvi
Kohus                            Viru Maakohus
Kohtunik                         Tarmo Tina
Kohtuasi                         OÜ Kiviõli Vesi avaldus L. P. vastu võlgnevuse 4500 euro
                                 ja viivise nõudes
Menetlustoiming                  Avalduse menetlusse võtmisest keeldumine
Menetlusosalised ja esindajad    Avaldaja: OÜ Kiviõli Vesi (RK xxx, asukoht Vabaduse pst.
                                 23, Kiviõli)
                                 Avaldaja lepinguline esindaja: Jevgenia Klimina (e-post
                                 info@condorinkasso.ee )
                                 Võlgnik: L. P. (IK xxx, elukoht xxx)


RESOLUTSIOON

   1. Keelduda OÜ Kiviõli Vesi avalduse L. P. vastu võlgnevuse nõudes menetlusse
      võtmast.

   2. Saata määrus avaldaja esindajale teadmiseks.

EDASIKAEBAMISE KORD
Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest.

ASJAOLUD

Pärnu Maakohtu 17.12.2015 määrusega lõpetati maksekäsu kiirmenetlus ning anti avaldaja nõue
võlgniku vastu üle Viru Maakohtule menetluse jätkamiseks hagimenetluses.

Viru Maakohtu 17.12.2014 määrusega jäeti avaldus käiguta ja anti tähtaeg 14 päeva nõuetekohase
hagiavalduse esitamiseks ja täiendava riigilõivu tasumiseks.

Kohtumäärus toimetati avaldaja esindajale, Jevgenia Kliminale, kätte AET’is 17.12.2014 kell
13.47. Avaldaja ei ole tähtaegselt puudusi kõrvaldanud.




                                                                                         1(2)
                                                                                     2-15-121271

KOHTUMÄÄRUSE PÕHJENDUSED

Kohus, tutvunud esitatud avaldusega, leiab et avaldus võlgnevuse nõudes tuleb jätta menetlusse
võtmata.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus ei
vasta vorminõuetele või on esitatud muude puudustega, mida saab kõrvaldada, muu hulgas kui
tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

Avaldajale määrati tähtaeg – 14 päeva – puuduste kõrvaldamiseks, so, nõuetekohase hagiavalduse
esitamiseks ja täiendava riigilõivu tasumiseks. Avaldajat hoiatati, et tähtajaks puuduste
kõrvaldamata jätmise korral jäetakse avaldus menetlusse võtmata. Puuduste kõrvaldamiseks
tähtaeg oli 31.12.2015.

Avaldaja ei kõrvaldanud puudusi kohtu määratud tähtajaks ja seega tuleb hagi menetlusse
võtmisest keelduda.

Eelpooltoodu alusel ja juhindudes TsMS §-st 340¹ lg 2, 487 lg 3 keeldub kohus avaldust
menetlusse võtmast.



Tarmo Tina
Kohtunik
/allkirjastatud digitaalselt/




                                                                                             2(2)
