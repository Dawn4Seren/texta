                       KOHTUMÄÄRUS


Kohus                            Harju Maakohus

Määruse tegemise aeg ja koht     13.06.2016.a Tallinn, Liivalaia kohtumaja

Kohtuasja nr                     1-08-696

Kohtunik                         Eha Popova

Kohtuistungisekretär             Julia Senkevitš

Tõlk                             Natalia Senkevitš

Kohtuasi                         Vangla materjalid Nikolai Zaenchuki tingimisi enne
                                 tähtaega vangistusest vabastamiseks

Süüdimõistetu                    Nikolai Zaenchuk (ik 37512240249) viibib Vanglas


Kohtuistungi toimumise aeg,      06.06.2016.a Tallinn     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Nikolai Zaenchuk karistuse kandmisest tingimisi enne tähtaega katseajaga
6 (kuus) kuud.

2. KarS § 76 lg 5 alusel allutada Nikolai Zaenchuk katseaja lõpuni KarS §-s 75
sätestatud käitumiskontrollile ning kohustada teda järgima KarS § 75 lg 1 p 1 -6
sätestatud kontrollnõudeid:
    1) elama kohtu määratud alalises elukohas xxx;
    2) ilmuma        kriminaalhooldaja       määratud      ajavahemike      järel
       kriminaalhooldusosakonda registreerimisele;
   3) alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks
      ja väljaspool Eesti territooriumi viibimiseks.

3. Kohaldada Nikolai Zaenchuki suhtes käitumiskontrolli ajal KarS § 75 lg 2 p 4 ja 7
sätestatud kohustusi:
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- mitte suhelda talle teadaolevalt kriminaalkorras karistatud isikutega.

4. Nikolai Zaenchukile määratud katseaja ja käitumiskontrolli kulgemist arvestada
alates kohtumääruse jõustumisest.

5.   Määrata    Nikolai   Zaenchuk          kriminaalhooldaja Vangla Lääne-Harju
kriminaalhooldusosakonna juhataja          määramisel ja saata määrus täitmiseks
kriminaalhooldusosakonnale.

6. Nikolai Zaenchuk vabastada määruse jõustumisel.

Määrus saata teadmiseks vanglale, prokurörile ja süüdimõistetule.


Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Nikolai Zaenchuki tingimisi enne
tähtaega vangistusest vabastamiseks.

Nikolai Zaenchuk tunnistati süüdi Harju Maakohtu 28.05.2008.a kohtuotsusega KarS § 334
lg 2 p 1 järgi teda karistati vangistusega 1 aasta 3 kuud. KarS § 65 lg 2 alusel suurendati
mõistetud karistust Linnakohtu 02.10.2003 otsusega mõistetud karistuse ärakandmata osa –
vangistus 1 aasta 3 kuud ja 24 päeva - võrra ning liitkaristuseks mõisteti vangistus 2 aastat
6 kuud ja 24 päeva. KarS § 68 lg 1 alusel arvestati kantuks eelvangistuses viibitud aeg,
ärakandmata karistuseks mõisteti vangistus 2 aastat 6 kuud ja 1 päev. Karistuse kandmise
algust määrati arvestada alates Soome Vabariigis alustatud kriminaalmenetluse lõppemisest
ja Nikolay Zaenchuki Eesti Vabariiki käesoleva kohtuotsuse täitmiseks toimetamisest.
Kohtuotsus jõustus 13.06.2008.a.
Harju Maakohtu 15.05.2014.a määrusega loeti KarS § 68 lg 1 alusel Nikolay Zaenchukile
Harju Maakohtu 28.05.2008.a kohtuotsusega 1-08-696 karistuseks mõistetud ja

                                                                                           2
ärakandmisele kuuluva karistusaja hulka vahi all viibitud aeg 26.05.2008.a kuni 03.06.2008.a,
s.o 9 päeva vangistust.
Karistuse kandmise algus oli 05.05.2014 ja lõpp on 27.10.2016.

Nikolay Zaenchuki kohta kinnipidamisasutuses koostatud iseloomustusest nähtub, et
vangistuse ajal on kinnipeetav osalenud riigikeele õppes, läbis sotsiaalprogrammi
„Sotsiaalsete oskuste treening“, õppis aianduse eriala. Kinnipeetaval on 2
distsiplinaarkaristust.

Nikolay Zaenchuki kohta kriminaalhoolduses koostatud arvamusest nähtub, et
vabanemisel asub ta elama XXX asuvasse korterisse, kus elab tema abikaasa. Vabanemisel
on garanteeritud töökoht OÜ-s XXX.

Nikolai Zaenchuk      soovib vabaneda tingimisi enne tähtaega. Kriminaalkorras karistatud
kolm korda. Karistust kannab liitkaristust KarS § 334 eest. Elama asub enda pere juurde
XXX. Korter kuulub talle ja abikaasale. Abikaasa on nõus sellega, et sinna elama asub.
Töökoht on olemas ettevõttes OÜ XXX. On teadlik kuue kuulisest katseajast ja on nõus
lisakohustustega. Elamisloa osas selgitas süüdimõistetu, et on esitanud elamisloa taotluse,
kuid Migratsiooniametist teatati, et seni kuni ta viibib vanglas, ei saa elamisluba pikendada.
Abiprokurör Silja Seeder edastas kirjalikult arvamuse, mille kohaselt abiprokurör ei toeta
Nikolai Zaenchuki tingimisi ennetähtaegset vabastamist. Nikolai Zaenchuk kannab karistust
KarS § 334 lg 2 p 1 järgi, tekitas pankadele varalised kahjud, kasutades võltsitud pangakaarte,
kohtu poolt mõisteti liitkaristus KarS § 65 lg 2 alusel. Samuti on prokurörile laekunud info, et
Nikolai Žaenchukil puudub kehtiv elamisluba, mistõttu ei ole tema puhul ennetähtaegse
vabanemise korral võimalik teostada kriminaalhooldust. Kuivõrd Nikolai Zaenchukil puudub
vabanemisel seaduslik alus Eesti Vabariigis viibimiseks, siis ei saa täita käitumiskontrolli
nõudeid. Vangistuse jooksul on kaks kehtivat distsiplinaarkaristust. Kõik need nimetatud
asjaolud ei anna prokurörile põhjust toetada ennetähtaegset vabastamist.

Kohus, tutvunud esitatud materjalide ja prokuröri kirjaliku seisukohaga ning ära kuulanud
kinnipeetava ja kaitsja arvamuse, leiab, et Nikolai Zaenchuki võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdlasele kaasa tuua
tingimisi enne tähtaega karistusest vabastamine. Seega võtab kohus taotluse läbivaatamisel
arvesse kõik Nikolai Zaenchuki isikut iseloomustavad andmed – tema käitumist nii kuriteo
toimepanemisele eelnenud ajal, sellel ajal ning sellele järgnenud perioodil.

Kinnipeetav kannab karistust võltsitud maksevahendi kasutamise eest.

Antud juhul peab kohus põhjendatuks kinnipeetava vangistusest tingimisi ennetähtaegselt
vabastada. Kohus arvestab, et kinnipeetav on mõistetud karistusest ära kandnud rohkem kui
2 aastat vangistust. Kohus arvestab, et kinnipeetava püüdlemist õiguskuuleka elu poole
kinnitab tema resotsialiseeriv tegevus vangistuse ajal – osalemine tööhõives ja eriala
õppimine. Vangla toetab Nikolai Zaenchuki tingimisi ennetähtaegset vabastamist.




                                                                                              3
Kohus usub, et praegune vangistus on pannud Nikolai Zaenchuki mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on
enda õigusvastasest käitumisest ka vajalikud järeldused teinud. Kohus leiab, et kinnipeetavale
võib anda võimaluse näidata, et ta on suuteline õiguskuulekalt käituma.

Kohtu hinnangul võimaldab Nikolai Zaenchuki tingimisi ennetähtaegne vabastamine
kohaldada tema üle käitumiskontrolli ning seeläbi teostada järelevalvet väljaspool
kinnipidamisasutust, kindlustamaks positiivseid muutusi, andes samas talle võimaluse
tõestada, et ta on asunud paranemise teele ning on võimeline edaspidi järgima seaduskuulekat
eluviisi. Katseajal on võimalik hinnata kinnipeetava püüdlusi oma elu korraldamisel, samuti
kehtivate tavade ja reeglite järgimisel. Kriminaalhooldusseaduse § 1 lg 1 kohaselt valvatakse
kriminaalhoolduse käigus kriminaalhooldusaluse käitumise ja temale kohtu või prokuröri
poolt pandud kohustuste täitmise järele ning soodustatakse kriminaalhooldusaluse sotsiaalset
kohanemist eesmärgiga mõjutada teda hoiduma kuritegude toimepanemisest.

Pärast vabanemist on Nikolai Zaenchukil olemas kindel elu- ja töökoht ning lähedaste toetus
ning kriminaalhooldusega on nõustunud ka Nikolai Zaenchuk, saades aru selle vajalikkusest
ja kasulikkusest oma edasise elu korraldamisel. Kõik need asjaolud aitavad kohtu hinnangul
kaasa kinnipeetava edaspidisele õiguskuulekale käitumisele ning ühiskonnas aktsepteeritavate
hoiakute ja tõekspidamiste omaksvõtmisel. Kohus usub, et süüdimõistetu on nüüdseks teinud
karistusest vastavad järeldused ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik




                                                                                            4
