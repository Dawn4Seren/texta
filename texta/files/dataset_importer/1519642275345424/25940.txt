                                                                                      1-15-10737




                             KOHTUOTSUS
                                  EESTI VABARIIGI NIMEL
 Kohus                           Viru Maakohus
 Otsuse tegemise aeg ja koht     19. jaanuar 2016, Jõhvi kohtumaja
 Kriminaalasja number            1-15-10737 (15244001321)
 Kohtunik                        Deniss Minzatov
 Kohtuistungi sekretär           Piret Juuse
 Tõlk                            Svetlana Hamaza
 Prokurör                        Kristiina Erte
 Kriminaalasi                    Dmitri Tsõganovi süüdistuses KarS § 424 järgi
                                 kokkuleppemenetluses
 Süüdistatav                     Dmitri Tsõganov isikukood 38312012217,
                                 kodakondsuseta, keskharidus, emakeel - vene keel, xxx elukoht
                                 xxx, kehtivaid kriminaalkaristusi ei ole

 Asja läbivaatamise kuupäev      19.01.2016 avalikul kohtuistungil
 RESOLUTSIOON             Juhindudes KrMS § 130, § 247-§ 249, § 313, § 315-§ 319, § 432 kohus
                                          OTSUSTAS:
1. Süüdi tunnistada Dmitri Tsõganov kuriteo toimepanemises KarS § 424 järgi ning mõista
   temale karistuseks 3 (kolm) kuud vangistust.

2. KarS § 73 lg 1 ja 3 alusel mitte pöörata vangistus täielikult täitmisele kui Dmitri Tsõganov ei
   pane 18-kuulise katseaja kestel toime uut tahtlikku kuritegu.
   Katseaja algus alates 19.01.2016.

3. Vastavalt KarS § 50 lg 1 mõista lisakaristus ja võtta Dmitri Tsõganov´ilt ära mootorsõiduki
   juhtimisõigus 3 (kolmeks) kuuks.
   Lisakaristuse kandmise algus on alates kohtuotsuse jõustumise tähtajast. Vastavalt
   Liiklusseaduse § 127 on Dmitri Tsõganov kohustatud 5 (viie) tööpäeva jooksul alates
   kohtuotsuse jõustumisest loovutama oma juhiloa Maanteeametile

4. Välja mõista Dmitri Tsõganov´ilt riigituludesse kriminaalmenetluse kulud:
   645 eurot sundraha
   120 eurot kaitsjatasu
   Kokku 765 (seitsesada kuuskümmend viis) eurot.

5. Dmitri Tsõganov´il tasuda kriminaalmenetluse kulud 765 eurot 12-kuulise tähtaja alates
   kohtuotsuse jõustumise tähtajast Maksu- ja Tolliameti arveldusarvele:
   SEB pangas nr EE351010052031000004
   Swedbank nr EE502200221014193355
                                                                                              1(3)
                                                                                        1-15-10737
   Nordea pangas nr EE401700017002872300
   Danske Bank nr EE873300333499990003.
   Maksekorraldusele märkida viitenumber 99916700002584
   ning selgitus „Dmitri Tsõganov 1-15-10737 kriminaalmenetluse kulud“.
   Kui rahalised nõuded pole täies ulatuses tähtaegselt tasutud suunatakse nõuded
   täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtuotsuse peale on kohtumenetluse poolel õigus esitada apellatsioon Tartu Ringkonnakohtule
kui tegemist on kokkuleppemenetlust reguleerivate normide või kriminaalmenetlusõiguse olulise
rikkumisega KrMS § 339 lg 1 mõistes (KrMS § 318 lg 3 p 4, lg 4). Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse Tartu Ringkonnakohtule kirjalikult viieteistkümne päeva jooksul
alates kohtuotsuse ärakirja kättesaamisest.

ASJAOLUD

Dmitri Tsõganovile on esitatud süüdistus selles, et tema 23.10.2015.a. kella 12.49 paiku juhtis
Ida-Virumaal, Toila vallas, Tallinn-Narva mnt 176. kilomeetril mootorsõidukit xxx reg nr xxx
xxx ja kellel tuvastati tõendusliku alkomeetriga Dräger Alcotest 7110 EST, seeria nr ARBK-0027
alkoholi sisaldus 1,44 mg/l +/- 0,14 mg/l ja lõplikuks mõõtetulemuseks 1,30 mg/l kohta
väljahingatavas õhus ning keda vastavalt Liiklusseaduse § 69 lg 2 p 1 sätetele loetakse
alkoholijoobes olevaks isikuks.

Oma tegevusega pani Dmitri Tsõganov toime mootorsõiduki juhtimise joobeseisundis, s.o KarS
§ 424 järgi kvalifitseeritava kuriteo.

Süüdistatava, tema kaitsja ja prokuröri vahel sõlmitud kokkuleppe kohaselt nõuab prokurör
kohtus Dmitri Tsõganovi süüditunnistamist KarS § 424 järgi ning palub mõista karistuseks
rahalise karistuse 3 kuud vangistust.
KarS § 73 lg 1 alusel, arvestades kuriteo asjaolusid ja süüdlase isikut, mõistetud karistus jätta
tingimisi kohaldamata. Karistust mitte pöörata täitmisele, kui süüdimõistetu ei pane kohtu
määratud katseajal toime uut tahtlikku kuritegu.
KarS § 73 lg 3 alusel määrata katseajaks 1 aasta 6 kuud.
KarS § 50 lg 1 p 1 alusel nõuab prokurör kohtus Dmitri Tsõganovile lisakaristusena
mootorsõiduki juhtimise õiguse äravõtmist 3 (kolmeks) kuuks.

Kohtuistung

Kohtuistungil tegi kohus kindlaks, et süüdistatav on kokkuleppest aru saanud ja nõustub sellega.
Süüdistatav on selgitanud, et kokkulepet sõlmides väljendas ta oma tõelist tahet. Kõik
menetlusosalised jäid kohtuistungil sõlmitud kokkuleppe juurde ja taotlesid selle kinnitamist
kohtu poolt.

KOHTU SEISUKOHT

Kohus leiab, et süüdistatav Dmitri Tsõganov on kokkulepet sõlmides väljendanud oma tõelist
tahet ja kriminaalasja menetlemisel on järgitud kokkuleppemenetlust reguleerivaid sätteid ning
seega tuleb Dmitri Tsõganov süüdi tunnistada KarS § 424 järgi kvalifitseeritava kuriteo
toimepanemises ning mõista temale karistus vastavalt kokkuleppele.
                                                                                          2(3)
                                                                                   1-15-10737
Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. KrMS § 175 lg 1 p-dest 4 ja 9 tulenevalt menetluskulud on määratud kaitsjale
määratud tasu ja kulud ja süüdimõistva kohtuotsusega kaasnev sundraha.

KrMS § 179 lg 1 p 2 kohaselt teise astme kuriteos süüdimõistmise korral on süüdimõistva
kohtuotsusega kaasneva sundraha suurus 1,5 kuupalga alammäära. 2016.aastaks kehtestatud
kuupalga alammäära suurus on 430 eurot. Seega sundraha suurus teise astme kuriteo puhul on
645 eurot (430*1,5=645).

KrMS § 180 lg 1 alusel tuleb Dmitri Tsõganovilt välja mõista riigituludesse menetluskulud, s.o,
kaitsjatasu 120 eurot ja sundraha. Menetluskulud tasuda 12 kuulise tähtaja jooksul.


/allkirjastatud digitaalselt/
Deniss Minzatov
kohtunik




                                                                                          3(3)
