                                                                                         1

                                                                  Väärteoasi nr 4-16-2479




                           KOHTUMÄÄRUS

Kohus                             Viru Maakohus

Määruse tegemise aeg ja koht      12.04.2016, Rakvere kohtumaja

Väärteoasja number                4-16-2479

Kohtunik                          Heli Väinaste

Kohtuistungi sekretär             Enjar Malm

Tõlk                              Irina Ogurova


Avaldus                           Eesti Vabariigi (Maksu- ja Tolliameti kaudu) avaldus
                                  Vjatšeslav Zavjalov’ile väärteoasjas nr 930015000297
                                  määratud rahatrahvi asendamiseks arestiga


Asja läbivaatamise kuupäev        12.04.2016


Resolutsioon

Rahuldada Eesti Vabariigi (Maksu- ja Tolliameti kaudu - registrikood 70000349 Lõõtsa 8a,
15176 Tallinn) avaldus 29.03.2016 ning asendada Maksu- ja Tolliameti 09.03.2015 otsusega
nr 930015000297/2 väärteoasjas nr 930015000297 VJATŠESLAV ZAVJALOV’ile
(isikukood 39008122216, elukoht xxxx, töövõimetuspensionär töövõimekaotusega 60%,
telefon xxxx) TS § 73 lg 1 järgi määratud rahatrahv 40 trahviühikut, s.o 160 (ükssada
kuuskümmend) eurot 4 (nelja) päevase arestiga.

KarS § 69 lg 1,3 alusel asendada Vjatšeslav Zavjalov’ile mõistetud arest 5 (viie) tunni
üldkasuliku tööga, mille tegemise tähtajaks määrata 2 (kaks) kuud alates kohtumääruse
jõustumisest.

Määruse väljatrükk saata täitmiseks Politsei- ja Piirivalveameti Ida prefektuurile ning
teadmiseks Maksu- ja Tolliametile.
                                                                                             2



Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Eesti Vabariik (Maksu- ja Tolliameti kaudu) esitas 30.03.2016 Viru Maakohtule avalduse
ühes lisadega Vjatšeslav Zavjalovile väärteoasjas nr 930015000297 määratud rahatrahvi
asendamiseks arestiga.

Maksu- ja Tolliameti 09.03.2015 otsusega nr 930015000297/2 väärteoasjas nr 930015000297
määrati Vjatšeslav Zavjalovile TS § 73 lg 1 järgi karistuseks rahatrahv 40 trahviühikut, s.o
160 (ükssada kuuskümmend) eurot. Trahviotsus on võlgnikule VTMS § 70 lg-st 4 tulenevalt
kättetoimetatuks loetud 09.03.2015. Kohtuvälise menetleja otsus jõustus 24.03.2015. Seisuga
29.03.2016 on võlgnikul trahv summas 160 eurot täielikult tasumata. Vjatšeslav Zavjalovit
peaks iseloomustama ka asjaolu, et MTA-le on laekunud tema kohta kolme kohtutäituri
arestinõuded kokku summas 2788,55 eurot. Maksuhalduril ei ole õnnestunud peale
trahviotsuse koostamist võlgnikuga kontakti saada (telefon on välja lülitatud). Maksuhaldur
on kontrollinud võlgniku vara olemasolu. Vjatšeslav Zavjalov ei oma registervara, millele
oleks võimalik sissenõuet pöörata. Tema pangakontod on arestitud alates 13.04.2015, kuid
arestimise tulemusena laekumisi rahatrahvi nõude katteks toimunud ei ole. Võlgnikule
tehakse igakuiseid väljamakseid keskmiselt 180,97 eurot kuus Sotsiaalkindlustusametist.
MKS § 131 lg 3 kohaselt ei kuulu füüsilise isiku maksuvõla sissenõudmisel või tema
pangakonto arestimisel maksuhalduri poolt igakuisele sissenõudmisele ega arestimisele ühe
kuupalga alammäära suurune summa võlgniku ja iga tema ülalpeetava perekonnaliikme kohta.
Maksuhalduri hinnangul on nimetatud rahatrahvi nõude täitmine eelpool toodud põhjustel
võimatu.

Võlgnik Vjatšeslav Zavjalov kinnitas kohtuistungil, et tal puuduvad rahalised vahendid
rahatrahvi koheseks tasumiseks. Vjatšeslav Zavjalov palus talle asenduskaristusena mõistetav
arest asendada üldkasuliku tööga.

VTMS § 211 lg 1 järgi maakohus teeb sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega
ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS §-s 69
sätestatud korras.

KarS § 72 lg 2 kohaselt rahatrahvi kümnele trahviühikule vastab üks päeva aresti.

KarS § 69 lg 1 sätestab, et kohus võib aresti või kuni kaheaastast vangistust mõistes või
käesoleva seadustiku §-s 73 või 74 sätestatud korras tingimisi kohaldatud vangistust täitmisele
pöörates asendada selle üldkasuliku tööga. Ühele päevale arestile või vangistusele vastab üks
                                                                                             3

tund üldkasulikku tööd, mida ei mõisteta vähem kui viis tundi. Arest või vangistus
asendatakse üldkasuliku tööga üksnes süüdlase nõusolekul. KarS § 69 lg 3 kohaselt
üldkasuliku töö mõistmisel määrab kohus selle tegemise tähtaja, mis ei või ületada kuritegude
puhul kahtekümmend nelja kuud ning väärtegude puhul kahtteist kuud.

Kohus, tutvunud kohtule esitatud avalduse ja selle lisadega, kuulanud ära võlgniku Vjatšeslav
Zavjalovi, leiab, et esitatud avaldus on seaduslikul alusel põhjendatult esitatud ja kuulub
rahuldamisele. Vjatšeslav Zavjalovil puuduvad rahalised vahendid rahatrahvi tasumiseks,
samuti puudub tal vara, millele sissenõuet pöörata.

Arvestades eeltoodut, asendab kohus KarS § 72 alusel Vjatšeslav Zavjalovile Maksu- ja
Tolliameti 09.03.2015 otsusega nr 930015000297/2 väärteoasjas nr 930015000297 TS § 73 lg
1 järgi määratud rahatrahvi 40 trahviühikut, s.o 160 (ükssada kuuskümmend) eurot 4 päevase
arestiga. KarS § 69 lg 1,3 alusel asendab kohus Vjatšeslav Zavjalovile mõistetud aresti 5 tunni
üldkasuliku tööga, mille tegemise tähtajaks määrab 2 kuud alates kohtumääruse jõustumisest.

/allkirjastatud digitaalselt/

Heli Väinaste
Kohtunik
