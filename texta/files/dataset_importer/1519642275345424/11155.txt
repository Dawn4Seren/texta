                             KOHTUMÄÄRUS
Kohtu nimetus                      Harju Maakohus
Kohtunik                           Toomas Ventsli
Kohtujurist                        Allar Kirikmäe
Määruse tegemise aeg ja koht       05. juuli 2016. a, Tallinn, Kentmanni kohtumaja
Tsiviilasja number                 2-16-2772
Tsiviilasi                         OÜ XXXXhagi Danske Bank A/S Eesti filiaali vastu
                                   täiteasjas nr 024/2016/194 sundtäitmise lubamatuks
                                   tunnistamise nõudes
Menetlustoiming                    Kompromissi kinnitamine, menetluse lõpetamine, poole
                                   menetluses tasutud riigilõivu tagastamine
Menetlusosalised ja nende
esindajad
Hageja                             OÜ XXXX(registrikood XXXX, aadress XXXX)
                                   Lepinguline esindaja advokaat Ahti Kuuseväli (elektronpost
                                   ahti.kuusevali@heta.ee)
Kostja                             Danske Bank A/S Eesti filiaal (registrikood 11488826,
                                   aadress Narva mnt 11, 15015 Tallinn)
                                   Lepinguline esindaja vandeadvokaat Helmeri Indela
                                   (elektronpost helmeri@indela.ee)
Menetluse liik                     Kirjalik menetlus
RESOLUTSIOON
   1. Kinnitada kohtuistungit pidamata OÜ XXXX(registrikood XXXX) ja Danske Bank A/S
       Eesti filiaali (registrikood 11488826) vahel sõlmitud kompromiss, mille tingimused on
       järgmised:
   1.1.Pooled on kokku leppinud, et poolte vahel 21.01.2009 sõlmitud laenulepingu nr XXXX
       alusel saadud laenu tagastamise tähtaeg saabus 01.10.2015.a (esimesel oktoobril kahe
       tuhande viieteistkümnendal aastal) ning pooled ei ole sõlminud mistahes kokkuleppeid,
       millega oleks pikendatud laenu tagastamise tähtaega;
   1.2.Pooled on kokku leppinud, et poolte poolt majandustegevuses sõlmitud laenulepingu nr
       XXXX põhitingimustes kokkulepitud viivitusintressimäär 0,3% (null koma kolm protsenti)
       päevas arvestatuna tagastamata laenusummalt on mõistlik ning vastab poolte ühisele
       tegelikule tahtele;
   1.3.Pooled on kokku leppinud, et OÜ XXXX(registrikood XXXX) võlgneb 14.06.2016.a
       (neljateistkümnenda juuni kahe tuhande kuueteistkümnenda aasta) seisuga laenulepingu nr
       XXXX alusel Danske Bank A/S Eesti filiaalile (registrikood 11488826) kokku 321 066,33
       (kolmsada kakskümmend üks tuhat kuuskümmend kuus koma kolmkümmend kolm) eurot,
       millest 180 000 (ükssada kaheksakümmend tuhat) eurot on tagastamata laenusumma, 589,18
       (viissada kaheksakümmend üheksa koma kaheksateist) eurot sissenõutavaks muutunud
       intressid, 136 933,12 (ükssada kolmkümmend kuus tuhat üheksasada kolmkümmend kolm

                                                                                         1 (3)
    koma kaksteist) eurot sissenõutavaks muutunud viivised, 376,83 (kolmsada seitsekümmend
    kuus koma kaheksakümmend kolm) eurot tagatisvara sundkindlustamisega seotud kulud ja
    3167,20 (kolm tuhat ükssada kuuskümmend seitse koma kakskümmend) eurot Danske Bank
    A/S Eesti filiaali (registrikood 11488826) menetluskulud. Eelmises lauses nimetatud
    võlgnevusele lisandub igapäevaselt viivis 0,3% (null koma kolm protsenti) tagastamata
    laenusummalt päevas kuni tagastamata laenusumma täieliku tagastamiseni;
1.4.Pooled on kokku leppinud, et OÜ XXXX(registrikood XXXX) loobub tingimusteta ja
    tagasivõtmatult kõikidest vastuväidetest kohtumääruse resolutsiooni punktis 1.3
    (kompromissilepingu punktis 1.3) sätestatud Danske Bank A/S Eesti filiaali (registrikood
    11488826) rahalisele nõudele ning laenulepingu nr XXXX põhitingimustes kokkulepitud
    viivitusintressimäärale;
1.5.Pooled on kokku leppinud, et OÜ XXXX(registrikood XXXX) loobub tingimusteta ja
    tagasivõtmatult võlaõigusseaduse § 113 lõike 8 alusel viiviste vähendamise nõudeõigusest;
1.6.Pooled on kokku leppinud, et kohtumääruse resolutsiooni punktis 1.3 (kompromissilepingu
    punktis 1.3) sätestatud Danske Bank A/S Eesti filiaali (registrikood 11488826) rahaline nõue
    on sundtäidetav ning kohtutäitur võib Danske Bank A/S Eesti filiaali (registrikood 11488826)
    täitmisavalduse alusel korraldada täiteasja nr 024/2016/194 täitemenetluses kohtumääruse
    resolutsiooni punktis 1.3 (kompromissilepingu punktis 1.3) sätestatud Danske Bank A/S
    Eesti filiaali (registrikood 11488826) rahalise nõude sundtäitmist;
1.7.Pooled on kokku leppinud, et kui OÜ XXXX(registrikood XXXX) tasub hiljemalt
    17.06.2016.a (seitsmeteistkümnendal juunil kahe tuhande kuueteistkümnendal aastal):
1.7.1. Danske Bank A/S Eesti filiaali (registrikood 11488826) arveldusarvele nr
        EE253300338316090007 võlgnevuse summas 204 776,50 (kakssada neli tuhat seitsesada
        seitsekümmend kuus koma viiskümmend) eurot (sealhulgas 180 000 (ükssada
        kaheksakümmend tuhat) eurot tagastamata laenusumma, 589,18 (viissada
        kaheksakümmend üheksa koma kaheksateist) eurot sissenõutavaks muutunud intressid,
        20 643,29 (kakskümmend tuhat kuussada nelikümmend kolm koma kakskümmend
        üheksa)       eurot    viivised   tagastamata      laenusummalt      kuni     17.06.2016.a
        (seitsmeteistkümnenda juunini kahe tuhande kuueteistkümnendal aastal) kahekordses
        seadusjärgses suuruses (16,10% (kuusteist koma kümme protsenti) aastas) arvestatuna,
        376,83 (kolmsada seitsekümmend kuus koma kaheksakümmend kolm) eurot tagatisvara
        sundkindlustamisega seotud kulud ning 3167,20 (kolm tuhat ükssada kuuskümmend
        seitse koma kakskümmend) eurot Danske Bank A/S Eesti filiaali (registrikood 11488826)
        menetluskulud) ja
1.7.2. Tallinna kohtutäituri Arvi Pingi (Pink) ametialasele arveldusarvele kõik täiteasja nr
        024/2016/194 täitekulud summas 8917,36 (kaheksa tuhat üheksasada seitseteist koma
        kolmkümmend kuus) eurot;
        loeb Danske Bank A/S Eesti filiaal (registrikood 11488826) laenulepingust nr XXXX
        tulenevad OÜ XXXX(registrikood XXXX) kohustused nõuetekohaselt täidetuks ning
        esitab Tallinna kohtutäitur Arvi Pinkile avalduse täiteasja nr 024/2016/194 täitemenetluse
        lõpetamiseks;
1.8.Pooled on kokku leppinud, et kui OÜ XXXX(registrikood XXXX) ei täida kohtumääruse
    resolutsiooni punktis 1.7 (kompromissilepingu punktis 1.7) sätestatud kohustusi
    nõuetekohaselt ja hiljemalt 17.06.2016.a (seitsmeteistkümnendal juunil kahe tuhande
    kuueteistkümnendal aastal), kaotab kompromissilepingu punkt 1.7 kehtivuse ning Tallinna
    kohtutäitur Arvi Pink jätkab täiteasja nr 024/2016/194 täitemenetlust, sundtäitmaks
    kohtumääruse resolutsiooni punktis 1.3 (kompromissilepingu punktis 1.3) sätestatud Danske
    Bank A/S Eesti filiaali (registrikood 11488826) rahalist nõuet;
1.9.Pooled on kokku leppinud, et OÜ XXXX(registrikood XXXX) loobub hagist;
1.10.       Pooled on kokku leppinud, et Danske Bank A/S Eesti filiaali (registrikood 11488826)
    menetluskulud summas 3167,20 (kolm tuhat ükssada kuuskümmend seitse koma
    kakskümmend) eurot jäävad OÜ XXXX(registrikood XXXX) kanda ning need sisalduvad
                                                                                             2 (3)
          kohtumääruse resolutsiooni punktides 1.3 ja 1.7 (kompromissilepingu punktides 1.3 ja 1.7)
          sätestatud OÜ XXXX(registrikood XXXX) rahalises kohustuses. OÜ XXXX(registrikood
          XXXX) menetluskulud jäävad tema enda kanda.
     2.   Lõpetada menetlus tsiviilasjas nr 2-16-2772.
     3.   Tühistada Harju Maakohtu 22.02.2016 kohtumäärusega kohaldatud hagi tagamine.
     4.   Tagastada OÜ-le XXXX(registrikood XXXX) 175 (ükssada seitsekümmend viis) eurot
          XXXXOÜ (registrikood XXXX) poolt 19.02.2016 Rahandusministeeriumi pangakontole
          tasutud riigilõivu 350 eurot arvel.
     5.   Kanda tagastatav riigilõiv 175 (ükssada seitsekümmend viis) eurot XXXXOÜ (registrikood
          XXXX) arveldusarvele nr XXXXXXXXXXXXXX.
     6.   Toimetada kohtumäärus pooltele kätte.
 Menetluskulude jaotus ja
 kindlaksmääramine
     7. Jätta poolte menetluskulud vastavalt kohtumääruse resolutsiooni punktidele 1.3, 1.7 ja 1.10
        hageja kanda ja mitte määrata kindlaks menetluskulude rahalist suurust.
 Edasikaebamise kord
 Kohtumääruse peale ei saa esitada määruskaebust.

Asjaolude kirjeldus, kohtumääruse põhjendused ja seadus, millest kohus juhindus

Harju Maakohtu menetluses on OÜ XXXX(hageja) hagi Danske Bank A/S Eesti filiaali vastu (kostja)
sundtäitmise lubamatuks tunnistamise nõudes. Pooled sõlmisid 17.06.2016 kompromissilepingu.
Pooled taotlevad kohtult selle kinnitamist ja menetluse lõpetamist. Kohtu hinnangul ei esine
tsiviilkohtumenetluse seadustiku (TsMS) § 340 lg-s 3 sätestatud piiranguid kompromissi
kinnitamiseks. Kohus kinnitab kompromissi. Kohus lõpetab menetluse.

Hageja taotleb poole menetluses tasutud riigilõivu tagastamist. Kohtu hinnangul esineb TsMS § 150
lg 2 p 1 sätestatud riigilõivu osalise tagastamise alus. Kohus rahuldab riigilõivu osalise tagastamise
taotlused ning tagastab hagejale poole menetluses tasutud riigilõivust. Kohus määrab vastavalt hageja
taotlusele riigilõivu tagastamise kolmanda isiku kontole.

Kohus jätab menetluskulud vastavalt kompromissis kokkulepitule hageja kanda. Kuivõrd pooled on
leppinud kokku hageja poolt kostjale hüvitatava menetluskulu suuruses ja tasumise korras, ei määra
kohus eraldi kindlaks menetluskulude rahalist suurust.

/allkirjastatud digitaalselt/

Toomas Ventsli
kohtunik




                                                                                                 3 (3)
