                              KOHTUOTSUS
                              EESTI VABARIIGI NIMEL


Kohus                           Viru Maakohus

Otsuse tegemise aeg ja koht     28.juuli 2016, Rakvere kohtumaja

Kriminaalasja number            1-16-6472 (16259000462)

Kohtunik                        Anu Ammer

Kohtuistungi sekretär           Kätlin Koidumäe

Prokurör                        Elle Karm

Kriminaalasi                    Raivo Pihus süüdistatuna           KarS   §   424    järgi
                                kokkuleppemenetluses

Süüdistatav                     RAIVO PIHUS, i.k. 36408275232; elukoht: xxxx;
                                kodakondsus eesti; emakeel-eesti; algharidus; xxxx;
                                varem kriminaalkorras karistatud: Viru Maakohtu
                                15.12.2015 otsusega KarS § 424 järgi vangistus 5 kuud
                                tingimisi katseajaga 1 aasta; tõkend – puudub; kaitsja -
                                Matti Reinsalu (määratud korras)
Kohaldatud õigusnormid          KrMS § 239, 247, 248 lg 1 p 5, 249, 309, 313, 315, 318, 319


RESOLUTSIOON
RAIVO PIHUS süüdi tunnistada KarS § 424 järgi kvalifitseeritava kuriteo
toimepanemises ja karistuseks mõista üks (1) aasta vangistust.

KarS § 65 lg 2 alusel suurendada mõistetud karistust Viru Maakohtu 15.12.2015
otsusega mõistetud ärakandmata karistuse, s.o. 5 kuud vangistust võrra mõistes Raivo
Pihusele liitkaristuseks üks (1) aasta ja viis (5) kuud vangistust.

KarS § 69 lg 1 ja 3 ning § 73 lg 4 alusel asendada vangistus 510 (viiesaja kümne) tunni
üldkasuliku tööga. Üldkasuliku töö tegemise ajaks määrata üks (1) aasta 6 (kuus) kuud.
Üldkasuliku töö tegemise ajaks allutada Raivo Pihus kriminaalhooldaja
käitumiskontrollile ja kohustada teda üldkasuliku töö tegemise ajal järgima KarS § 75
lg 1 toodud kontrollnõudeid:
1) elama kohtu määratud alalises elukohas: xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;

                                                                                          1
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti
territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha
vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2, 8 alusel kohustada Raivo Pihust üldkasuliku töö tegemise ajal mitte
tarvitama     alkoholi    ning    osalema    kriminaalhooldaja      poolt    valitavates
sotsiaalprogrammides.

Üldkasuliku töö tegemise tähtaega arvestada kohtuotsuse jõustumisest.

Mõista Raivo Pihuselt riigituludesse menetluskuluna:
- 430 eurot sundraha KrMS § 175 lg 1 p 9 ja § 179 lg 1 p 2 alusel,
- 120 eurot kaitsjatasu vandeadvokaadi Matti Reinsalu poolt õigusabi osutamise eest
KrMS § 175 lg 1 p 4 alusel.

KarS § 66 lg 1 ja 3 alusel võimaldada menetluskulud kokku summas 550 eurot tasuda
ositi 12 kuu jooksul, tasudes alates kohtuotsuse jõustumisele järgevast kuust igakuiselt
hiljemalt kuu viimaseks kuupäevaks vähemalt 45,83 eurot, kuni menetluskulude lõpliku
tasumiseni viimase osamaksega summas 45,87 eurot.

Menetluskulu osamaksed tasuda Maksu- ja Tolliameti arveldusarvele SEB Pank
EE351010052031000004,   Swedbank   EE502200221014193355,     Nordea   Pank
EE401700017002872300, Danske bank EE873300333499990003. Maksekorraldusele
märkida viitenumber 99916700054118 ning selgitus: „Raivo Pihus, 1-16-6472,
menetluskulu osamakse.“

Kui menetluskulu osamakse pole tähtaegselt tasutud, suunatakse nõue täies ulatuses
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega, samuti KrMS § 318 lg 4 sätestatud juhtudel. Apellatsioon esitatakse Tartu
Ringkonnakohtule kirjalikult 15 (viieteistkümne) päeva jooksul alates otsuse avalikult
teatavakstegemisest.

I SÜÜDISTUS

Raivo Pihust süüdistatakse selles, et tema olles alkoholijoobes, juhtis 18.06.2016.a kella 17.30
paiku Lääne-Virumaal Sõmeru vallas Sõmeru - Katela maanteel mootorsõidukit mopeed xxxx
registreerimisnumbriga xxxx, liikudes Katela asula suunas kuni ta maantee 4. kilomeetril
juhtimiselt kõrvaldati. Raivo Pihuse joove tuvastati tõendusliku alkomeetriga Dräger Alcotest
7110 EST seerianumbriga ARAF-0024, mille mõõtetulemus oli 0,92 mg/l. Vastavalt
Liiklusseaduse § 69 lg 1 ei tohi juht olla joobeseisundis ning vastavalt § 69 lg 2 p 1 loetakse

                                                                                              2
alkoholijoobes olevaks juhti, kelle väljahingatavas õhus on alkoholi 0,75 milligrammi ühe
liitri kohta või rohkem.
Seega Raivo Pihus juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

Kuriteoga tekitatud kahju puudub.
Asitõend – mopeed xxxx tagastatud omanikule.

II KOKKULEPE KARISTUSE LIIGI JA MÄÄRA NING MENETLUSKULUDE
TASUMISE OSAS

Süüdistatav Raivo Pihuse, tema kaitsja ja prokuröri vahel sõlmitud kokkuleppe kohaselt KarS
§ 424 ettenähtud kuriteo toimepanemise eest nõuab prokurör kohtus Raivo Pihuse
süüdimõistmist ja karistamist 1-aastase vangistusega.
KarS § 65 lg 2 alusel suurendada mõistetud karistust Viru Maakohtu 15.12.2015 otsusega
mõistetud ärakandmata karistuse, s.o. 5 kuud vangistust võrra mõistes Raivo Pihusele
liitkaristuseks 1 aasta ja 5 kuud vangistust.

KarS § 69 lg 1 ja 3 ning § 73 lg 4 alusel asendada vangistus 510 tunni üldkasuliku tööga.
Üldkasuliku töö tegemise ajaks määrata 1 aasta 6 kuud. Üldkasuliku töö tegemise ajaks
allutada Raivo Pihus kriminaalhooldaja käitumiskontrollile ja kohustada teda üldkasuliku töö
tegemise ajal järgima KarS § 75 lg 1 toodud kontrollnõudeid:
1) elama kohtu määratud alalises elukohas: xxxx;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

KarS § 75 lg 2 p 2 ja 8 alusel kohustada Raivo pihust üldkasuliku töö tegemise ajal mitte
tarvitama alkoholi ning osalema kriminaalhooldaja poolt valitavates sotsiaalprogrammides.

Menetluskuludest KrMS § 180 lg 1 ja 3 alusel jätta 1/3 sundrahast, s.o. 215 eurot ja kaitsja
tasust (182,40 eurot) sõidukulud summas 62,64 eurot riigi kanda.
Menetluskulud kokku summas 550 eurot (kaitsja tasu 120 eurot + sundraha 430 eurot)
võimaldada tasuda ositi 12 kuu jooksul tasudes alates kohtuotsuse jõustumisest.

Toimunud kokkuleppemenetluse läbirääkimiste käigus süüdistatav Raivo Pihus ja tema kaitsja
nõustusid esitatud süüdistuse sisu ja kuriteo kvalifikatsiooniga ning jõudsid kokkuleppele
prokuröri poolt kohtus nõutava karistuse liigis ja määras ning menetluskulude tasumise osas.




                                                                                          3
III KOHTU PÕHJENDUSED

Süüdistatav Raivo Pihus avaldas kohtuistungil, et ta on kokkuleppest aru saanud ja nõustus
sellega. Kokkuleppe arutamise põhjal tegi kohus järelduse, et süüdistatav Raivo Pihus on
kokkulepet sõlmides väljendanud oma tõelist tahet ja asja menetlemisel on järgitud
kokkuleppemenetlust reguleerivaid sätteid.

Raivo Pihus tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud
süüdimõistetu. Sama sätte lg 3 kohaselt võib kohus määrata, et kriminaalmenetluse kulud
hüvitatakse ositi ning osa neist võib kohus jätta riigi kanda, kui menetluskulude hüvitamine
käib süüdimõistetule ilmselt üle jõu.

Kuna süüdistatava poolt hüvitatavad menetluskulud kuuluvad alates 29. märtsist 2015
kokkuleppe esemesse (Riigikohtu lahendi nr 3-1-1-7-16 p 5.2), siis kinnitab kohus kokkuleppe
kõigis kokkuleppe punktides, sh ka menetluskulude ositi tasumises.


/allkirjastatud digitaalselt/

Anu Ammer
kohtunik




                                                                                          4
