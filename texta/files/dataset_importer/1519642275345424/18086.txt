                                                                                               1




                            KOHTUOTSUS
                                 EESTI VABARIIGI NIMEL


Kohus                             Viru Maakohus

Otsuse tegemise aeg ja koht       18. aprill 2016, Rakvere kohtumaja

Kriminaalasja number              1-16-3200 (16259000258)

Kohtunik                          Tiit Kullerkupp

Kohtuistungi sekretär             Merle Kaegas

Prokurör                          Elle Karm

Kriminaalasi                      Leo Pulst süüdistatuna KarS § 424 järgi kiir- ja
                                  kokkuleppemenetluses

Süüdistatav                       LEO PULST, isikukood 36506144234, EV kodanik,
                                  keskeriharidus, emakeel eesti keel, elukoht xxxx; xxxx,
                                  varem kriminaalkorras karistatud 4-l korral, viimati Harju
                                  Maakohtu 31.05.2011 otsusega mõisteti KarS § 307 lg 1, §
                                  214 lg 2 p 1, 4, 5 järgi KarS § 64 lg 1 ja KrMS § 238 lg 2
                                  alusel karistuseks            2 aastat 10 kuud vangistust;
                                  väärteokorras karistatud        1-l korral; kahtlustatavana
                                  kinni peetud 16.04.2016 kell 16.30.
RESOLUTSIOON:

Juhindudes KrMS § 239-250, 256 1 -256 5, 313, 315, 318, 319 kohus

                                              otsustas:

Süüdi tunnistada LEO PULST KarS § 424 järgi ning karistuseks mõista 9 (üheksa) kuud
vangistust.

KarS § 68 lg 1 alusel lugeda karistusaja hulka eelvangistuses viibitud aeg 16.04.-18.04.2016, s.o
3 (kolm) päeva ning ärakandmisele kuulub 8 (kaheksa) kuud 27 (kakskümmend seitse) päeva
vangistust.

KarS § 73 lg 1 ja 3 alusel jätta vangistus tingimisi kohaldamata ja määrata katseajaks 2 (kaks)
aastat.

Lugeda Leo Pulstile määratud katseaja alguseks 18.04.2016.
                                                                                               2
KarS § 50 lg 1 alusel võtta Leo Pulstilt lisakaristusena ära mootorsõiduki juhtimisõigus
4 (neljaks) kuuks.

Vastavalt liiklusseaduse §-le 127 tuleb Leo Pulstil 5 (viie) tööpäeva jooksul otsuse
jõustumisest arvates loovutada oma juhiluba Maanteeametile.

KrMS § 175 lg 1 p 4 alusel välja mõista Leo Pulstilt menetluskuluna kaitsjatasu 74.40
(seitsekümmend neli eurot 40 senti) eurot riigituludesse v.-adv. Arvo Suubani poolt osutatud
õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Leo Pulstilt menetluskuluna ½
sundraha 322.50 (kolmsada kakskümmend kaks eurot 50 senti) eurot riigituludesse.

KrMS § 180 lg 3 ja KarS § 66 lg 3 alusel võimaldada Leo Pulstil tasuda menetluskulud kokku
summas 396.90 eurot ositi 12 kuu jooksul selliselt, et mais 2016 tuleb tasuda vähemalt 33.90
eurot ning alates juunist 2016 kuni lõpptähtajani 30.04.2017 igakuiselt vähemalt 33.00 eurot.

Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,          Swedbank       EE502200221014193355,       Nordea      Pank
EE401700017002872300 või Danske Bank EE873300333499990003, viitenumbriga
99916700028500 ning selgitusega: „Leo Pulst, 1-16-xxx, menetluskulude osamakse.“ Kui
menetluskulude osamakse ei ole tähtajaks tasutud, pööratakse otsus tasumata osas täitmisele
kohtutäituri kaudu täitemenetluse seadustikus sätestatud korras.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Leo Pulsti süüdistatakse selles, et tema olles alkoholijoobes, juhtis 16.04.2016 kella 16.22 ajal
Haljala     vallas    Rakvere-Haljala     mnt     7.-l   kilomeetril     mootorsõidukit    xxxx
registreerimismärgiga nr xxxx liikudes Haljala suunas. Leo Pulsti joove tuvastati tõendusliku
alkomeetriga ALCOTEST 7110 Typ MKIII EST nr ARAF-0024, mille mõõtetulemus oli 0,78
mg/l. Vastavalt Liiklusseaduse § 69 lg 1 ei tohi juht olla joobeseisundis ning vastavalt § 69 lg
2 p 1 loetakse alkoholijoobes olevaks juhti, kelle väljahingatavas õhus on alkoholi 0,75 mg
ühe liitri kohta või rohkem.

Seega Leo Pulst, juhtides mootorsõidukit joobeseisundis, pani toime KarS § 424 järgi
kvalifitseeritava kuriteo.

MENETLUSE KÄIK JA MAAKOHTU SEISUKOHT

Süüdistatava, süüdistatava kaitsja ja prokuröri vahel sõlmitud kokkuleppe kohaselt on Leo
Pulstile mõistetavaks karistuseks KarS § 424 järgi 9 kuud vangistust. KarS § 68 lg 1 alusel
arvata karistusaja hulka eelvangistuses viibitud aeg kokku 3 päeva ning kandmisele kuulub
8 kuud 27 päeva vangistust. KarS § 73 lg 1, 3 alusel vangistust tingimisi mitte kohaldada
                                                                                           3
2-aastase katseajaga. Lisakaristusena võetakse Leo Pulstilt ära mootorsõiduki juhtimise õigus
4 kuuks.

Süüdistatav Leo Pulst on kokkuleppest aru saanud ja nõustus sellega.

Kokkuleppe arutamise põhjal tegi kohus järelduse, et süüdistatav Leo Pulst on kokkulepet
sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Leo Pulst tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 645 eurot, mille
vähendamist süüdistatav taotleb poole võrra, seega summas 322.50 eurot ning KrMS § 175
lg 1 p 4 alusel kaitsjatasu summas 74.40 eurot. Kokkuleppe kohaselt tuleb menetluskulud
kokku summas 396.90 eurot tasuda ositi 12 kuu jooksul selliselt, et mais 2016 tuleb tasuda
vähemalt 33.90 eurot ning alates juunist 2016 kuni lõpptähtajani 30.04.2017 igakuiselt
vähemalt 33.00 eurot.


Kohtunik                       /digitaalselt allkirjastatud/                Tiit Kullerkupp
