                       KOHTUOTSUS
                              EESTI VABARIIGI NIMEL




Kohus                           Harju Maakohus

Otsuse tegemise aeg ja koht     23.05.2016.a Liivalaia kohtumaja, Tallinn

Kriminaalasja number            1-16-4057 (16230101535)

Kohtunik                        Aulike Salo

Sekretär                        Liilia Rehhovskaja

Tõlk                            Imbi Kangur-Popova

Prokurör                        Helen Kiviloo

Menetluse liik                  kokkuleppemenetlus

Süüdistatavad:
Larissa Timofejeva: isikukood 47905020454; määratlemata kodakondsusega; emakeel: vene
keel; keskharidusega; töökoht: puudub; elukoht: XXX; asukoht XXX vangla; kriminaalkorras
karistatud, 10 kehtivat väärteokaristust
Tõkend – elukohast lahkumise keeld alates 28.03.2016.a

süüdistuses KarS § 199 lg 2 p 9 järgi

RESOLUTSIOON

Tunnistada süüdi Larissa Timofejeva KarS § 199 lg 2 p 9 järgi ning karistada teda vangistusega
3 (kolm) kuud.

Kohaldades KarS § 68 lg 1 sätteid arvata karistusaja hulka eelvangistuses viibitud aeg,
27.03.2016.a kuni 28.03.2016.a, s.o 2 (kaks) päeva ning ärakandmisele kuulub vangistus 2
(kaks) kuud ja 28 (kakskümmend kaheksa) päeva.

KarS § 65 lg 2 ja § 74 lg 5 alusel suurendada mõistetud karistust eelmise kohtuotsusega, s.o
01.04.2015.a Harju Maakohtu otsusega mõistetud karistuse ärakandmata osa, s.o 3 (kolm) kuud
ja 28 (kakskümmend kaheksa) päeva vangistust võrra, mõistes Larissa Timofejevale
liitkaristuseks 6 (kuus) kuud ja 26 (kakskümmend kuus) päeva vangistust.
Larissa Timofejevale mõistetud vangistuse ärakandmist arvestada alates Larissa Timofejeva
vahistamisest Harju Maakohtu 29.03.2016.a määruse alusel kriminaalasjas nr 1-15-1542, s.o
alates 29.03.2016.a.

Larissa Timofejeva suhtes 28.03.2016.a kohaldatud tõkend, elukohast lahkumise keeld,
tühistada.

KrMS § 175, § 179 alusel välja mõista Larissa Timofejevalt riigituludesse:

-      sundraha 1,5 palga alammääras – 645 eurot
-      määratud kaitsjale makstud tasu – 72 eurot

KrMS § 180 lg 3 alusel määrata, et kriminaalmenetluse kulud tuleb süüdistataval tasuda 12
(kaheteistkümne) kuu jooksul igakuiste maksetena, ühes kuus kuulub tasumisele vähemalt 59,75
eurot    kohtuotsuse     jõustumisest   arvates     Maksu-      ja   Tolliameti     arveldusarvele
EE351010052031000004            SEB       Pank,        EE502200221014193355            Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

Asitõend

1 DVD-R plaat (asub kriminaalasja materjalide juures) – jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU

Larissa Timofejevat süüdistatakse selles, et tema isikuna, keda on varguse (tegu 15.03.2016)
toimepanemise eest käesoleval aastal karistatud Põhja prefektuuri 16.03.2016 kiirmenetluse
otsusega, jätkas varguste toimepanemist ja uuesti 27.03.2016 kella 09.35 ajal viibides Tallinnas
Uus tn 26 asuva hosteli OldHouse numbritoas nr 2 võttis võõra vallasasja ebaseadusliku
omastamise eesmärgil eeskojas rippunud XXX kuuluva tumehalli värvi jope suurusnumbriga
XL, väärtusega 50 eurot, mille taskutes olid kannatanule kuuluvad järgmised esemed:
mobiiltelefon Samsung Galaxy 3 väärtusega 50 eurot, milles oli 8GM mälukaart väärtusega 10
eurot, valget värvi nööpkõrvaklapid väärgusega 20 eurot, XXX väljastatud EV pass ja
Swedbanga deebetkaart, musta värvi nahast sõrmkindad väärtusega 15 eurot, sularaha ca 250
                                                                                               2
eurot, hosteli numbritoa nr 2 võtmed koos plastikust võtmehoidjaga ja magnetkaardiga
maksumusega kokku 50 eurot ning valuvaigisti Ibumax 400 mg tabletid 2 lehte, millel varaline
väärtus puudub, seega kokku kannatanule kuuluvat vara kogusummas 445 eurot.
Samuti tema, uuesti 27.03.2016 kella 13.58 ajal viibides Tallinnas Viru väljak 4 asuvas Tallinna
Kaubamajas võttis võõra vallasasja ebaseadusliku omastamise eesmärgil Kaubamaja AS-le
kuuluvat kaupa kogusummas 50,38 eurot: kõrvarõngad maksumusega 12,99 eurot, kõrvarõngad
maksumusega 15,99 eurot, kõrvarõngad maksumusega 16,90 eurot ja kõrvarõngad maksumusega
4,50 eurot, eemaldades müügisaalis kõrvarõngastelt etiketid, jättis kõrvarõngad peopessa,
millega möödus kassast kauba eest tasumata, kuid tegu jäi tema tahtest olenemata põhjustel
lõpule viimata, kuna ta oli peetud kinni turvatöötaja poolt.

Seega Larissa Timofejeva pani oma tahtliku tegevusega toime võõra vallasasja äravõtmise
selle ebaseadusliku omastamise eesmärgil süstemaatiliselt, see on KarS § 199 lg 2 p 9 järgi
kvalifitseeritava kuriteo.

Vastavalt kokkuleppele nõuab prokurör KarS § 199 lg 2 p 9 järgi Larissa Timofejeva karistamist
vangistusega 3 kuud. KarS § 65 lg 2 alusel suurendada mõistetud karistust Harju Maakohtu
01.04.2015 kohtuotsusega mõistetud karistuse ärakandmata osa – vangistuse 3 kuu 28 päeva
võrra ja mõista lõplikuks karistuseks vangistus 6 kuud 28 päeva. KarS § 68 lg 1 alusel arvata
eelvangistuses viibitud aeg 27.03.2016-28.03.2016, s.o 2 päeva karistusaja hulka, mõistes
süüdistatavale lõplikuks ja ära kandmisele kuuluvaks karistuseks vangistuse 6 kuud 26 päeva
ning karistusaja algust arvestada Larissa Timofejeva vahistamisest alates 29.03.2016.a Harju
Maakohtu 29.03.2016.a kohtumääruse alusel kriminaalasjas nr 1-15-1542.

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Süüdistatav Larissa Timofejeva nõustus Harju Maakohtu Liivalaia kohtumajas toimunud
kohtuistungil sõlmitud kokkuleppega ja prokurör taotles kohtult sõlmitud kokkuleppe
kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatavad
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Larissa Timofejeva temale esitatud süüdistuses KarS § 199 lg 2 p 9
järgi süüdi mõista ja talle karistus mõista vastavalt kokkuleppele. Taotletud karistus vastab
Larissa Timofejeva süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Larissa Timofejevalt välja mõista sundraha 645 eurot ning määratud
kaitsjale makstud tasu summas 72 eurot. Kohus nõustub kokkuleppes märgituga, et


                                                                                              3
kriminaalmenetluse kulud tuleb süüdistataval hüvitada ositi 12 kuu jooksul võrdsetes osades.
Seega kuulub ühes kuus tasumisele vähemalt 59,75 eurot.

Asitõend

1 DVD-R plaat (asub kriminaalasja materjalide juures) – jätta KrMS § 126 lg 3 p 1 alusel
kriminaalasja materjalide juurde kohtuotsuse jõustumisel.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                          4
