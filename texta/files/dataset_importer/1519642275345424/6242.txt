                              KOHTUMÄÄRUS
Kohus                              Harju Maakohus
Kohtunik                           Nele Seping
Määruse tegemise aeg ja koht       27. september 2016, Tallinn, Kentmanni kohtumaja
Tsiviilasja number                 2-16-4214
Tsiviilasi                         XXXXhagi XXXXvastu töölepingu ülesütlemise tühisuse
                                   tuvastamiseks ja hüvitise saamiseks
Menetlustoiming                    kompromissi kinnitamine, menetluse lõpetamine, kirjalikus
                                   menetluses
Menetlusosalised     ja   nende Hageja XXXX(isikukood XXXX, elukoht XXXX),
esindajad                       lepinguline     esindaja   vandeadvokaat Elmer    Muna
                                (Advokaadibüroo DERLING, Liivalaia 45, 10145 Tallinn, e-
                                post elmer.muna@derling.ee)
                                Kostja XXXX(registrikood XXXX, auskoht XXXX),
                                lepinguline esindaja vandeadvokaat Ahti Kuuseväli
                                (Advokaadibüroo HETA, Tammsaare tee 47, 11316 Tallinn,
                                e-post ahti.kuusevali@heta.ee)
RESOLUTSIOON

1. Kinnitada hageja XXXXja kostja XXXXvahel sõlmitud alljärgnev kompromiss:
1.1   Pooled on kokku leppinud, et hageja ja kostja vahel 25.03.2014 sõlmitud tööleping lõppes
      TLS § 79 poolte kokkuleppel alates 27.01.2016.
1.2   Kostja on tasunud hagejale töövaidluskomisjoni 02.03.2016 otsusega töövaidlusasjas 4-
      1/158/16 välja mõistetud hüvitise 629 eurot ja viivise 5,98 eurot ning tasub hagejale lisaks
      kompromissi korras maakohtus hüvitise summas 1092 eurot bruto hiljemalt 30 päeva
      jooksul kompromissi kinnitava kohtumääruse jõustumisest hageja arveldusarvele.
1.3   Pooled kinnitavad, et peale punktis 1.2 nimetatud summa tasumist hagejale, puuduvad
      pooltel vastastikused nõuded üksteise vastu seoses käesoleva töövaidlusega.
1.4   Pooled kinnitavad, et nad on teadlikud kompromissi kinnitamise ja tsiviilasja menetluse
      lõpetamise õiguslikest tagajärgedest, sealhulgas TsMS §-i 432 sisust, mille kohaselt
      menetluse lõpetamisel kompromissiga on lõpetamisel samad materiaalõiguslikud ja
      protsessuaalsed tagajärjed nagu menetluse lõpetamisel kohtuotsusega, sealhulgas ei saa
      hageja uuesti pöörduda kohtusse hagiga sama kostja vastu vaidluses samal alusel ja sama
      haginõude üle.
1.5   Pooled on teadlikud, et täitemenetluse seadustiku § 2 lg 1 p 1 kohaselt kuuluvad
      tsiviilasjades jõustunud kohtumäärustest tulenevad nõuded täitemenetluse seadustiku alusel
      sundtäitmisele.
1.6   Poolte menetluskulud jäävad poolte enda kanda.
2. Lõpetada menetlus tsiviilasjas 2-16-4214 hageja XXXXhagis kostja XXXXvastu töölepingu
ülesütlemise tühisuse tuvastamiseks ja hüvitise saamiseks.


                                                                                                1
Edasikaebamise kord
Kohtumääruse peale saab esitada määruskaebuse 15 päeva jooksul kohtumääruse
kättetoimetamisest Tallinna Ringkonnakohtule Harju Maakohtu kaudu. Määruskaebuse
esitamisel tuleb tasuda riigilõivu.
Asjaolud ja kohtumääruse põhjendused
23.09.2016 saabus kohtule poolte poolt allkirjastatud kompromiss, millise pooled paluvad kohtul
kinnitada ja asjas menetluse lõpetada. Pooled on teadlikud menetluse lõpetamise tagajärgedest.
Vastavalt TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kooskõlas TsMS § 428 lg 1 p 4 lõpetab kohus menetluse otsust tegemata,
kui pooled on sõlminud kompromissi ja kohus kinnitab selle. Tulenevalt TsMS § 432 menetluse
lõpetamise korral kompromissiga, on lõpetamisel samad materiaalõiguslikud ja protsessuaalsed
tagajärjed nagu menetluse lõpetamisel kohtuotsusega, kui seadusest ei tulene teisiti.
Kohus, tutvunud tsiviilasja materjalidega, leiab, et taotlus kompromissi kinnitamiseks ja menetluse
lõpetamiseks on seaduslik, ei ole vastuolus heade kommetega ega riku avalikku huvi ning kuulub
rahuldamisele tulenevalt TsMS §-dest 428 lg 1 p 4, 430 lg 1 ja 431, 432, 433 ja 661 lg 2.

/allkirjastatud digitaalselt/
Nele Seping
kohtunik




                                                                                               2
