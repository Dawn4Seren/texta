                               KOHTUOTSUS
                               EESTI VABARIIGI NIMEL

 Kohus                           Viru Maakohus

 Otsuse tegemise aeg ja koht     28. juuli 2016, Rakvere kohtumajas

 Kriminaalasja number            1-16-6487 (16259000118)

 Kohtunik                        Anu Ammer

 Kohtuistungi sekretär           Kätlin Koidumäe
 Prokurör                        Elle Karm
                                 Hillar Kreek      süüdistuses      KarS    §   4231   järgi
 Kriminaalasi                    kokkuleppemenetluses

                                 HILLAR KREEK, i.k. 39404125221; elukoht: xxxx;
                                 kodakondsus Eesti; emakeel-eesti; põhiharidus; juhutööd;
 Süüdistatav                     varem    kriminaalkorras   karistamata;        kehtivaid
                                 väärteokaristusi 2; tõkend - puudub; kinni peetud
                                 sundtoomise korras 26.07.2016; kaitsja – Rainer Objartel
                                 (määratud korras)

 Kohaldatud õigusnormid          KrMS § 239, 247, 248 lg 1 p 5, 249, 309, 313, 315, 318, 319


RESOLUTSIOON
HILLAR KREEK süüdi tunnistada KarS § 4231 järgi kvalifitseeritava kuriteo
toimepanemises ja karistuseks mõista 1 (üks) kuu vangistust.
Karistus pöörata täitmisele kohtuotsuse jõustumisest.

Mõista Hillar Kreekilt riigituludesse menetluskuluna:
-     322,50 eurot sundraha KrMS § 175 lg 1 p 9 ja § 179 lg 1 p 2 alusel,
-     138 eurot kaitsjatasu vandeadvokaadi Rainer Objarteli poolt õigusabi osutamise
      eest KrMS § 175 lg 1 p 4 alusel,
-     18,70 eurot sundtoomise kulu KrMS § 173 lg 1 p 1 ja § 176 lg 1 p 2 alusel.

KarS § 66 lg 1 ja 3 alusel võimaldada menetluskulud kokku summas 479,20 eurot tasuda
ositi 12 kuu jooksul alates kohtuotsuse jõustumisele järgevast kuust igakuiselt hiljemalt
kuu viimaseks päevaks vähemalt 39,93 eurot kuni menetluskulude lõpliku tasumiseni
viimase osamaksega summas 39,97 eurot.

                                                                                           1
Menetluskulu osamaksed tasuda Maksu- ja Tolliameti arveldusarvele SEB Pank
EE351010052031000004,   Swedbank   EE502200221014193355,     Nordea   Pank
EE401700017002872300, Danske bank EE873300333499990003. Maksekorraldusele
märkida viitenumber 99916700054121 ning selgitus: „Hillar Kreek, 1-16-6487,
menetluskulu osamakse.“

Kui menetluskulu osamakse pole tähtaegselt tasutud, suunatakse nõue täies ulatuses
täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1 rikkumisega,
samuti KrMS § 318 lg 4 sätestatud juhtudel. Apellatsioon esitatakse Tartu Ringkonnakohtule
kirjalikult 15 (viieteistkümne) päeva jooksul alates otsuse avalikult teatavakstegemisest.


I SÜÜDISTUS

Hillar Kreeki süüdistatakse selles, et tema, olles kahel korral karistatud LS § 201 lg 2 järgi
juhtimisõiguseta mootorsõiduki juhtimise eest: 29.10.2015 rahatrahviga 61 trahviühikut, s.o
244.- eurot 03.10.2015 toimepandud rikkumise ja 12.01.2016 arestiga 15 päeva, mis asendati
15 tunni ÜKT-ga 24.10.2015 toimepandud rikkumise eest, juhtis jätkuvalt vastava kategooria
mootorsõiduki juhtimisõigust omamata 24.02.2016 kella 14.36 ajal Lääne-Virumaal Rakvere
linnas Tuleviku tn 4 juures mootorsõidukit xxxx registreerimismärgiga xxxx, rikkudes sellega
süstemaatiliselt liiklusseaduse § 94 lg 1 nõuet.

Süstemaatiliselt sõidukit vastava kategooria mootorsõiduki juhtimisõiguseta juhtimisega pani
Hillar Kreek toime KarS § 4231 järgi kvalifitseeritava kuriteo.

Kuriteoga tekitatud kahju puudub.

II KOKKULEPE KARISTUSE LIIGI JA MÄÄRA NING MENETLUSKULUDE
TASUMISE OSAS

Süüdistatav Hillar Kreeki, tema kaitsja ja prokuröri vahel sõlmitud kokkuleppe kohaselt KarS
§ 4231 ettenähtud kuriteo toimepanemise eest nõuab prokurör kohtus Hillar Kreeki
süüdimõistmist ja karistamist 1-kuulise vangistusega.
Karistus pöörata täitmisele kohtuotsuse jõustumisest.

Menetluskuludest KrMS § 180 lg 1 ja 3 alusel jätta 1/2 sundrahast ehk 645-st eurost, s.o. 322,50
eurot riigi kanda.
Menetluskulud kokku summas 479,20 eurot (kaitsjatasu 138 eurot + sundraha 322,50 eurot +
18,70 eurot sundtoomise kulud) võimaldada tasuda ositi 12 kuu jooksul igakuiste osamaksetena
alates kohtuotsuse jõustumisest.

III KOHTU PÕHJENDUSED

Süüdistatav Hillar Kreek avaldas kohtuistungil, et ta on kokkuleppest aru saanud ja nõustus
sellega. Kokkuleppe arutamise põhjal tegi kohus järelduse, et süüdistatav Hillar Kreek on


                                                                                               2
kokkulepet sõlmides väljendanud oma tõelist tahet ja asja menetlemisel on järgitud
kokkuleppemenetlust reguleerivaid sätteid.

Hillar Kreek tuleb süüdi tunnistada KarS § 4231 järgi kvalifitseeritud kuriteo toimepanemises
ning mõista talle karistus vastavalt kokkuleppele.

KrMS § 180 lg 1 kohaselt hüvitab süüdimõistva kohtuotsuse korral menetluskulud süüdimõistetu.
Sama sätte lg 3 kohaselt võib kohus määrata, et kriminaalmenetluse kulud hüvitatakse ositi ning
osa neist võib kohus jätta riigi kanda, kui menetluskulude hüvitamine käib süüdimõistetule
ilmselt üle jõu.

Kuna süüdistatava poolt hüvitatavad menetluskulud kuuluvad alates 29. märtsist 2015
kokkuleppe esemesse (Riigikohtu lahendi nr 3-1-1-7-16 p 5.2), siis kinnitab kohus kokkuleppe
kõigis kokkuleppe punktides, sh ka menetluskulude ositi tasumises.


/allkirjastatud digitaalselt/

Anu Ammer
kohtunik




                                                                                             3
