                                                                                          1
                                                                           2-15-114745




                                 KOHTUOTSUS
                           EESTI VABARIIGI NIMEL
                                    (Tagaseljaotsus)


Kohtuasja number                2-15-114745

Otsuse tegemise aeg ja koht     28. jaanuar 2016, Jõhvi

Kohus                           Viru Maakohus

Kohtunik                        Helgi Vinni
                                OÜ Luutar hagi M. S. vastu võlgnevuse 106,73 euro
Kohtuasi
                                nõudes.
                                Hagihind 106,73 eurot.
                                Kirjalik menetlus
Kohtuistungi toimumise aeg
                                Hageja:             Luutar OÜ (RK xxx, asukoht Suur-Aia
Menetlusosalised   ja   nende
                                                    19/21, 72711 Paide, Järvamaa)
esindajad

                                                    Ljubov-Luule     Emmar      (seaduslik
                                Hageja              esindaja,                       e-post
                                esindaja:           nastasja.musienko@luutar.ee )

                                                    M. S. (IK xxx, registrijärgne elukoht ,
                                Kostja:             xxx; tegelik elukoht teadmata)

RESOLUTSIOON

   1. Luutar OÜ hagi M. S. vastu võlgnevuse 106,73 euro nõudes rahuldada
      tagaseljaotsusega.

   2. Välja mõista kostjalt M. S.’lt Luutar OÜ kasuks 14.11.2013 laenulepingust nr. T-
      2834 tulenev võlgnevus kogusummas 106 (ükssada kuus) eurot 73 senti, sh
      põhivõlgnevus 36,30 eurot, intress 10,87 eurot, viivis 5,11 eurot, leppetrahv 54,45
      eurot.

   3. Jätta menetluskulud täies ulatuses kostja M. S.’i kanda ja välja mõista M. S.’lt
      Luutar OÜ kasuks riigilõiv summas 75 (seitsekümmend viis) eurot.

   4. Väljamõistetud summad kuuluvad tasumisele Luutar OÜ                      (RK xxx)
      arveldusarvele nr EE962200221034000800 AS-s Swedbank.
                                                                                            2
   5. Toimetada kohtuotsuse (tagaseljaotsuse) ärakiri kostjale M. S.`le kätte avalikult,
      avaldades selleks tagaseljaotsuse resolutsiooni väljaandes Ametlikud Teadaanded
      vastavalt TsMS § 317 lg 3. Sellisel juhul loetakse käesolev tagaseljaotsus kostjale
      M. S.`le avalikult kättetoimetatuks 15 päeva möödumisel tagaseljaotsuse
      resolutsiooni väljaandes Ametlikud Teadaanded ilmumise päevast.

   6. Tagaseljaotsus kuulub viivitamatult täitmisele TsMS § 467 - § 474 ettenähtud
      korras.

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.


ASJAOLUD

Viru Maakohtu menetluses on Luutar OÜ hagi M. S. vastu võlgnevuse 106,73 euro nõudes.
Hagiavalduse kohaselt panditi hagejale 14.11.2014 laenulepingu nr. T-2834 alusel
mobiiltelefon Nokia 500, mis osutus „musta nimekirja“ kantud telefoniks. Seoses antud
asjaoluga kandis hageja kahju kogusummas 106,73 eurot, sh 36,30 eurot põhivõlgnevus,
10,87 eurot intress, 5,11 eurot viivis, 54,45 eurot leppetrahv. Hageja palub kostjalt välja
mõista võlgnevuse kogusummas 106,73 eurot ja riigilõivu 75 eurot.




ASJA KÄIK

Hagiavalduses märkis hageja kostja elukohaks xxx. Rahvatikuregistri andmetel elab kostja
samal aadressil. Kohtul ei õnnestunud kostjale menetlusdokumente kätte toimetada,
                                                                                             3
kohtudokumendid tagastati märgetega „hoiutähtaja möödumisel“. Ida-Prefektuuri 01.12.2015
andmetel puuduvad politseil andmed kostja M. S. asukoha kohta. Maksu- ja Tolliameti
andmetel kostja ei tööta. Kostja tegelik elukoht on teadmata.

Hageja esitas 04.12.2015 kohtule dokumentide kättetoimetamiseks avalikult, väljaande
Ametlikud Teadaanded kaudu.

Seoses sellega, et kostja M. S. tegelik asukoht oli teadmata, toimetati hagimaterjalid kostjale
kätte avalikult, avaldamisega Ametlikes Teadaannetes 08. detsembril 2015.a. Kostjale selgitati
hagimaterjalide kättesaamise ja kohtule vastamise võimalust. Kostja kohtule vastanud ja
vastuväiteid hagile esitanud ei ole.

Hageja ei ole teatanud, et ta ei soovi tagaseljaotsuse tegemist (TsMS § 407 lg 2).

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas Tsiviilkohtumenetluse seadustiku (TsMS) § 407 lg 1
rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Hagi on tõendatud kostja omaksvõtuga ning õiguslikult põhjendatud Võlaõigusseaduse (VÕS)
§ 76 lg 1, § 100, § 101 lg1 p 1 ja p 6, § 108, § 113 lg 1, §128, § 396 ning § 397.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 106,73 eurot, sh
36,30 eurot põhivõlgnevus, 10,87 eurot intress, 5,11 eurot viivis, 54,45 eurot leppetrahv.

Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja M. S. kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esindaja esitas hagiavalduses taotluse menetluskulude (riigilõivu) väljamõistmiseks
summas 75 eurot. Hageja esindaja palus kostjalt menetluskulud välja mõista.
                                                                                      4
Seega kuulub kostjalt hageja kasuks väljamõistmisele menetluskulu (riigilõiv) summas 75
eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.



/allkirjastatud digitaalselt/
Helgi Vinni
Kohtunik
