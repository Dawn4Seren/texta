                         KOHTUOTSUS
                         E E S TI V A B A R I I G I NI M E L
                               ( TAGASELJAOTSUS )
Kohus                               Harju Maakohus, Kentmanni kohtumaja
Kohtunik                            Mati Maksing
Otsuse tegemise aeg ja koht         29. aprill 2016. a, Tallinn
Tsiviilasja number                  2-16-4919
Tsiviilasi                          Capital Inkasso OÜ hagi XXXOÜ ja XXXvastu
                                    4 180 euro ja viivise nõudes
Tsiviilasja hind                    8 360 eurot
Menetlusosalised ja nende           Hageja: Capital Inkasso OÜ (registrikood 11553825),
esindajad                           lepingulised esindajad advokaadid Elin Uusväli ja Anneli
                                    Aab
                                    Kostjad: XXXOÜ (registrikood XXX) ja XXX(isikukood
                                    XXX)
Asja läbivaatamine                  Kirjalikus menetluses

RESOLUTSIOON
   1.   Rahuldada hagi tagaseljaotsusega.
   2.   Mõista kostjalt XXXOÜ (registrikood XXX) ja kostjalt XXX(isikukood XXX)
        solidaarselt hageja Capital Inkasso OÜ (registrikood 11553825) kasuks välja
        põhivõlg 3 280 eurot, viivis põhivõlalt 542,16 eurot, leppetrahv 900 eurot ja viivis
        leppetrahvilt 31,50 eurot.
   3.   Mõista kostjalt XXXOÜ ja kostjalt XXX solidaarselt hageja Capital Inkasso OÜ
        kasuks välja viivis määraga 0,5% päevas põhivõlasummalt 3 280 eurot alates
        29. aprillist 2016 kuni põhivõla tasumiseni, kuid kokku mitte enam kui
        2 737,84 eurot.
   4.   Mõista kostjalt XXXOÜ ja kostjalt XXX solidaarselt hageja Capital Inkasso OÜ
        kasuks välja viivis määraga 0,5% päevas leppetrahvilt 900 eurot alates
        29. aprillist 2016 kuni leppetrahvi tasumiseni, kuid kokku mitte enam kui
        868,50 eurot.
   5.   Jätta 30. märtsi 2016. aasta määrusega rakendatud hagi tagamise abinõu, milleks
        on Tartu Maakohtu kinnistusosakonna registriossa nr XXX neljandasse jakku
        esimesele vabale järjekohale hageja Capital Inkasso OÜ kasuks kantud kohtulik
        hüpoteek hüpoteegisummaga 8 360 eurot, mis koormab kaasomaniku XXX½
        suurust mõttelist osa, kehtima kuni otsuse täitmiseni.
   6.   Menetluskulude jaotus ja kindlaksmääramine:
                                                                                     2-16-4919

        6.1.  Panna kõik menetluskulud solidaarselt kostja kanda.
        6.2.  Määrata menetluskulude kindlaksmääramine pärast käesoleva otsuse
              jõustumist. Kui hageja soovib menetluskulude rahalist kindlaksmääramist,
              siis tuleb esitada kohtule menetluskulude nimekiri hiljemalt 7 päeva jooksul
              alates käesoleva otsuse jõustumisest.
   7.   Tagaseljaotsus on tagatiseta viivitamata täidetav.
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule
(Pärnu mnt 7, Tallinn, menetlusposti aadress talrk.menetlus@kohus.ee) 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Apellatsioonkaebuse esitamisel tuleb tasuda riigilõiv, mille suurus sõltub
tsiviilasja hinnast. Kaebus võidakse lahendada kirjalikus menetluses, kui kaebuses ei taotleta
selle lahendamist istungil.
Kostjal on õigus esitada tagaseljaotsuse peale kaja menetluse taastamiseks Harju Maakohtule
(Kentmanni 13, Tallinn, menetlusposti aadress hmkkentmanni.menetlus@kohus.ee) 30 päeva
jooksul alates tagaseljaotsuse kättetoimetamisest, kui tema poolt hagiavaldusele vastamata
jätmine oli tingitud mõjuvatest põhjustest. Kui tagaseljaotsus toimetatakse kätte avalikult, siis
võib kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada. Kaja võib esitada sõltumata mõjuva põhjuse
olemasolust, kui hagi toimetati kostjale või tema esindajale kätte muul viisil kui isiklikult
allkirja vastu üleandmisega või elektrooniliselt. Kajalt tuleb tasuda kautsjon summas, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot. Kautsjon tuleb kostjal tasuda Rahandusministeeriumi arvelduskontole
nr EE571010220229377229AS-is SEB Pank, nr EE062200221059223099 Swedbank AS-is,
nr EE513300333522160001 Danske Bank A/S Eesti filiaalis või nr EE221700017003510302
Nordea Bank AB Eesti filiaalis. Maksekorralduse selgitusse märkida tsiviilasja number. Koos
kajaga tuleb esitada andmed kautsjoni tasumise kohta.
Kohtu selgitused
   − Kohus teeb tagaseljaotsuse põhjusel, et kostja XXXOÜ, kellele hagi on kätte toimetatud
     TsMS § 322 lg 3 alusel ja kostja XXX, kellel on hagi käte toimetatud TsMS § 322 lg 1
     alusel, ei vastanud hagile kohtu määratud tähtaja jooksul (TsMS § 407 lg 1). Sellisel
     juhul loetakse hageja märgitud asjaolud kostja poolt omaksvõetuks ja kohus kontrollib
     ainult hagi õiguslikku põhjendatust. Kohtu hinnangul on hagi selles märgitud asjaolude
     õigsuse korral õiguslikult põhjendatud.
   − Menetlusosaline võib seaduses sätestatud alustel taotleda riigipoolset menetlusabi
     menetluskulude kandmiseks. Seaduses sätestatud tähtaja järgimiseks peab menetlusabi
     taotleja tegema tähtaja kestel ka menetlustoimingu, mille tegemiseks ta menetlusabi
     taotleb, eelkõige esitama kaja või kaebuse. Kaebuse põhjendamiseks või riigilõivu
     tasumiseks või kaebuses esineva sellise puuduse kõrvaldamiseks, mis on seotud
     menetlusabi taotlemisega, annab kohus mõistliku tähtaja pärast menetlusabi
     andmisetaotluse lahendamist, kui nimetatud taotlus ei olnud esitatud põhjendamatult või
     tähtaja pikendamise eesmärgil. See ei välista menetlustähtaja ennistamist.
   − Kajas peab sisalduma viide käesolevale otsusele; avaldus kaja esitamise kohta; samuti
     asjaolu, mis takistas kostjal hagile vastamast ja sellest teatamast ning selle põhistus (v.a
     juhul, kui kaja esitamiseks ei ole mõjuv põhjus vajalik). Kajast peab nähtuma, millises




                                                                                          2 (3)
                                                                                       2-16-4919

         ulatuses kostja soovib menetluse taastamist. Koos kajaga tuleb kostjal esitada kõik asja
         ettevalmistamise lõpuleviimiseks, sh kostja vastus ja oma väidete kohta tõendid.
     −   Kaja osalise või täieliku rahuldamise korral tagastatakse kautsjon, kaja rahuldamata
         jätmise korral arvatakse riigituludesse. Kautsjonit ei tagastata, kui hagi toimetati kätte
         nõuetekohaselt, sh avalikult, ning hagi võis tagaseljaotsusega rahuldada. Kohus võib
         eelnimetatud juhul kautsjoni tagastada, kui kostja ei saanud hagile vastata
         õnnetusjuhtumi või haigestumise tõttu, millest ei olnud võimalik kohut teavitada.
     −   Kaja võib esitada sõltumata mõjuva põhjuse olemasolust TsMS § 415 lg 1 p-des 1–3
         sätestatud aluse esinemise korral. Tagaseljaotsuse peale kaja esitamisega seotud
         täiendavad menetluskulud jäävad kaja esitaja kanda, sõltumata hagi rahuldamisest.
     −   Asja menetlenud kohus märgib menetluskulude jaotuse menetlusosaliste vahel
         kohtuotsuses või menetlust lõpetavas määruses (TsMS § 173 lg 1). Maakohus määrab
         menetluskulude rahalise suuruse kindlaks kohtuotsuses või menetlust lõpetavas
         määruses, kui menetluskulude kindlaksmääramine ei takista kohtuotsuse või menetlust
         lõpetava määruse tegemist (TsMS § 174 lg 2). Kui maakohus kohtuotsuses või asja
         lõpetavas määruses menetluskulusid kindlaks ei määra, määrab tsiviilasja lahendanud
         maakohus menetluskulude rahalise suuruse kindlaks pärast kohtuotsuse või menetlust
         lõpetava määruse jõustumist TsMS § 177 lõikes 2 sätestatud korras (TsMS § 174 lg 4)
         Kohus määrab hagejale tähtaja pärast otsuse jõustumist menetluskulude nimekirja
         esitamiseks. Kohus määrab lahendada menetluskulude kindlaksmääramine pärast
         otsuse jõustumist, kuna menetluskulude kindlaksmääramine takistab lahendi tegemist.
     −   Tagaseljaotsuse teeb kohus ilma kirjeldava ja põhjendava osata (TsMS § 444 lg 3). Kui
         kostja esitab kaja ja kohus jätab kaja rahuldamata, siis täiendab kohus tagaseljaotsust
         kirjeldava ja põhjendava osaga kaja lahendamise määruses (Riigikohtu 17. detsembri
         2014. aasta määrus tsiviilasjas nr 3-2-1-129-14, p 11 kolmas lõik).

/ allkirjastatud digitaalselt /
Mati Maksing
kohtunik




                                                                                            3 (3)
