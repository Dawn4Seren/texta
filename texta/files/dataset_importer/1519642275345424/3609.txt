                          KOHTUMÄÄRUS
Kohus                            Viru Maakohus

Määruse tegemise aeg             3. november 2016, Jõhvi kohtumaja

Kohtuasja number                 1-12-8879

Kohtunik                         Deniss Minzatov

Kohtuistungi sekretär            Piret Juuse

Tõlk                             Olga Nõmmemees

Asja läbivaatamise kuupäev       3.11.2016 avalikul kohtuistungil
                                 Viru Vangla esitatud materjalid Fjodor Bulõgin`i tingimisi enne
Kohtuasi
                                 tähtaega vangistusest vabastamiseks
Süüdimõistetu                    Fjodor Bulõgin, isikukood 35209230042, xxx
RESOLUTSIOON:                   Juhindudes KarS § 76 ja KrMS § 426, § 432, § 383, § 384 kohus

                                        MÄÄRAS:

Jätta Fjodor Bulõgin tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul                alates
päevast, mil isik sai vaidlustatavast kohtumäärusest teada või pidi teada saama.

ASJAOLUD

Viru Vangla esitas Viru Maakohtule materjalid kinnipeetava Fjodor Bulõgin`i tingimisi enne
tähtaega vabastamiseks.

Fjodor Bulõgin on süüdi tunnistatud Harju Maakohtu 25.09.2012 kohtuotsusega KarS § 184 lg 2
p 2 järgi ning KarS § 74 lg 5, § 65 lg 2 ja KarS § 68 lg 1 kohaldamisega lõplikuks liitkaristuseks
mõisteti 6 aastat 9 kuud 28 päeva vangistust. Karistuse kandmise algus 10.04.2012 ja lõpp
07.02.2019.

Kinnipidamisasutuses Fjodor Bulõgin`i kohta koostatud iseloomustusest nähtub, et tal
puuduvad kehtivad distsiplinaarkaristused. Vangistuses olles on isik osalenud
sotsiaalprogrammis Ixxxvalik ja taastava õiguse programmis xxx.
Fjodor Bulõgin elas käesolevale vangistusele eelneval ajal endise abikaasa üürikorteris.
Vabanedes kindel elukoht puudub ja ta soovib hakata taotlema sotsiaalkorterit xxx
Keskhariduse ja elektriku eriala on xxx. Rummu xxx omandas xxx ja xxx erialad. Väidetavalt
omab xxx oskust. Riigikeelt valdab xxx.

                                                                                                1
Tööga on olnud hõivatud peamiselt ehituse valdkonnas. Töökohad on hankinud tuttavate kaudu.
On elatunud peamiselt juhutöödel saadud tasust ja ebaseaduslikust tegevusest. Vangistuses on
kinnipeetav töötanud 2014-2015 Harku ja Murru vanglas viibides AS-is Eesti Vanglatööstus.
Viru Vanglas on töötanud xxx
K-Raha andmetel on isikul 07.10.2016 seisuga vabanemisfondis 291,38 eurot, täitmisel nõudeid
2214,84 eurot.
Fjodor Bulõgin`i vanemad on surnud. Abikaasast on lahutatud, kuid suhtleb nende ühise lapsega
kirja ja telefoni teel. Varasematest suhetest on veel 2 last.
Ligi pool oma elust on süüdimõistetu veetnud erinevates vanglates, tutvusringkonna moodustasid
peamiselt kriminaalse taustaga isikud. Isikuvastased kuriteod on sooritatud valdavalt
alkoholijoobes olles. Viimastel aastatel ei ole tuvastatud alkoholi kuritarvitamist.
Kriminaalkorras on kinnipeetav karistatud 11-l korral, vangistuses viibib 6-t korda. Kuritegude
raskusaste on muutunud üksikinimese suhtes kergemaks, kuid ühiskonna suhtes tervikuna on
jäänud samaks. Eelnevad kuriteod on olnud isikutevastased, sh raskete kehavigastuste tekitamine
ja tapmine. Praegused kuriteod on rahvatervisevastased, so narkootiliste ainete käitlemine suures
koguses. Kuritegude ajendiks on olnud alkohol, mõtlematu käitumine, mõjutatavus ning
majandusliku kasusaamise eesmärk.
Üldise korduva kuriteo toimepanemise tõenäosus 2 aasta jooksul on 16%.
Vägivaldse kuriteo eest süüdimõistmiste tõenäosus 2 aasta jooksul on 43%.
Viru Vangla toetab Fjodor Bulõgin`i ennetähtaegset vabanemist.

Kriminaalhooldusametniku ettekande kohaselt on Fjodor Bulõgin`il 3 täiskasvanud last.
Abikaasast on lahutatud.
Vabaduses puudub süüdimõistetul elukoht ja ta on avaldanud soovi taotleda vabanemisel eluaset.
Rahvastikuregistri andmetel puudub Fjodor Bulõgin`il kodakondsus, tema andmed on kantud
arhiivi, kuna ta on elamisloata/õiguseta isik. Eluaseme taotlemiseks peab isik omama elamisluba,
mis annab seadusliku aluse elamiseks Eesti Vabariigis. Tulenevalt infosüsteemis KIR olevatest
andmetest, elas kinnipeetav enne vangistust xxx. Seega on kinnipeetaval võimalik elamisloa
saamiseks pöörduda taotlusega endise elukoha järgsesse kohalikku omavalitsusse.
Kinnipeetav on 11-l korral kriminaalkorras karistatud, vangistust kannab 6-t korda. Eelnevalt on
süüdimõistetu toime pannud isikuvastaseid kuritegusid, sh raskete kehavigastuste tekitamise ja
tapmise. Praegune kuritegu on rahvatervisevastane, so narkootiliste ainete käitlemine suures
koguses. Käesolev kuritegu on toime pandud käitumiskontrolli ajal, mil ta kandis tingimuslikku
karistust, mis oli määratud KarS § 184 lg 1 järgi.
Väärteokorras on Fjodor Bulõgin`il 9 kehtivat väärteokaristust, kõik need on ÜTS § 547 lg 1
rikkumised.

Prokuröri kirjaliku arvamuse kohaselt ei seisa prokurör F. Bulõgin’i vabastamisele vastu.

Fjodor Bulõgin kohtuistungil kinnitas, et soovib ennetähtaega vabaneda. Vabaduses lubas poeg
abistada eluase leidmisega, kuid praegu konkreetset elukohta vabaduses tal ei ole.

KOHTU SEISUKOHT

Kohus tutvunud esitatud materjalidega, prokuröri kirjaliku arvamusega ning ära kuulanud
kinnipeetava, leiab, et Fjodor Bulõgin`i tingimisi enne tähtaega vangistusest vabastamine
käesoleval ajal ei ole põhjendatud.

Katseajaga tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdimõistetu isikut, varasemat elukäiku ning käitumist karistuse
kandmise ajal, samuti tema elutingimusi ja neid tagajärgi, mida võib süüdimõistetule kaasa tuua
tingimisi enne tähtaega karistusest vabastamine.

                                                                                               2
Kinnipeetava kohta koostatud iseloomustustest nähtub, et tema varasem käitumine, toimepandud
kuritegude korduvus ja iseloom viitavad tema ohtlikkusele.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm
3-1-1-91-06 p 8.1). Käesolevas asjas on see tingimus küll täidetud (isikul puuduvad kehtivad
distsiplinaarkaristused), kuid sellest ei piisa. Isikut ei saa vabastada vaid tema vangistusaegsele
normikuulekale käitumisele. Kohtul puudub alus arvata, et uue kuriteo toimepanemise risk isiku
tingimisi ennetähtaegsel vabanemisel oleks madal või väheoluline.

Fjodor Bulõgin on korduvalt kriminaalkorras karistatud (isikuvastaste ja rahvatervise vastaste
kuritegude eest). Vanglakaristust kannab kuuendat korda. Käesoleval ajal kannab liitkaristust
mitme kohtuotsuse alusel. Jätkuv süütegude toimepanemine räägib sellest, et ta ei ole enda jaoks
vastavaid järeldusi teinud ega suutnud tõendada, et ta on võimeline käituma seaduskuulekalt.

Käesolev kuritegu on toime pandud käitumiskontrolli ajal, mil ta kandis tingimuslikku karistust,
mis oli määratud KarS § 184 lg 1 järgi.

Enne vangistust oli kinnipeetaval probleeme alkoholi tarvitamisega (alkohol oli kuritegude
toimepanemise soodusfaktoriks) ning tal võib olla tagasilanguse perioode, mida võib pidada uue
kuriteo toimepanemise riskifaktoriks.

Vabaduses puudub kinnipeetaval garanteeritud töökoht, mis halvendab tema toimetulekut ja
suurendaks uute kuritegude toimepanemise riski.

Lisaks eelnevale puudub kinnipeetaval vabaduses kindel elukoht. Elukoha taotlemise võimalust
ei saa võrdsustada elukoha olemasoluga. Käitumiskontrolli tingimused on aga tihedalt seotud
vabaduses kindla elukoha olemasoluga, mis Fjodor Bulõgin’il praegu puudub.

Ülaltoodust võib järeldada, et Fjodor Bulõgin`i puhul on olemas tõenäoline kõrge
käitumiskontrollist kõrvalehoidmise risk, mistõttu ei ole kriminaalhoolduse ajal võimalik tema
ohtlikkust ühiskonnas alandada.

Varasemalt Fjodor Bulõgin`i suhtes kohaldatud käitumiskontroll ebaõnnestus, millest võib
järeldada, et ta ei ole suuteline alluma ühiskonnas kehtestatud reeglitele ning tema käitumine
katseajal võib olla negatiivne ja kriminaalhoolduse teostamine probleemne ning
kriminaalhoolduse eesmärgid jäävad täitmata.

Fjodor Bulõgin kannab liitkaristust mitme kohtuotsuse alusel ning üldpreventsiooni seisukohalt
karistuse kandmise jätkamine on käesoleval juhul kaalukam kui süüdimõistetu võimalused
vabaduses.

Kohus leiab, et isiku varasemat käitumist ilmestab asjaolu, et süüdimõistetu ei suuda väärtustada
ühiskonnas toimivaid reegleid ja norme ning keskendub pigem kiiretele lahendustele, sealjuures
tagajärgedele mõtlemata. KarS § 76 lg 4 sätestatud asjaolusid hinnates peab kohtul tekkima nii
veendumus sellest, et kinnipeetav suudab edaspidi õiguskuulekalt käituda, kui ka sellest, et tema
ennetähtaegne vabastamine ei oleks vastuolus õiguskorra kaitsmise huvidega. Süüdlase
ennetähtaegne vabastamine on alati kriminaalpoliitiline otsus ning kohtul on õiguskorra
kaitsmise huvidest lähtuvalt õigus raske kuriteo toimepannud isiku ennetähtaegsest
vabastamisest keelduda. Mida raskema kuriteo eest on vangistus mõistetud, seda erandlikumad
peavad olema asjaolud, et õigustada kinnipeetava ennetähtaegset vabastamist.


                                                                                                 3
Kohus leiab, et arvestades kuritegude korduvust ja iseloomu ning kinnipeetava käitumist
katseajal, ei ole Fjodor Bulõgin`i ennetähtaegne vangistusest vabastamine õigustatud. Tema
ennetähtaegsel vabanemisel saaks ühiskonna õiglustunne oluliselt riivatud, samuti ei oleks tema
vabastamine kooskõlas karistuse mõistmise üldiste eesmärkidega.

Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud. Narkootiliste ja psühhotroopsete ainete
ebaseaduslikku käitlemist peetakse riigi julgeoleku ja avaliku korra seisukohalt väga tõsiseks
kuriteoks, sest see kujutab endast suurt ohtu rahva tervisele.

Eeltoodust lähtudes ei nõustu kohus süüdimõistetu Fjodor Bulõgin`i vabastamisega temale
mõistetud vangistuse kandmisest enne tähtaega.


/allkirjastatud digitaalselt/
Deniss Minzatov
Kohtunik




                                                                                             4
