                                                                 Kriminaalasi nr 1-16-5457




                          KOHTUOTSUS
                              EESTI VABARIIGI NIMEL




Kohus                           Pärnu Maakohus
Otsuse tegemise aeg ja koht     20. juuni 2016.a., Kuressaare kohtumaja

Kriminaalasja number            1-16-5457 (16274000119)

Kohtukoosseis                   Kohtunik Kristel Pedassaar

Kohtuistungi sekretär           Häli Altmets
                                Mauri Väli süüdistusasi kuriteos Karistusseadustiku
Kriminaalasi                    (KarS)    §    424   järgi avalikul   kohtuistungil
                                kokkuleppemenetluses
Prokurör                        Svetlana Maripuu


Süüdistatav
                                MAURI VÄLI, ik. 39309190012



                                Kohtueelses menetluses riigiõigusabi korras
Kaitsja                         vandeadvokaat Vahur Krinal, kaitsja osavõttu
                                kohtuistungist süüdistatav ei ole taotlenud

RESOLUTSIOON

1. Süüdi tunnistada Mauri Väli kuriteos KarS § 424 järgi ja mõista karistuseks
vangistus neli (4) kuud.

2. KarS § 73 alusel jätta Mauri Välile mõistetud vangistuslik karistus kohaldamata
tingimisi katseajaga üks (1) aasta

3. Katseaeg hakkab kulgema kohtuotsuse kuulutamisest, so. 20. juunist 2016.a.

Mõistetud karistust ei pöörata täielikult või osaliselt täitmisele, kui Mauri Väli ei pane
kohtu poolt määratud katseajal toime uut tahtlikku kuritegu ning KarS §-i 73
lõigetest 4 ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse
vangistusega, mõistetakse liitkaristus vastavalt käesoleva seadustiku § 65 lõikes 2

     1                                                                                  1
                                                                 Kriminaalasi nr 1-16-5457
sätestatule.
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib
kohus uuesti kohaldada liitkaristusest tingimisi vabastamist koos käitumiskontrolliga,
allutades süüdlase elektroonilisele valvele KrMS § 75 lg 2 punktis 9 sätestatud korras.
Vangistuse täitmisele pööramise korral võib kohus asendada selle üldkasuliku tööga
KarS §-s 69 sätestatud korras.

4. KarS § 50 lg 1 p 1 alusel võtta Mauri Väli’lt lisakaristusena ära mootorsõiduki
juhtimise õigus kolmeks (3) kuuks, mille kandmise aja algust lugeda kohtuotsuse
jõustumisest.

   4.1. Saata kohtuotsuse ärakiri peale kohtuotsuse jõustumist Regionaalse
    Maanteeameti liiklusregistri büroole juhtimisõiguse äravõtmise osas registrisse
    kande tegemiseks.
   4.2. Mauri Väli on kohustatud viie tööpäeva jooksul otsuse jõustumisest arvates
    loovutama oma juhiloa Maanteeameti liiklusregistri büroole.

5. Mauri Väli suhtes tõkendit ei ole kohaldatud.

6. Välja mõista Mauri Väli’lt riigituludesse kriminaalmenetluse kulud:
- sundraha 645.00 eurot;
 - kaitsjatasu 206,40 eurot.
kokku menetluskulu 851,40 eurot (kaheksasada viiskümmend üks eurot 40 senti).

Väljamõistetud menetluskulu tuleb Mauri Väli’l tasuda igakuiste osamaksetena
kaheteist (12) kuu jooksul, igakuise makse suurus 70,95 eurot. Igakuine makse tuleb
teostada hiljemalt kuu 30.–ks kuupäevaks. Esimene menetluskulude osamakse
teostada hiljemalt 30. juuliks 2016.a.

Mauri Väli’l tasuda riigi kasuks välja mõistetud menetluskulud Maksu- ja Tolliameti a/a
nr: EE351010052031000004 SEB Pank AS-is või a/a nr: EE502200221014193355
Swedbank AS-is või a/a nr: EE401700017002872300 Nordea Bank Finland PLC Eesti
filiaalis või a/a nr: EE873300333499990003 Danske Bank AS Eesti filiaalis, kohustuslik on
märkida maksekorraldusele viitenumber „99916700047316“. Selgituseks märkida:
menetluskulu, Mauri Väli, kr asi 1-16-5457.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse
kohtuotsus kohtutäiturile täitmiseks täitemenetluse seadustikus kehtestatud korras
ning lisandub kohtutäituri tasu. Kui nõude tasub teine isik, siis selgitusse lisada, kelle
eest nõue tasutakse.

Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus,
mida seadus selle eest ette ei näe (KrMS § 318 lg 4).
    2                                                                                   2
                                                               Kriminaalasi nr 1-16-5457
 Apellatsioon esitatakse kirjalikult Tallinna Ringkonnakohtule 15 päeva jooksul
 arvates kohtuotsuse kuulutamisest. Apellatsiooni võib kohtule esitada ka faksi teel.
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest
 eraldi, esitades selles osas määruskaebuse Pärnu Maakohtu Kuressaare kohtumajja
 15 päeva jooksul kohtuotsuse kuulutamisest.


Süüdistus.
MAURI VÄLI süüdistatakse selles, et tema 11.06.2016 kella 06.20 ajal juhtis Kuressaare
linnas Piiri tänav XX juures sõiduautot XXX registreerimise märgiga XXXXXX alkoholi
tarvitamisest tingitud joobeseisundis, mõõdetuna tõendusliku alkomeetriga Lion Intoxilyzer
8000 (seeria 80-005399, test XX/00603/16), alkoholisisaldusega väljahingatavas õhus 0,84
mg/l, laiendmääramatus +/- 0,07 mg/l, lõplik tulem 0,77 mg/l.
Tulenevalt Liiklusseaduse § 69 Sõiduki juhtimist keelav joobeseisund lõige 2 p 1 loetakse
juht alkoholijoobes olevaks, kui juhi ühes grammis veres on vähemalt 1,50 milligrammi
alkoholi või tema väljahingatavas õhus on alkoholi 0,75 milligrammi ühe liitri kohta või
rohkem.
Oma sellise tegevusega, mis seisnes mootorsõiduki juhtimises joobeseisundis, pani MAURI
VÄLI toime KarS § 424 järgi kvalifitseeritava kuriteo.


Prokuröri poolt kohtus Mauri Välile nõutud karistus: KarS § 424 ettenähtud kuriteo
toimepanemise eest nõuab prokurör kohtus süüdistatavale karistuseks vangistus neli (4)
kuud. KarS § 73 alusel jätta karistus kohaldamata tingimisi katseajaga üks (1) aasta.
Mõistetud karistust ei pöörata täielikult või osaliselt täitmisele, kui ta ei pane kohtu poolt
määratud katseajal toime uut tahtlikku kuritegu ning käesoleva paragrahvi lõigetest 4 ja 5 ei
tulene teisiti. KarS § 50 lg 1 kohaselt võtta lisakaristusena ära mootorsõiduki juhtimisõigus
kolmeks (3) kuuks.

Süüdistatav Mauri Väli andis kohtus ütlusi, et saab kokkuleppest aru ja nõustub sellega.
Kahetseb toimepandut. Karistuse iseloom ja olemus on arusaadavad. Palub vastavalt
karistuskokkuleppele määrata väljamõistmisele kuuluva menetluskulu tasumisele ositi ühe
aasta jooksul.

Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Mauri Väli süüdi KarS § 424 järgi
ning mõistab temale kokkuleppes kokkulepitud karistuse. Kokkulepitud karistus jääb KarS
§ 424 sanktsiooni piiresse. KarS § 56 alusel karistuse mõistmisel kohtu poolt arvestatakse
karistust kergendavaid ja raskendavaid asjaolusid. Mauri Väli karistust kergendavaks
asjaoluks on süü puhtsüdamlik kahetsus, karistust raskendavad asjaolud puuduvad.

Tõkend- ei ole kohaldatud.
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:

      3                                                                                       3
                                                                    Kriminaalasi nr 1-16-5457
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis
vastab raskeima kuriteo astmele. Süüdimõistetu poolt toime pandud kuritegu on II
raskusastme kuritegu (KarS § 4 lg 3). Sundraha suuruseks KrMS § 175 lg1 p 9, 179
kohaselt on II raskusastme kuriteos süüdimõistmise korral 1,5 palgaalammäära. Palga
alammääraks on alates 01.01.2016.a. 430.00 eurot ning seega on sundraha suuruseks
1,5x430 eurot = 645 EUR-i.
- Määratud kaitsjale makstud tasu on vastavalt KrMS § 175 lg 1 p 4 menetluskulu mis
KrMS § 180 lg1 alusel kuulub väljamõistmisele süüdistatavalt. Mauri Väli’le riigi õigusabi
korras määratud kaitsja taotluse alusel on kaitsjale arvestanud kohtueelses menetluses tasu
ja kuludena kokku 206,40 eurot (sisaldab käibemaksu), mis kuulub süüdistatavalt
riigituludesse väljamõistmisele. KrMS § 180 lg 3 alusel määrab kohus vastavalt
karistuskokkuleppele menetluskulu tasumisele ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                   4
