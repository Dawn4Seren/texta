                                                                                    1-16-2147




                            KOHTUOTSUS
                                 EESTI VABARIIGI NIMEL



 Kohus                           Harju Maakohus, Liivalaia kohtumaja

 Otsuse tegemise aeg ja koht     11. aprillil 2016.a Tallinn

 Kriminaalasja number            1-16-2147 /16230200072/

 Kohtukoosseis                   Kohtunik Leili Raedla

 Kohtuistungi sekretär           Jane Põldoja , tõlk Oleg Zolotarjov

 Kohtuistungi aeg                11. aprillil 2016.a

 Kriminaalasi                    Artur Tšelõšev süüdistuses KarS § 424 järgi kokkuleppeme-
                                 netluses
 Abiprokurör                     Katrin Tron

 Kaitsja                         kaitsjat kohtuistungile ei soovi


Süüdistatav
ARTUR TŠELÕŠEV - elukoht ja aadress: XXX; isikukood: 38810087016; kodakondsus: Eesti
Vabariigi; haridus: keskeriharidus; emakeel: vene keel; töökoht: XXX OÜ; karistatus: kriminaal- ja
väärteokorras karistamata; tõkendit kohaldatud ei ole.


RESOLUTSIOON

Mõista Artur Tšelõšev süüdi KarS § 424 järgi ja karistada teda rahalise karistusega 150
päevamäära, arvestades päevamäära suuruseks 27,70 eurot, s.o kokku 2770 eurot (kaks tuhat
seitsesada seitsekümmend eurot).

Rahaline karistus tasuda kohtuotsuse jõustumisest 30 päeva jooksul Maksu- ja Tolliameti
arveldusarvele EE351010052031000004 SEB pangas, EE502200221014193355 Swedbankis,
EE873300333499990003 Danske Bankis või EE401700017002872300 Nordea pangas.
Makseinfo rahalise karistuse tasumiseks edastatakse süüdimõistetule tema poolt avaldatud meili-
või postiaadressile.
1-16-2147
KarS § 50 lg 1 p 1 alusel võtta Artur Tšelõševilt ära mootorsõiduki juhtimise õigus 3 (kolmeks)
kuuks.

Liiklusseaduse § 127 alusel tuleb süüdimõistetul 5(viie) tööpäeva jooksul kohtuotsuse
jõustumisest arvates oma juhiluba loovutada Maanteeametile.

Mõista Artur Tšelõševilt välja KrMS § 175, § 179 ja § 180 alusel menetluskuludena riigituludesse:
  - sundraha II astme kuriteo toimepanemise 645 € (kuussada nelikümmend viis eurot);
  - advokaadi õigusabikulud summas 72 € (seitsekümmend kaks eurot);
  - ekspertiisitasu summas 201 € (kakssada üks eurot)

KrMS § 180 lg 1 alusel menetluskulud 918 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub kuus tasumisele 76,50 eurot.
Väljamõistetud      menetluskulud       tasuda    Maksu-       ja    Tolliameti     arveldusarvele
EE351010052031000004             SEB      pangas,     EE502200221014193355            Swedbankis,
EE873300333499990003 Danske Bankis või EE401700017002872300 Nordea pangas, märkides
selgitusena „Artur Tšelõšev, 1-16-2147, menetluskulu“. Menetluskulude tasumiseks vajaminev
viitenumber edastatakse makseinfona süüdimõistetule tema poolt avaldatud meili- või
postiaadressile. Samuti on makseinfo koos kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.


EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).


SÜÜDISTUS JA KOKKULEPPE SISU
Artur Tšelõšev´t süüdistatakse selles, et tema juhtis tahtlikult 23.12.2015 kella 05:00 ajal
Harjumaal Tallinnas Sõle tn 51b juures suunaga Ehte tänava poole, mootorsõidukit Audi A6
Avant registreerimismärgiga XXX, olles joobeseisundis (narkojoove                    kokaiini     ja
gammahüdroksüvõihape ehk GHB tarvitamise tunnused).
Sellise käitumisega rikkus Artur Tšelõšev liiklusseaduse § 69 lg 1 ja korrakaitseseaduse § 36 lg 1
/Juht ei tohi olla joobeseisundis. Joobeseisund on alkoholi, narkootilise või psühhotroopse aine või
muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1 /alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või tema
väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Seega pani Artur Tšelõšev toime KarS § 424 järgi kvalifitseeritava kuriteo, s.o mootorsõiduki
juhtimise joobeseisundis.

Vastavalt kokkuleppele nõuab prokurör kohtus Artur Tšelõševi süüdimõistmist ja karistamist KarS
§ 424 sätestatud kuriteo toimepanemise eest rahalise karistusega 100 päevamäära, so 2770 eurot.
KarS § 50 lg 1 alusel võtta A. Tšelõševilt mootorsõiduki juhtimise õigust 3 (kolmeks) kuuks

2
                                                                                       1-16-2147
Kriminaalmenetluse kulud on järgmised: kaitsjatasu summas 72 eurot, süüdimõistva kohtu-
otsusega kaasnev sundraha 645 eurot,, ekspertiisi tasu 201 eurot.
Süüdistataval tuleb tasuda kriminaalmenetluse kulud - kohtueelses menetluses kogusummas 918
eurot 12 kuu jooksul alates kohtuotsuse jõustumisest.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
kuriteo kvalifikatsiooniga, tekitatud kahju laadi ja suurusega ning jõudsid kokkuleppele prokuröri
poolt kohtus nõutava karistuse liigis ja määras.

Artur Tšelõšev nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.


KOHTU SEISUKOHT

Kohus, tutvunud kohtusse saadetud kriminaaltoimikuga, ära kuulanud süüdistatava Artur
Tšelõševi selgituse ja prokuröri arvamuse kokkuleppe kohta ning veendunud, et menetlusosalised
jäävad kokkuleppe juurde, asub seisukohale, et süüdistatav Artur Tšelõšev on sõlmitud
kokkuleppest aru saanud ning sellega nõustunud ja kokkulepet sõlmides on süüdistatav
väljendanud oma tõelist tahet, kokkulepe on sõlmitud kriminaalmenetluse sätteid järgides.
Arvestades eeltoodut tuleb Artur Tšelõšev temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Artur Tšelõševi
süü suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 918 eurot väljamõistmisele
süüdistatavalt ning seda 12 kuu jooksul. Arvestades kohtukulude suurust ning asjaolu, et
süüdistataval on kanda ka rahaline karistus ei ole tal võimalik tasuda kohtukulusid 1 kuu jooksul.
Kohtukulude kohese tasumise kohustus tooks süüdistatavale kaasa täitemenetluse, millega
kaasnevad süüdistatavale lisakulud. Kohtu hinnangul on oluline, et menetluskulud saaksid riigile
mõistliku aja jooksul hüvitatud. Eeltoodut arvesse võttes tuleb süüdistataval menetluskulud
summas 918 € tasuda kohtuotsuse jõustumisest arvates 12 (kaheteistkümne) kuu jooksul igakuiste
maksetena, seega kuulub kuus tasumisele 76,60 eurot.



/allkirjastatud digitaalselt/
Leili Raedla
Kohtunik




                                                                                                3
