                            KOHTUMÄÄRUS
Kohus                             Viru Maakohus
Kohtunik                          Andres Hallmägi
Määruse tegemise aeg ja koht      6. oktoober 2016, Narva kohtumaja
Kohtuasja number                  2-14-1265
Kohtuasi                          Eesti Inkasso OÜ hagi S S vastu võlgnevuse ja viiviste
                                  nõudes
Menetlustoiming                   Hagi läbivaatamata jätmine
Menetlusosalised ja esindajad     Hageja: Eesti Inkasso (RK 12438291)
                                  Hageja seaduslik esindaja: juhatuse liige August Käära

                                  Kostja: S S (pankrotis; IK XXX)
                                  Kostja esindaja RÕA korras: Andrei Matvejev
                                  Kostja pankrotihaldur Ly Müürsoo

RESOLUTSIOON

   1. Uuendada tsiviilasjas nr 2-14-1265 menetlus.

   2. Jätta Eesti Inkaaso OÜ hagi S S vastu võlgnevuse ja viiviste nõudes läbi vaatama-
      ta.

   3. Jätta kõik menetluskulud poolte endi kanda. Hüvitamisele kuuluvaid menetlus-
      kulusid ei ole.

   4. Vabastada kostja S S (pankrotis) riigi õigusabi kulude riigituludesse hüvitamise
      kohustusest.

Saata kohtumäärus menetlusosalistele ja Rahandusministeeriumi õigusabi kulude osas.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul käesoleva kohtumääruse kättesaamise päevale järgnevast päevast ala-
tes. Määruskaebust ei saa esitada peale viie kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusa-
bi taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
                                                                                   2-14-1265
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.


ASJAOLUD

Viru Maakohtu menetluses on tsiviilasi nr 2-14-1265 Eesti Inkasso OÜ hagi S S vastu võlg-
nevuse ja viiviste nõudes. Kohus peatas 04.11.2015 määrusega menetluse kriminaalmenetluse
tõttu. Sergey Safronov teatas 02.11.2015 kohtule ka sellest, et tema on esitanud pankrotiaval-
duse kohtusse.


KOHTUMÄÄRUSE PÕHJENDUSED

Kohus, tutvunud tsiviilasja materjalidega, leidis, et hagiavaldus tuleb jätta läbi vaatamata.

Vastavalt tsiviilkohtumenetluse seadustiku (TsMS) § 361 alusel kohus uuendab peatunud või
peatatud menetluse poole taotlusel või omal algatusel määrusega pärast seda, kui menetluse
peatamise aluseks olnud asjaolud on ära langenud. Kui menetlus peatati mõlema poole puu-
dumise tõttu kohtuistungilt, uuendatakse menetlus üksnes poole taotlusel. Käesoleva seadusti-
ku §-s 356 sätestatud juhul võib menetluse uuendada muu hulgas juhul, kui teine menetlus,
mille tõttu menetlus peatati, venib ülemäära ja peatatud asja on võimalik lahendada. Menetlus
loetakse uuendatuks uuendamise määruse pooltele kättetoimetamisega. Uuendatud menetlus
jätkub sealt, kus see pooleli jäi.

Kriminaalasja kohtueelne menetlus oli lõpule viidud ja kohtusse saadetud, kuid süüdistatavad
ei ole seni kohtu alla antud ning asi oli mitu korda prokuratuuri tagasi saadetud. Samuti ei ole
teada, millal uuesti süüdistusaktid kohtusse esitatakse ja millal menetlus toimub. Kohus leiab
seega, et kriminaalmenetlus venib liiga pikalt ning käesolevat tsiviilasja on võimalik lahenda-
da ootamata kriminaalmenetluse tulemust.

Eeltoodu alusel uuendab kohus tsiviilasjas menetluse.

TsMS § 423 lg 3 kohaselt kohus võib jätta hagi läbi vaatamata ka muul seaduses nimetatud
juhul. Pankrotiseaduse (PankrS) § 43 lg 2 alusel kui enne pankroti väljakuulutamist alanud
kohtumenetluses on varaline nõue võlgniku vastu, mille kohta ei ole veel otsust tehtud, jätab
kohus nõude hagimenetluses läbi vaatamata.

Kohus tuvastas, et S S pankrot oli 18.01.2016 välja kuulutatud. Kuna antud tsiviilasjas on
kostja vastu esitatud varaline nõue ja kostja pankrot on välja kuulutatud, tuleb käesolevas tsi-
viilasjas jätta hagi läbi vaatamata.


MENETLUSKULUD

Vastavalt TsMS § 168 lg 2 hageja kannab menetluskulud, kui hagi jäetakse läbi vaatamata või
kui menetlus lõpetatakse määrusega ja käesoleva paragrahvi lõigetest 3-5 ei tulene teisiti.

PankrS § 43 lg 6 alusel võlgnik on kohustatud pankroti välja kuulutanud kohtule ja haldurile
teatama kõikidest kohtumenetlustest, kus ta osaleb hageja või kostjana või muu menetlusosa-
lisena.


                                                                                                   2
                                                                                     2-14-1265

Seega pidi kostja teatama haldurile käesolevast menetlusest. Samas osales ka hageja kostja
pankrotimenetluses võlausaldajana, kelle nõue oli nõuete kaitsmise koosolekul tunnustatud.
Seega leiab kohus, et ei ole õiglane jätte kõik menetluskulud hageja kanda. Kuid samas ei ole
ka õiglane jätta kõik menetluskulud kostja kanda, kes on pankrotis ja kelle majanduslik sei-
sund selle tõttu veel rohkem halveneks. Seega jätab kohus kõik menetluskulud poolte endi
kanda. Hüvitamisele kuuluvaid menetluskulusid ei ole.

Eeltoodu ja TsMS § 190 lg 7 alusel ei mõista kohus kostjalt riigi õigusabi kulu riigituludesse.




(digitaalallkiri)
Andres Hallmägi
kohtunik




                                                                                              3
