                                                                             2-15-3701




                       KOHTUMÄÄRUS
Kohus                             Harju Maakohus
Kohtunik                          Helina Luksepp
Kohtujurist                       Annika Timusk
Määruse tegemise aeg ja koht      11.07.2016, Tallinn, Kentmanni kohtumaja
Tsiviilasja number                2-15-3701
Tsiviilasi                        XXXhagi korteriühistu XXXvastu üldkoosoleku otsuste
                                  tühistuse tuvastamiseks
Hagihind                          mittevaraline nõue (3 500 eurot)
Menetlustoiming                   Hagi läbi vaatamata jätmine
Menetlusosalised ja nende         Hageja: XXX(isikukood XXX, elukoht XXX);
esindajad
                                  Hageja lepinguline esindaja: Tatjana Kalin (isikukood
                                  47708080254, Del Konsultatsioonid OÜ, e-post:
                                  tatjana.kalin@gmail.com);
                                  Kostja: korteriühistu XXX(registrikood XXX, asukoht
                                  XXX, e-post: XXX);
                                  Kostja lepinguline esindaja: Kristjan Aava (isikukood
                                  37912290252, OÜ BLV Büroo, e-post: info@blv.ee).
Asja läbivaatamine                Kirjalik menetlus
RESOLUTSIOON
        1. Jätta XXXhagi korteriühistu XXXvastu üldkoosoleku otsuste tühistuse
           tuvastamiseks läbi vaatamata.

        2. Menetluskulude jaotus ja kindlaksmääramine

        2.1.Jätta menetluskulud kostja kanda.
        2.2.Määrata kindlaks XXX menetluskulu rahaline suurus ja mõista korteriühistult
            XXXvälja XXX kasuks menetluskuluna lepingulise esindaja tasu 500 eurot.
        2.3.Käesoleva määruse jõustumisest kuni täitmiseni tuleb korteriühistul XXX
            tasuda XXX hüvitamisele kuuluvatelt menetluskuludelt (500 eurolt) viivist
            võlaõigusseaduse § 113 lg 1 teises lauses ettenähtud ulatuses.
        3. Määrus saata menetlusosalistele.

Edasikaebamise kord


                                          1
                                                                                      2-15-3701

 Määruse peale võib esitada määruskaebuse Tallinna Ringkonnakohtule Harju Maakohtu
 Kentmanni kohtumaja kaudu 15 päeva jooksul määruse kättetoimetamisest alates.

 Kohus selgitab, et seaduses sätestatud tähtaja järgimiseks peab menetlusabi taotleja tegema
 tähtaja kestel ka menetlustoimingu, mille tegemiseks ta menetlusabi taotleb, eelkõige esitama
 kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
 kõrvaldamiseks, mis on seotud menetlusabi taotlemisega, annab kohus mõistliku tähtaja pärast
 menetlusabi andmise taotluse lahendamist, kui nimetatud taotlus ei olnud esitatud põhjendamatult
 või tähtaja pikendamise eesmärgil. See ei välista menetlustähtaja ennistamist (TsMS § 187 lg 6
 ja § 442 lg 6).

 Kohus selgitab, et menetlustoimingut, mille tegemiseks on kehtestatud tähtaeg, võib teha tähtaja
 viimasel päeval kuni kella 24.00-ni (TsMS § 62 lg 2).

Asjaolud

1. XXX(hageja) esitas 03.03.2015 Harju Maakohtule hagiavalduse korteriühistu XXX(kostja)
üldkoosoleku otsuste tühistuse tuvastamiseks. Hageja täiendas hagi 25.03.2015.

Hagiavalduse kohaselt on hageja kostja liige. 21.08.2014 oli kokku kutsutud kostja liikmete
korraline üldkoosolek järgmise päevakorraga:
    - 2013. majandusaasta aruande kinnitamine;
    - Revisjonikomisjoni aruanne;
    - Juhatuse aruanne;
    - 2014 aasta eelarve kinnitamine;
    - 2014 majandusplaani kinnitamine;
    - Remonditööde kinnitamine;
    - Valve-tuletõrje signalisatsiooni paigaldamine, tulekustuti ostmine ja tasumine;
    - Katuse remont;
    - Garaaži sissepääsutee panduse remont;
    - Võlgnikud, nõue esitamine
    - Üldelekter;
    - Juhatuse valimine;
    - Revisjoni komisjoni valimine;
    - Audiitorkontrolli läbiviimine, audiitori valimine ja kinnitamine;
    - Garaaziühistu XXX (XXX) poolt järgmised üldkasutatavate mitteeluruumide: Tallinna
        linn, XXX, üldpind on 47,40 m2 (reg. osa XXX), Tallinna linn, XXX, üldpind on 30,80
        m2 (reg.osa XXX), ja Tallinna linn, XXX, üldpind on 33,90 m2 ( reg. osa XXX) tasuta
        vastuvõtmine oma omandisse;
    - Juhatuse ja revisjonikomisjoni liikmete tasustamine.

21.08.2014 üldkoosolekut osalejate vähesuse tõttu ei toimunud. Kohale ilmus üksnes 16 liiget
(543-st kostja liikmest). Kohalolijaid teavitati korduva üldkoosoleku toimumisest 04.09.2014.
Korduva üldkoosoleku aja teade ilmnes ka esialgses koosoleku kokkukutsumise teates.

04.09.2014.a. toimus korduv üldkoosolek. Üldkoosolekul, millel osales 107 kostja liiget (543-
st kostja liikmest), võeti vastu otsused küsimustes, millised on kirjeldatud eelpool punktides 1-

                                               2
                                                                                   2-15-3701

3. Üldkoosoleku protokolli kohaselt otsustati ülejäänud küsimuste arutelu jätkata 18.09.2014
toimuval üldkoosolekul.

21.09.2014 toimus järjekordne kostja liikmete üldkoosolek. Nii sellele eelnevalt hagejale
toimetatud kutse, kui üldkoosoleku protokolli kohaselt, oli tegemist nn korduva üldkoosoleku
jätkamisega. Jätkukoosolekul osales 138 liiget (543-st kostja liikmest), võeti vastu otsused
kõikides üldkoosoleku päevakorra punktide osas, mh kinnitati veelkordselt sellele eelneval, so
04.09.2014 toimund üldkoosolekul vastuvõetud otsused.

Hageja peab kõiki otsuseid tühiseks, sest kostja ei ole hagejale edastanud KÜS § 15 lg 2
nimetatud dokumente vaatamata hageja mitmetele e-kirjadele.

Rikutud on ka koosoleku kokkukutsumise korda, sest 04.09.2014, mil toimus korduv
üldkoosolek, oli 14. päev teatamisest arvates ning seega pole toimunud 14-päevase
etteteatamise tähtaja järgimist (nagu nõuab põhikiri).

Hageja osales kõigil koosolekutel.

2. Kohus võttis 14.04.2015 määrusega hagi menetlusse.

3. Kostja 15.05.2015 vastuses hagi ei tunnistanud. Kostja leidis, et hageja on enda nõude
esitanud hilinenult, s.o KÜS § 13 lg-s 3 sätestatud tähtaega rikkudes, mistõttu kostja palub
aegumise kohaldamiseks teha vaheotsuse.

4. Hageja 21.05.2015 vastuses kostja vaheotsuse tegemisega ei nõustunud, leides, et kostja on
nõude esitanud üldkoosoleku otsuste tühisuse tuvastamiseks ja mitte kehtetuks tunnistamiseks,
mistõttu KÜS § 13 lg 3 ei kohaldu.

5. Kohus jättis 10.11.2015 otsusega kostja taotluse vaheotsuse tegemiseks rahuldamata. Otsus
jõustus 15.12.2015 edasi kaebamata.

6. 31.12.2015 tegi kostja hagejale ettepaneku kompromissi sõlmimiseks, kuivõrd
vaidlusalustest üldkoosoleku otsustest sõltub väga palju ja kostja on kokku kutsunud
15.01.2016 (planeeritav aeg) uue üldkoosoleku sama päevakorraga.

7. Hageja võttis 11.01.2016 kostja kompromissettepaneku vastu, kuid tingimusel, et kostja
hüvitab hagejale menetluskulud kokku summas 750 eurot (sisaldab poolt riigilõivu 150 eurot
ja lepingulise esindaja tasu summas 600 eurot).

8. 04.04.2016 tegi kostja veelkord ettepaneku kompromissi sõlmimiseks, kuna 30.01.2016
toimunud üldkoosoleku päevakord kattus hageja poolt käesolevas tsiviilasjas vaidlustatud
üldkoosoleku päevakorraga (lisatud üldkoosoleku protokoll). Kostja tegi ettepaneku sõlmida
kompromiss selliselt, et kostja hüvitab hagejale 50% hagi esitamisel tasutud riigilõivust ning
ülejäänud osas jäävad menetluskulud poolte endi kanda.

9. Kohus andis 11.04.2016 pooltele tähtaja 20.04.2016 kohustusega teatada, kas pooled on
saavutanud kompromissi, esitada kohtule kompromisskokkulepe või teatada asja edasise
menetlemise perspektiiv ja seisukohad selles osas; samaks kuupäevaks tuli pooltel teada anda,
kas nad soovivad asja läbivaatamist kohtuistungil või on nõus kirjaliku menetlusega.


                                              3
                                                                                    2-15-3701

10. Hageja kordas oma 20.04.2016 oma varasemaid, s.o 11.01.2016 seisukohti. Samuti leidis
hageja, et tegelikult on kostja käitumisest tuletatav (s.o sama päevakorraga üldkoosoleku
läbiviimine), et ta on hagi tegelikkuses õigeks võtnud. Hageja oli nõus kirjaliku menetlusega.

11. Kostja leidis 20.04.2016, et hageja ei ole andnud vastuseid tema 04.04.2016 ja 18.04.2016
(e-kiri) tehtud kompromissettepanekutele, mistõttu tuleb hagi rahuldamisel jätta TsMS § 162 lg
4 alusel menetluskulud poolte endi kanda. 31.05.2016 avalduses kinnitas kostja, et on nõus asja
lahendamisega kirjalikus menetluses.

12. Kohus edastas 26.05.2016 hagejale ja kostjale nõude menetluskulude nimekirja
esitamiseks. Teise poole menetluskulude osas seisukohavõtuks määras kohus 3 päeva.

13. Kostja esitas 31.05.2016 menetluskulude nimekirja, mille kohaselt on see summas 349,44
eurot (lisandub käibemaks). Kostja on käibemaksukohustuslane. Menetluskulud on kantud
seoses tsiviilasja nr 2-15-3701 menetlemisega Harju Maakohtus.

14. Hageja on kostja menetluskulude nimekirja kätte saanud kohtute infosüsteemi kaudu
03.06.2016, seisukohta selles osas ta kohtule esitanud ei ole.

15. Hageja esitas 01.06.2016 kohtule menetluskulude nimekirja, mille kohaselt koosnevad
hageja menetluskulud hagiavalduse esitamisel tasutud riigilõivust summas 300 eurot ja
lepingulise esindaja kulust 1 600 eurot. Hageja kinnitab, et menetluskulud on hagejal tekkinud
seoses kohtumenetlusega käesolevas tsiviilasjas. Hageja palub menetluskuludelt välja mõista
ka viivise.

16. Kostja 03.06.2016 hinnangul on hageja menetluskulud üle paisutatud.

Kohtumääruse põhjendused

17. Kohus leiab, et XXXhagi korteriühistu XXXvastu üldkoosoleku otsuste tühistuse
tuvastamiseks tuleb jätta läbi vaatamata.

18. Hageja taotleb, et kohus tuvastaks 04.09.2015 ja 21.09.2015 otsuste tühisust. Pooled on
nõustunud, et kostja 30.01.2016 üldkoosolekul võeti vastu seaduslikud otsused täpselt samades
küsimustes, mis 04.09.2015 ja 21.09.2015 üldkoosolekutel (vt hageja 20.04.2016 seisukohad).
Samuti kinnitab hageja 20.04.2016 seisukohtades, et hageja ei pea (sarnaselt kostjaga) edasist
menetlust otstarbekaks.

Kohus nõustub pooltega selles, et tsiviilasja edasine menetlemine on ebaotstarbekas ning ei
kanna hageja soovitud eesmärki: tühiste otsuste (hageja arvates) asemel on vastu võetud
samades küsimustes uued otsused, mida hageja ei ole vaidlustanud.

Kui ühes ja samas küsimuses on vastu võetud mitu otsust, siis eeldatakse, et kehtiv on
viimasena vastu võetud otsus. (Uue otsuse vastuvõtmisega ei muutu varasem tühine otsus
kehtivaks. Uue samasisulise otsuse vastuvõtmisel on õiguslik mõju uuel otsusel ning vana otsus
on jätkuvalt tühine /vt ka RKTKo tsiviilasjas nr 3-2-1-145-08, p-s 12; nr 3-2-1-155-12./)

Seega on pooled oma sisulise käitumisega möönnud minetusi hagi esemeks olevate
üldkoosolekute kokkukutsumisel. Samas ei ole menetluslikult ökonoomne asuda sisuliselt


                                               4
                                                                                      2-15-3701

analüüsima vaidlustatud otsuste kehtivust. Seda eriti olukorras, kus üldkoosoleku
kokkukutsumise korda koosolekust etteteatamise osas on rikutud väheolulisel määral.

Riigikohus on oma lahendites jaatanud seadusega vastuolus oleva, kehtetuks tunnistatava
otsuse kinnitamise võimalust, see tuleneb ka Mittetulundusühingute seaduse (MTÜS) § 24 lg 2
ja laieneb ka korteriühistute otsustele (Korteriühistuseaduse § 1 lg 2). Vt ka RKTKo tsiviilasjas
nr 3-2-1-99-14. Samuti on Riigikohus aktsepteerinud tühise otsuse asemel uue, sisuliselt
samasuguse otsuse vastuvõtmist, kui selles on varasema otsuse tühisuse alused kõrvaldatud. (vt
RKTKo tsiviilasjas nr 3-2-1-155-12.)

Kuigi kostja on oma käitumisega sisuliselt haginõudeid aktsepteerinud, ei ole kostja siiski
TsMS § 440 kohast sõnaselget tahteavaldust hagi õigeks võtu kohta esitanud ning kuigi hageja
on pidanud edasist menetlust mõttetuks, ei ole ta hagist loobunud ega seda tagasi võtnud.
Samuti pole pooled esitanud kohtule (vaatamata korduvatele täiendavatele tähtaegadele)
kompromisskokkulepet, kuna pooled ei ole üksmeelel menetluskulude jaotuse osas.

19. Kohus on seisukohal, et menetluslikult on pooltele soovidele lähim ja menetluslikult kõige
ökonoomsem jätta hagi läbivaatamata, sest hageja soovitud eesmärki pole võimalik kostja uue,
30.01.2016 üldkoosoleku ja sama sisuga otsuste vastuvõtmise tõttu, saavutada. Hageja pole
kostja 30.01.2016 koosolekul vastu võetud otsuseid vaidlustanud.

Eeltoodu alusel jätab kohus TsMS § 423 lg 2 p 2 alusel hagi läbivaatamata.


Menetluskulude jaotus ja kindaksmääramine

20. TsMS § 173 lg 1 kohaselt märgib kohus menetluskulude jaotuse menetlusosaliste vahel
kohtuotsuses või menetlust lõpetavas määruses, muu hulgas määruses, millega hagi jäetakse
läbi vaatamata.

TsMS § 168 lg 2 kohaselt kannab menetluskulud hageja, kui hagi jäetakse läbi vaatamata või
kui menetlus lõpetatakse määrusega ja TsMS § 168 lõigetest 3-5 ei tulene teisiti.

Seega tuleks jätta menetluskulud hageja kanda.

Kohtu hinnangul ei ole see aga käesoleva tsiviilasja asjaolusid arvestades õiglane.

Kohus arvestab sellega, et praegusel juhul ei vastuta hageja hagi läbi vaatamata jätmise eest
ning ta ei saanud enda tegevusega hagi läbi vaatamata jätmist mõjutada (vt ka RKTK määrus
tsiviilasjas nr 3-2-1-154-09, p 14). Käesoleval juhul on hagiavalduse läbi vaatamata jätmise
aluseks asjaolu, et kostjal on 30.01.2016 üldkoosolekul vaidlustatud otsustega samasisulised
otsused vastu võtnud. Seega on tegemist asjaoluga, mida hageja mõjutada ei saanud. Enamgi
veel, sisuliselt on tegemist olukorraga, kus kostja pärast hagi esitamist, hageja nõude rahuldab.
Kohus leiab, et sellises olukorras on hagejalt kostja menetluskulude väljamõistmine äärmiselt
ebaõiglane.
Seetõttu lähtub kohus TsMS § 168 lg 5 ja jätab menetluskulud kostja kanda.

21. TsMS § 174 lg 1 kohaselt määrab kohus kindlaks menetluskulude rahalise suuruse
menetluskulude jaotuse alusel vajalikus ja põhjendatud ulatuses. Kohus määrab


                                               5
                                                                                     2-15-3701

menetluskulude rahalise suuruse kindlaks ka siis, kui menetlusosalised ei esita menetluskulude
kindlaksmääramise taotlust, võttes aluseks menetluskulude nimekirja või tsiviilasja materjalid.

22. Hageja 01.06.2016 menetluskulude nimekirja kohaselt koosnevad hageja menetluskulud:

      a) Riigilõivust 300 eurot;
      b) Õigusabikuludest :
                                        Vastaspool
            Toiming ja ajakulu               e      Kohtu seisukoht põhjendatud ja vajaliku
 Nr
                taotluses               vastuväite                  ajakulu kohta
                                             d
  1     Hagi materjalidega       7 h/    Ülemäära Kohus ei pea seda                Põhjendatud
        tutvumine,              a 100      suur    põhjendatuks, sest 11.01.2016    kulu 3 h/
        hagiavalduse            eurot              vastuses kostja                 a 100 eurot
        koostamine ja kohtu                        kompromissettepanekule, et
        nõudel täiendamine                         hageja märkinud oma
                                                   menetluskulude hulgas
                                                   esindajatasu 600 eurot. Selleks
                                                   ajaks oli hagi esitatud ja
                                                   sisulised menetlustoimingud
                                                   lõppenud – pooled on sellest
                                                   ajast arvates väidelnud vaid
                                                   menetluskulude jaotuse üle.
                                                   Tegemist ei ole keeruka
                                                   vaidlusega ning kostjaks on
                                                   mittetulundusühing, mille liige
                                                   hageja ise on.
  2     21.05.2015 hagi          3 h/    Ülemäära Kostja on 11.05.2015 esitanud       0,5 h
        vastusega tutvumine     a 100      suur    hagile vastuse ühel lehel (t lk
        (1 h), hageja           eurot              60) taotledes vaheotsuse
        seisukohtade                               tegemist ning hageja on
        koostamine kostja                          21.05.2015 sellele vastanud.
        taotluste osas (2 h)                       Sisulisi seisukohti pooled ei
                                                   esita – küsimus on vaid selles,
                                                   kas nõue on aegunud ning kas
                                                   on esitatud tühistamis- või
                                                   tuvastushagi. Tegemist ei ole
                                                   keeruka või aeganõudva
                                                   toiminguga.
  3     12.11.2015               1 h/    Ülemäära Esindajal on vajalik kohtu          0,5 h
        vaheotsusega            a 100      suur    otsustustega tutvuda ja neid
        tutvumine, suhtlus      eurot              kliendile selgitada. Samas on
        kliendiga                                  tegemist lühikese ja sisult
                                                   lihtsa vaheotsusega.
        04.01.2016 kostja        5 h/      Peale   Vaheotsuse tegemisest               1h
        kompromissettep         a 100   vaheotsuse 12.11.2015 pole asjas sisulist
        tutvumine (1 h)         eurot    tegemist menetlust toimunud – pooled
        11.01.2016                         pole    on kohtu juhendamisel ja
        kompromissettep                   sisulist kostja initsiatiivil pidanud
        vastuse koost (1,5 h)            menetlust kompromissläbirääkimisi, mis

                                                6
                                                                                        2-15-3701


                                       Vastaspool
           Toiming ja ajakulu                e        Kohtu seisukoht põhjendatud ja vajaliku
 Nr
               taotluses               vastuväite                 ajakulu kohta
                                             d
      20.04.2016 arvamus               toimunud,     on seisnenud seisukoha
      komrpromissi                     11.01.2016    andmises, kas hageja nõustub
      võimalustest ja                   esi men      kostja ettepanekuga, et
      edasisest                         dok on 7     menetluskulud jäävad poolte
      menetlusest (2,5 h)                  real,     kanda. See ei nõua juriidilisi
                                       20.04.2016    eriteadmisi ning neid kulusid
                                        esit dok     oleks pooled saanud
                                       ühel lehel,   kompromissi korral ka vältida.
                                          seega
                                       ajakulu on
                                       põhjendam
                                            atu


23. Hageja on kinnitanud, et kõik kulud on kantud seoses käesoleva kohtumenetlusega. Hageja
märgitud õigusteenuse tunnihind 100 eurot on kooskõlas Riigikohtu varasema praktikaga ning
õigusteenuse turu üldise tasemega Eestis. Käibemaksu lisamist hageja esitatud avaldusest ei
nähtu.

24. Riigilõivule kui menetluskulule ei ole kostja vastuväiteid esitanud. Hageja on tasunud
hagiavalduselt riigilõivu 300 eurot (t lk 46). TsMS § 150 lg 1 p 3 kohaselt tagastatakse riigilõiv,
kui avaldus jäetakse läbi vaatamata.

Seetõttu pole alust riigilõivu menetluskuluna kostjalt välja mõista.

25. TsMS § 144 p 1 ja TsMS § 175 lg 1 alusel tuleb kostjalt hageja kasuks välja mõista
menetluskuluna lepingulise esindaja tasu kokku 500 eurot (s.o 5 h x 100 eurot).

26. TsMS § 177 lg 4 alusel märgib kohus hageja taotluse alusel, et määruse jõustumisest kuni
täitmiseni tuleb kostjal tasuda hagejale hüvitamisele kuuluvatelt menetluskuludelt (500 eurolt)
viivist võlaõigusseaduse § 113 lg 1 teises lauses ettenähtud ulatuses.

27. Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati (TsMS §
178 lg 1).



/allkirjastatud digitaalselt/

Helina Luksepp
kohtunik




                                                7
