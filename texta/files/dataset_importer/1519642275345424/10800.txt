                      KOHTUMÄÄRUS
Kohus                          Pärnu Maakohus
                               Pärnu kohtumaja
Kohtukoosseis                  Kohtunik Maili Tartu
Määruse tegemise aeg ja koht   12. juuli 2016.a, Pärnu
Tsiviilasja number             2-14-62728
Tsiviilasi                     T. T. hagi E.B. vastu kaasomandi lõpetamiseks.
Menetlustoiming                Avaldus hagist loobumiseks.
Menetlusosalised ja nende      Hageja: T. T., isikukood xxxxxxxxxxx, elukoht xxxxxx x,
esindajad                      xxxxx, xxxxx xxxxxxx.
                               Hageja lepinguline esindaja Alla Raudsepp, e-post
                               alla@neti.ee.
                               Kostja: E.B., isikukood xxxxxxxxxxx, elukoht xxxxxxx
                               xxxx, xxxxx xxxx, xxxxx xxxx, xxxxx xxxxxxx.
                               Kostja lepinguline esindaja vandeadvokaat Ljudmila
                               Tamar, e-post menetlus@tamar.ee.

RESOLUTSIOON                   Juhindudes TsMS § 428 lg 1 p 3, § 661 lg 1, 2

                               1. Võtta vastu T. T. hagist loobumine ning lõpetada
                               menetlus T. T. hagis E.B. vastu kaasomandi
                               lõpetamiseks.

                               2. Määrus saata menetlusosalistele.

Menetluskulude jaotus ja       1. Jätta menetluskulud poolte endi kanda.
kindlaksmääramine
                               2. Tagastada hagejale T. T.ile tema kontolt 17.12.2014.a
                               Rahandusministeeriumi kontole tasutud riigilõivust 300
                               eurost pool summas 150 eurot T. T. kontole nr EEx.

Edasikaebamise kord            Määrusele on õigus esitada määruskaebus Tallinna
                               Ringkonnakohtule Pärnu Maakohtu kaudu 15 päeva
                               jooksul      määruse       määruskaebuse       esitajale
                               kättetoimetamisest alates. Määruskaebust ei saa esitada
                               viie kuu möödumisel hagimenetluses või hagita
                               menetluses määruse tegemisest, kui seaduses ei ole
                                                                     Tsiviilasi nr 2-14-62728

                                    sätestatud teisiti.

                                    Seaduses sätestatud tähtaja järgimiseks peab menetlusabi
                                    taotleja tegema tähtaja kestel ka menetlustoimingu, mille
                                    tegemiseks ta menetlusabi taotleb, eelkõige esitama
                                    kaebuse. Kaebuse põhjendamiseks või riigilõivu
                                    tasumiseks või kaebuses esineva sellise puuduse
                                    kõrvaldamiseks, mis on seotud menetlusabi taotlemisega,
                                    annab kohus mõistliku tähtaja pärast menetlusabi
                                    andmise taotluse lahendamist, kui nimetatud taotlus ei
                                    olnud esitatud põhjendamatult või tähtaja pikendamise
                                    eesmärgil. See ei välista menetlustähtaja ennistamist.

Sisulised asjaolud ja kohtumääruse põhjendused
1. T. T. esitas 17.12.2014.a. hagi M.K. ja E.B.i vastu kaasomandi lõpetamiseks.
2. Pärnu Maakohus 13.06.2016.a määrusega kinnitas menetlusosaliste poolt kohtule esitatud
kompromissi ja lõpetas menetluse T. T. hagis M.K. vastu kaasomandi lõpetamiseks. T. T.
hagis E.B. vastu menetlus jätkus.
3. 06.07.2016.a esitas hageja T. T. kohtule taotluse menetluse lõpetamiseks. Taotluse kohaselt
kuivõrd M.K. osas on kohtus sõlmitud kompromiss ja teise kostjaga on käesolevaks ajaks
sõlmitud notariaalne kohtuväline kokkulepe, leiab hageja, et tema nõue on rahuldamisel ja
loobub hagist ning palub lõpetada menetlus hagist loobumisega ja tagastada riigilõiv ning
jätta kõigi menetlusosaliste kulud nende endi kanda.
4. Kostja esindaja teatas kohtule 06.07.2016.a, et on nõus asja nr 2-14-62728 menetluse
lõpetamisega T. T. taotlusel ja kinnitavad, et menetluskulud jäävad poolte endi kanda ning
neid ei jaotata.
5. Tsiviilkohtumenetluse seadustiku (TsMS) § 429 lg 1 kohaselt hageja võib hagist loobuda
kuni hagi kohta tehtud lahendi jõustumiseni, esitades selleks avalduse. Kohus võtab hagist
loobumise vastu määrusega, millega ühtlasi lõpetab asja menetluse. Kostja vastuväiteid
loobumise avalduse esitanud ei ole. Eeltoodu alusel võtab kohus hagist loobumise vastu, sest
see ei riku avalikku huvi ning lõpetab asjas menetluse.

Menetluskulude jaotus ja menetluskulude rahaline kindlaksmääramine.
Poolte taotlusel jätab kohus menetluskulud poolte endi kanda (TsMs § 146 lg 1 p 2).
Hageja palub tagastada riigilõivu. TsMS § 150 lg 2 p 1 ja 2 kohaselt pool menetluses tasutud
riigilõivust tagastatakse, kui pooled või hagita menetluse osalised sõlmivad kompromissi või
kui hageja loobub hagist. Kuivõrd käesolevas asjas on ühe kostja osas pooled sõlminud
kompromissi ning teise kostja osas on hageja hagist loobunud, tuleb hagejale tagastada pool
tasutud riigilõivust summas 150 eurot.


/allkirjastatud digitaalselt/
Maili Tartu
kohtunik




                                                                                         2 (2)
