                                                                                  2-16-17587




                             KOHTUMÄÄRUS
 Kohus                              Harju Maakohus
 Kohtunik                           Tiia Bergson
 Kohtujurist                        Andrea Lega
 Määruse tegemise aeg ja koht       29.11.2016.a, Tallinn, Tartu mnt kohtumaja
 Tsiviilasja number                 2-16-17587
 Tsiviilasi                         XXXX taotlus riigi õigusabi saamiseks
 Menetlustoiming                    riigi õigusabi taotluse lahendamine
 Menetlusosalised     ja   nende Avaldaja: XXXX(isikukood XXXX; elukoht XXXX; e-
 esindajad                       post XXXX ).

 Asja läbivaatamine                 Kirjalik menetlus

 RESOLUTSIOON

   1. Jätta XXXX riigi õigusabi taotlus rahuldamata.

Edasikaebamise kord
Määruse peale võib esitada määruskaebuse Tallinna Ringkonnakohtule Harju Maakohtu kaudu
15 päeva jooksul alates määruse kättetoimetamisest.

Kohtu poolt tuvastatud asjaolud
1. XXXX esitas 21.11.2016.a Harju Maakohtule taotluse riigi õigusabi saamiseks. Avaldaja
   märgib, et tema ema mees ostis 2008.a Narva linnas kinnistu, mis oli varasemalt avaldajale
   kuulunud. Kohtutäitur on kinnistu võlgnevuse katteks arestinud. Avaldaja soovib oma
   kinnistu tagasi saada.

Kohtumääruse põhjendused
2. Riigi õigusabi seaduse (RÕS) § 6 lg 1 kohaselt võib riigi õigusabi saada füüsiline isik, kes
   oma majandusliku seisundi tõttu ei suuda õigusabi vajamise ajal tasuda asjatundliku
   õigusteenuse eest või suudab seda teha üksnes osaliselt või osamaksetena või kelle
   majanduslik seisund ei võimalda pärast õigusteenuse eest tasumist lihtsat toimetulekut.

3. RÕS § 7 lg 1 p 5 sätestab, et riigi õigusabi ei anta, kui asjaoludest tulenevalt on taotleja
   võimalus oma õiguse kaitseks ilmselt vähene.

4. Kohus märgib, et avaldaja taotletava eesmärgi saavutamine on võimatu, mistõttu puudub
   alus riigi õigusabi andmiseks. Asjaoludest tulenevalt on taotleja võimalus oma õiguse
   kaitseks hagi esitamise näol ilmselt vähene. TsÜS § 90 lg 1 sätestab, et tehingu, mis on
   tehtud olulise eksimuse, pettuse, ähvarduse või vägivalla mõjul, võib seaduses sätestatud

                                                                                             1
                                                                                  2-16-17587

    korras tühistada. Kui tehing on seaduses sätestatud alustel ja korras tühistatud, on see
    algusest peale kehtetu. Avaldaja on ise kohtule viidanud, et on kinnistu võõrandanud oma
    ema mehele. Avaldaja ei ole kohtuni toonud, et võõrandamistehing võiks olla mingil
    põhjusel tühine. Veelgi enam, kohus leiab, et TsÜS §-is 99 sätestatud tehingu tühistamise
    tähtajad võivad olla käesolevaks ajaks möödunud, mistõttu on ka sel põhjusel taotletava
    eesmärgi saavutamine võimatu. TsÜS § 99 lg 2 sätestab, et hoolimata käesoleva paragrahvi
    lõikes 1 sätestatust ei või tehingut tühistada, kui tehingu tegemisest on möödunud kolm
    aastat. Kui tehingu tühistamise aluseks on ähvardus või vägivald, pikeneb käesolevas lõikes
    sätestatud tähtaeg kümne aastani.

5. Kohus jätab eeltoodule tuginedes XXXX riigi õigusabi taotluse rahuldamata.


/allkirjastatud digitaalselt/
Tiia Bergson
kohtunik




                                                                                             2
