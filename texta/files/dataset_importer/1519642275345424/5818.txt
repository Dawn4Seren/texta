                              KOHTUMÄÄRUS
Kohus                                  Tartu Ringkonnakohus

Määruse tegemise aeg ja koht           3. oktoober 2016, Tartu (kirjalik menetlus)

Kriminaalasja number                   1-15-324

Kohtukoosseis                          Aarne Sarjas, Mati Kartau, Tiit Lõhmus

Vaidlustatud kohtulahend               Tartu Maakohtu (Tartu kohtumaja) 8. septembri 2016 määrus
                                       süüdimõistetu tingimisi enne tähtaega vangistusest
                                       vabastamata jätmise kohta
Kaebuse esitaja ja kaebuse liik        Süüdimõistetu Stanislav Maškini (Stanislav Maškin,
                                       isikukood 37903152235) ja tema kaitsja advokaat Aivar
                                       Kello, määruskaebused

RESOLUTSIOON

1.      Tartu Maakohtu 8. septembri 2016 määrus jätta muutmata.
2.      Määruskaebused jätta rahuldamata.
3.      Välja maksta Advokatuurile eraldatud eelarveliste vahendite arvelt Advokaadibüroo In
        Jure OÜ kaudu 24 eurot (sh käibemaks 4 eurot) advokaat Aivar Kellole
        apellatsioonimenetluses riigi õigusabi osutamise eest.
4.      Stanislav Maškinilt mõista välja menetluskulud, s.o kaitsjatasu advokaat Aivar Kello
        poolt ringkonnakohtus osutatud õigusabi eest 24 eurot riigituludesse.
5.      Stanislav Maškinil tuleb tasuda väljamõistetud kaitsjatasu määrusele lisatud makseinfo
        alusel.
6.      Menetluskulud tuleb tasuda 30 päeva jooksul käesoleva määruse jõustumisest arvates
        makseinfo lehel näidatud arvelduskontole. Viitenumbri märkimine on kohustuslik. Kui
        rahalised nõuded pole täies ulatuses tähtaegselt tasutud, suunatakse nõuded
        täitemenetluse läbiviimiseks kohtutäiturile täitemenetluse seadustikus sätestatud korras.

Edasikaebamise kord: KrMS § 384 lg 2 ja § 387 lg 1 kohaselt võib määrusele esitada
määruskaebuse Tartu Ringkonnakohtule prokuratuur, advokaadist kaitsja või advokaadi
vahendusel teised kohtumenetluse pooled viieteistkümne päeva jooksul alates päevast, mil isik
sai vaidlustatud määrusest teada või pidi teada saama.

ASJAOLUD JA MENETLUSE KÄIK

1.      Harju Maakohtu 10.03.2004 otsusega tunnistati Stanislav Maškin süüdi KrK § 15 lg 2 - § 101
p 8 järgi ja talle mõisteti karistuseks 9 aastat vangistust. KarS § 65 lg 2 alusel suurendati S. Maškini
karistust Ida-Viru Maakohtu 10.02.1999 otsusega mõistetud karistuse kandmata osa võrra. Talle
mõisteti lõplikuks liitkaristuseks 18 aastat 7 kuud 1 päev vangistust. Kinnipeetava karistusaeg algas
10.03.2004 ja lõpeks 10.10.2022.
2.     Tartu Maakohtu 08.09.2016 määrusega jäeti S. Maškin tingimisi enne tähtaega vangistusest
vabastamata. Kohus pidas otsustuse tegemisel oluliseks järgmisi asjaolusid.

Vangistuses on S. Maškin tegelenud kuriteoriskide maandamise ning taasühiskonnastavate
tegevustega. Ta on läbinud erinevaid sotsiaalprogramme, sh viimati sotsiaalprogrammi „Õige hetk.“
Kinnipeetav töötab alates 05.02.2013 vanglatööstuses, millega on tagatud regulaarne sissetulek.
Pikaajalise vangistuse viibimise kestel on ta küll toime pannud distsiplinaarsüütegusid, mis aga on
käesolevaks ajaks juba kustunud. Samas kannab S. Maškin praegu vangistust tapmise eest, mis oli
toime pandud huligaansel ajendil ja eriti julmal viisil, samuti kaaskinnipeetava tapmiskatse eest.
Tema ära kantud karistusaeg on seda arvestades ebaproportsionaalselt väike. S. Maškini vangistusest
vabastamine käesoleval ajal oleks vastuolus õiguskorra kaitsmise huvide ja ühiskonna õiglustundega.
Veel juhtis kohus tähelepanu sellele, et äärmiselt raske kuriteo pani S. Maškin toime vähem kui 2
kuud pärast karistuse kandmiselt vabanemist. Talle mõisteti karistuseks vangistus, mille kandmise
ajal sooritas S. Maškin uue samalaadse üliraske kuriteo. Seega ei ole tema teod juhuslikku laadi. Tal
on kindlad iseloomu- ja käitumuslikud eripärad, lisaks ka probleemid alkoholi tarvitamisega. Kuigi
käesolevalt S. Maškin alkoholi tarvitamist enese jaoks probleemina ei näe, võib väita, et tema
väärtushinnangud ning arusaamad on välja kujunenud ega allu kergelt muutustele. Järelikult on suur
oht, et S. Maškin võib vabaduses alkoholi tarvitanuna käituda ettearvamatult ja olla vägivaldne.
Seega eksisteerib ka kõrgendatud oht uute isikuvastaste kuritegude toimepanekuks. Ka elektroonilise
valve kohaldamine ei vähendaks käesoleval juhul kuritegude toimepaneku ohtu. Kuigi S. Maškin
vabaneks tingimustesse, mis toetaksid tema taasühiskonnastumist (tal on kindel elukoht ja lähedaste
toetus), on kohtu arvates oluline, et käesoleval ajal puudub S. Maškinil Eestis elamise õigus.
Rahvastikuregistri andmetel puudub tal elamisluba. Politsei- ja Piirivalveameti kodulehel
(www.politsei.ee) Elamisloa taotluse staatuse päringu vastuse kohaselt taotletud dokumenti talle ei
vormistata.

3.     Tartu Maakohtu määruse vaidlustasid nii S. Maškin ise kui tema kaitsja A. Kello, soovides
lahendi tühistamist ja kinnipeetava tingimisi enne tähtaega vangistusest vabastamist.

3.1    Advokaat oma kaebuses toonitab, et S. Maškinil on vabanemisel olemas elukoht, talle on
broneeritud töökoht, ta ei samasta ennast kriminaalse subkultuuriga, tahab edaspidi elada
seaduskuulekalt ja vana tutvusringkonnaga enam suhelda ei soovi. S. Malaškin on karistuse
kandmise ajal osalenud sotsiaalprogrammis, jätkanud haridusteed ja omandanud riigikeele.

3.2     S. Maškin enda määruskaebuses märgib kõigepealt, et tema vabastamata jätmisel ei saa
takistuseks olla tal Eestis elamise õiguse puudumine. Politsei- ja Piirivalveametist väljastatud vastuse
kohaselt on tal tingimisi enne tähtaega vanglast vabastamise korral seaduslik alus Eestis viibimiseks
kuni katseaja lõpuni. S. Maškin usub, et saab ka elamisloa, kuna ta on sündinud ja terve elu elanud
Eestis, samuti on seda tema naine ja laps. S. Maškin toonitab sedagi, et ta ei ole alkoholi tarvitanud
juba kaua aega, kuna ta ise on sellele kategooriliselt vastu. Ta ei soovi oma elu hävitada. Kinnipeetav
leiab sedagi, et elektrooniline valve oleks meetmeks, mis tema kuriteod või isegi seadusvastaselt
mõtlemise välistaks. S. Maškin toonitab veel, et ta siiralt kahetseb seda halba, mida ta on elus teinud.

S. Maškin on enda edasikaebusele lisanud ka kaks tunnistust koos psühholoogi iseloomustusega selle
kohta, et ta on läbinud sotsiaalprogrammid „Õige Hetk“ ja „Eluviisitreening.“ Samuti selgub viidatud
tunnistustelt, milliseid teemasid programmide raames puudutati.

RINGKONNAKOHTU SEISUKOHT JA PÕHJENDUSED

4.     Tartu Ringkonnakohus leiab, et kaevatav kohtumäärus on seaduslik ja põhjendatud ning
määruskaebused jäävad tagajärjetuks. Seejuures nõustub kriminaalkolleegium maakohtu
argumentatsiooniga, mida juhinduvalt KrMS § 342 lg 3 p-st 1 ei pea otstarbekaks korrata ning vastab
seega vaid edasikaebuse argumentidele.
2                                                  2
5.      Kõigepealt on apellatsioonikohus seisukohal, et kinnipeetava tingimisi enne tähtaega
vangistusest vabastamise kaalumisel ei saa kohtud tugineda üksnes isiku kohta käivale positiivsele
teabele, vaid arvestama peab kõiki KarS § 76 lg 4 (kuni 31.12.2014 kehtinud KarS § 76 lg 3) loetelus
toodud punkte nende kogumis. Lisaks tuleb silmas pidada sedagi, et nimetatud asjaolud ei ole
tingimata ühe kaaluga, vaid kohtutel on õigus keelduda süüdlase vabastamisest ka vaid näiteks tema
kuriteo raskuse ja süü suuruse, samuti tema varasema karistatuse motiivil. Selliselt on maakohus S.
Maškini puhul õigesti ka toiminud.

6.      Nimelt leiab ka ringkonnakohus, et ehkki S. Maškinit positiivselt näitavaid argumente tõesti
esineb (distsiplinaarkaristuste puudumine, kursustel ja sotsiaalprogrammides osalemine,
vanglateenistuses töötamine, riigikeele õppimine, samuti toetava perekonna ning elu- ja töökoha
olemasolu), ei ole need tema vabastamiseks ligikaudu 6 aastat enne temale mõistetud karistusaja
lõppu piisavad. S. Maškini praeguse vabastamise välistabki tedmine tema korduvatest karistamistest,
sealhulgas on teda karistatud tapmise eest raskendavatel asjaoludel ja samuti raskendavatel
asjaoludel toime pandud tapmiskatse eest. Nimelt selgub kohtutoimikust, et Ida-Viru Maakohtu
10.02.1999 otsusega karistati S. Maškinit KrK § 101 p-de 2, 7 järgi 15-aastase vangistusega. Selle
karistuse kandmise ajal 06.05.2002 pani ta kinnipidamiskohas on toime uue kuriteo, milles ta
tunnistati süüdi Harju Maakohtu 10.03.2004 otsusega KrK § 15 lg 2 - § 101 p 8 järgi. Ehk siis
eelmärgitud negatiivset teavet arvesse võttes peab ütlema, et määruskaebuste väited, mis toonitavad
kinnipeetava vangistusaegse käitumise ja vabanemisjärgsete elutingimuste positiivsust,
ringkonnakohut S. Maškinit vabastama kindlasti ei veena. Seejuures ei oma kolleegiumi hinnangul
tähendust küsimus, kas süüdimõistetu võimalus elamisloa saamiseks on reaalne või ei ole.

7.      Eelnevast lähtuvalt ja juhindudes KrMS §-st 390 ja § 337 lg 1 p-st 1 jätab ringkonnakohus
vaidlustatud kohtumääruse muutmata ja määruskaebused rahuldamata.

8.      S. Maškini kaitsja advokaat A. Kello esitas taotluse riigi õigusabi tasu suuruse ja riigi
õigusabi kulude hüvitamise ulatuse kindlaksmääramiseks. Taotluse kohaselt võttis kaitsjal
määruskaebuse koostamine aega 30 minutit, mille eest ta soovib tasu 24 eurot (sealhulgas käibemaks
4 eurot). Ringkonnakohus leiab, et kaitsja tasutaotlus tuleb rahuldada. Kuna kohus teeb KrMS § 337
lg 1 p-s 1 nimetatud lahendi, jääb menetluskulu 24 eurot KrMS § 187 lg 2 alusel S. Maškini kanda.




/allkiri/                                    /allkiri/                                 /allkiri/
Aarne Sarjas                                 Mati Kartau                               Tiit Lõhmus




3                                                3
