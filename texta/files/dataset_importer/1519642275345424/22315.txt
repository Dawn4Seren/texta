                                                                  Kriminaalasi nr 1-10-14905




                            KOHTUMÄÄRUS

Kohus                               Tartu Maakohus

Määruse tegemise aeg ja koht        01. märts 2016. a Jõgeva kohtumaja

Kriminaalasja number                1-10-14905

Täitmiskohtunik                     Liivi Loide

Kriminaalasi                        Tauri Strenga süüdistus KarS § 199 lg 2 p 7, 8 järgi

Menetlustoiming                     Riigi Tugiteenuste Keskuse avaldus Tauri Strenga suhtes
                                    asenduskaristuse kohaldamiseks
Süüdimõistetu                       TAURI STRENGA
                                    isikukood         38708142750;          elukoht
                                    xxxxxxxxxxxxxxxxxxxxxxxxxxxxxxxxxxxxxxxxxxxxxx
                                    xxxxxxxxxxxxxxxxxxxxxxxxxxxxxxxxxxxx
RESOLUTSIOON

Jätta rahuldamata Riigi Tugiteenuste Keskuse avaldus                      Tauri     Strengale
asenduskaristuse kohaldamiseks ja lõpetada asja menetlus.

Edasikaebamise kord

Määrusele saab 15 päeva jooksul esitada määruskaebuse Tartu Maakohtu Jõgeva kohtumaja
kaudu Tartu Ringkonnakohtule.

TAOTLUSE SISU JA MENETLUSE KÄIK
Tauri Strenga on Tartu Maakohtu 11.11.2010. a otsusega kriminaalasjas nr 1-10-14905 süüdi
tunnistatud KarS § 199 lg 2 p 7, 8 järgi ja karistuseks on mõistetud rahaline karistus 100
päevamäära ulatuses, s.o 5000 krooni (319,56 eurot). KarS § 66 alusel määrati Tauri Strengale
mõistetud rahaline karistus tasumisele ositi 10 kuu jooksul, kohustades Tauri Strengat tasuma
mõistetud rahalise karistuse katteks igakuiselt 25. kuupäevaks vähemalt 500 krooni kuus
alates 2010. a detsembrist kuni kogu mõistetud rahalise karistuse tasumiseni.

23.11.2015. a esitas Eesti Vabariik (Riigi Tugiteenuste Keskuse kaudu) avalduse Tartu
Maakohtule Tauri Strengale asenduskaristuse määramiseks. Avalduse kohaselt on rahalise
karistuse tasumiseks toimunud mõned laekumised, tasumata on 187,60 eurot. Tasumata on ka
sama kriminaalasja raames riigi kasuks väljamõistetud muud rahalised nõuded. Võlgnikul on


                                                                                           1 (2)
kokku 673,93 euro ulatuses tasumata riiginõudeid. Avalduse kohaselt on kohtutäitur
kontrollinud võlgniku vara olemasolu ning talle teadaolevatel andmetel puudub võlgnikul
vara või ei ole selle väärtus küllaldane katmaks vara realiseerimisega tekkivaid kulusid.

02.02.2016. a kohtuistungil lükkas kohus asja arutamise edasi, kuna Tauri Strenga soovis
rahalise karistuse jäägi tasuda. Süüdimõistetu selgitas, et ta käib ise tööl ja vajadusel saab abi
paluda isalt. Kohus määras rahalise karistuse tasumise tähtajaks 01.03.2016. a ning selgitas, et
rahalise karistuse tasumise kohta tuleb kohtule esitada maksekorraldus.

29.02.2016. a esitati kohtule maksekorraldus, millest nähtub, et 27.02.2016. a on Taivar
Strenga tasunud Rahandusministeeriumi arveldusarvele nr EE891010220034796011 summa
187,60 eurot. Viitenumbriks on märgitud 4100065035 ja selgituseks on märgitud „Rahaline
karistus“.

Seega on võlgnik enne asenduskaristuse otsustamist rahalise karistuse täies ulatuses tasunud
ning alus karistuse asendamiseks puudub. Eelnevast tulenevalt jätab kohus sissenõudja
taotluse rahuldamata ja lõpetab asja menetluse.


/allkirjastatud digitaalselt/
Kohtunik




                                                                                             2 (2)
