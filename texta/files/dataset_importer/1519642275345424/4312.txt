                        KOHTUMÄÄRUS
Kohus                               Tartu Maakohus
Määruse tegemise aeg ja koht        25. oktoober 2016, Tartu kohtumaja
Kriminaalasja number                1-16-748
Kohtunik                            Rutt Teeveer
Kohtuistungi sekretär               Helju Rebane
Prokurör                            Lõuna Ringkonnaprokuratuuri abiprokurör Meelis
                                    Juursoo (kohtuistungil ei osalenud)
Kriminaalasi                        Aleksander Lõhmuse süüdistuses KarS § 25 lg 1, 2 - §
                                    199 lg 2 p 9 järgi
Menetlustoiming                     süüdimõistetu Aleksander Lõhmuse tingimisi enne
                                    tähtaja   lõppemist   vangistusest  vabastamise
                                    otsustamine
Süüdimõistetu                       Aleksander Lõhmus
                                    isikukood 36211032713; elukoht vabanemisel XXXX
Kaitsja                             riigi õigusabi korras advokaat Artur Maljukov

RESOLUTSIOON
Jätta Aleksander Lõhmus temale Tartu Maakohtu 29.01.2016 otsusega kriminaalasjas
nr 1-16-748 mõistetud vangistuse kandmiselt tingimisi enne tähtaega vabastamata.
Välja mõista Aleksander Lõhmuselt              riigi   tuludesse   riigi   õigusabi   kulud
24 (kakskümmend neli) eurot.
Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele
nr EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC
Eesti filiaalis või arveldusarvele nr EE873300333499990003 Danske Bank AS Eesti filiaalis.
Menetluskulude tasumisel tuleb viitenumbriks märkida 99916700007806, selgituseks
tuleb märkida kohustatud isiku nimi, kohtuasja number ning makseliigi nimetus.
Vastavalt KrMS § 417 lg-le 2 ja §-le 423 on menetluskulude tasumiseks aega 1 kuu alates
kohtulahendi jõustumisest, so hiljemalt 11.12.2016. Eelnimetatud tähtajaks menetluskulude
tasumata jätmise korral pööratakse kohtumäärus menetluskulude osas sundtäitmisele
täitemenetluse seadustikus ettenähtud korras. Täitemenetlusega kaasnevad täitemenetluse
kulud, mis nõutakse välja võlgnikult.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu Maakohtule
kirjalik määruskaebus 15 päeva jooksul, alates päevast, mil isik sai vaidlustatavast
kohtumäärusest teada või pidi teda saama.

ASJAOLUD JA MENETLUSE KÄIK
Tartu Maakohtu 29.01.2016 otsusega kriminaalasjas nr 1-16-748 tunnistati Aleksander Lõhmus
süüdi KarS § 25 lg 1, 2 - § 199 lg 2 p 9 järgi ja temale mõisteti karistuseks 6 kuud vangistust.
KarS § 65 lg 2 alusel suurendati mõistetud karistust Aleksander Lõhmusele Tartu Maakohtu
30.09.2015 kohtuotsusega nr 1-15-8047 mõistetud karistuse ärakandmata osa, s.o 10 kuu 28
päeva pikkuse vangistuse võrra ning liitkaristuseks mõisteti 1 aasta 4 kuud 28 päeva vangistust.
KarS § 68 lg 1 alusel arvati Aleksander Lõhmuse karistuse kandmise aja algust tema
kinnipidamisest 28.01.2016. Kohtuotsus jõustus 16.01.2016.
Aleksander Lõhmuse karistusaeg algas 28.01.2016 ja karistuse täielikul ära kandmisel lõppeks
see 25.06.2017.
13.09.2016 esitas Tartu Vangla Tartu Maakohtule materjalid süüdimõistetu Aleksander
Lõhmuse tingimisi enne tähtaja lõppemist vangistusest vabastamise otsustamiseks KarS § 76
lg 1 p 2 järgi. Materjalidest nähtuvalt vangla ei toeta Aleksander Lõhmuse tingimisi
ennetähtaegset vabastamist, kuna leiab, et kinnipeetav võib vabaduses jätkuvalt toime panna
õigusrikkumisi.

KOHTUMENETLUSE POOLTE SEISUKOHAD
Prokurör esitas kohtule kirjaliku arvamuse, milles jagab vangla seisukohta.
Süüdimõistetu Aleksander Lõhmus avaldas kohtus, et soovib vabaneda. Ta kinnitas, et on nõus
Tartu Vangla poolt temale antud iseloomustuses nimetatud temale pandavate erikohustustega.

Kaitsja oli seisukohal, et Aleksander Lõhmuse poolt toimepandud süüteod on olnud vähese
ohtlikkusega, mistõttu tema ennetähtaegne vabastamine on põhjendatud. Kriminaalhooldus on
temale vajalik.

KOHTU SEISUKOHT
Aleksander Lõhmus kannab liitkaristust KarS § 25 lg 1, 2 - § 199 lg 2 p 9 järgi, mis on tahtlik
teise astme kuritegu.
KarS § 76 lg 1 p 2 kohaselt võib kohus teise astme kuriteos süüdlase katseajaga tingimisi enne
tähtaega vangistusest vabastada, kui ta on tegelikult ära kandnud vähemalt poole mõistetud
karistusajast, kuid mitte vähem kui neli kuud. Kuna Aleksander Lõhmus on nimetatud aja ära
kandnud, siis on olemas formaalne alus tema vangistusest ennetähtaegseks vabastamiseks.
KarS § 76 lg 4 järgi katseajaga tingimisi enne tähtaega vangistusest vabastamise otsustamisel
arvestab kohus materiaalse alusena kuriteo toimepanemise asjaolusid, süüdlase isikut,
varasemat elukäiku ning käitumist karistuse kandmise ajal, samuti tema elutingimusi ja neid
tagajärgi, mida võib süüdlasele kaasa tuua tingimisi enne tähtaega karistusest vabastamine.
Kohtule esitatud materjalidest nähtub, et Aleksander Lõhmust varem juba korduvalt kuritegude,
sh isiku- ja varavastaste süütegude toimepanemise eest karistatud. Teda on karistatud
kergemaliigiliste karistustega (tingimuslik vangitus KarS § 74 alusel; vangistus, mis asendati
üldkasuliku tööga jne), aga ka reaalsete vangistustega. Need karistused talle loodetud mõju ei


                                                                                              2
avaldanud ning ta jätkas õigusrikkumiste toimepanekut. Aleksander Lõhmus pani uusi
kuritegusid toime isegi ajal, mil ta oli kohtuotsusega määratud katseajale.
Aleksander Lõhmuse eelkirjeldatud käitumine viitab sellele, et karistamine ei ole tema puhul
eripreventiivset eesmärki täitnud. Aleksander Lõhmus ei suuda või ei soovi karistamistest
vajalikke järeldusi teha ega õppida. Ehkki ta ei väljenda otsesõnu kuritegelikke hoiakuid, on ta
kohati uhke selle üle, et on kedagi löönud ja näeb, et saab ka asju nii lahendada. Samuti ei ole
tõsiseltvõetav tema soov muutuda, kuna Aleksander Lõhmuse iseloomustusest nähtub, et tal
puudub realistlik tegevuskava, mis aitaks tal muuta oma eluviisi ja vältida uute kuritegude
toimepanekut. Siiani ei paista ta ka reaalselt teadvustavat endapoolse tegevuse ja panustamise
vajadust. See viitab suurele tõenäosusele, et isik paneb vabaduses toime uued analoogsed
õigusrikkumised.
Kõike eelnevat kogumis hinnanud asub kohus seisukohale, et 12-l korral kuritegude eest
karistatud Aleksander Lõhmuse katseajaga tingimisi ennetähtaegne vabastamine ei ole
põhjendatud, kuna kohtul puudub piisav veendumus, et isik ei jätka vabanedes samasuguste
kuritegude toimepanemist. Kuna Aleksander Lõhmuse varasemad kriminaalhooldused on
ebaõnnestunud, siis ei ole kohus veendunud ka selles, et Aleksander Lõhmus suudab alluda
ennetähtaegse vabastamisega kaasnevale käitumiskontrollile.
Lisaks puudub Aleksander Lõhmusel vabaduses toetav õiguskuulekas lähivõrgustik.
Aleksander Lõhmuse suhtlusringkonna moodustavad peamiselt kriminaalse taustaga tuttavad.
Tal puudub vabaduses ka töökoht. Samuti ei ole Aleksander Lõhmusel vabanedes kindlat
püsivat elukohta, sest XXXX on tal võimalik elama asuda vaid ajutiselt kuni uue elukoha
leidmiseni (kohtuistungil kinnitas L.R., et ta lubab ajutiselt asuda elama).
Menetluskulud
Käesolevas asjas on menetluskuludeks Aleksander Lõhmusele riigi õigusabi korras määratud
kaitsjale makstud tasu 24 eurot (KrMS § 175 lg 1 p 4). Lähtuvalt KrMS § 180 lg-st 1 tulevad
riigi õigusabi osutamisega seotud kulud hüvitada Aleksander Lõhmusel.




/allkirjastatud digitaalselt/
Kohtunik




                                                                                              3
