                                                                        Haldusasi nr 3-15-3222




                           KOHTUMÄÄRUS
 Kohus                                Tallinna Halduskohus

 Kohtunik                             Indrek Andreas Paukštys

 Määruse tegemise aeg ja koht         08.11.2016.a, Tallinn

 Haldusasja number                    3-15-3222

 Haldusasi                            Tallinna linna kaebus Päästeameti 29.10.2015.a
                                      ettekirjutuse nr 7.2-6.1/2269-1 p 2 ja 30.11.2015.a
                                      vaideotsuse nr 7.2-8/21272-2 tühistamiseks

 Menetlusosalised ja nende            Kaebaja – Tallinna linn, esindaja Jaan Lindsaar
 esindajad                            Vastustaja – Päästeamet, esindaja Pille Martin

 RESOLUTSIOON                         1. Lõpetada haldusasja nr 3-15-3222 menetlus.

                                      2. Tagastada kaebajale 28.12.2015.a kaebuse
                                      esitamise eest tasutud riigilõiv 15 (viisteist) eurot.

 Edasikaebamise kord                  Käesoleva määruse peale võib esitada määruskaebuse
                                      Tallinna Ringkonnakohtule Tallinna Halduskohtu kaudu
                                      15 päeva jooksul määruse ärakirja kättesaamisest arvates.

ASJAOLUD, KOHTU SEISUKOHT JA PÕHJENDUSED

1. Tallinna Halduskohtu menetluses on Tallinna linna kaebus Päästeameti 29.10.2015.a
ettekirjutuse nr 7.2-6.1/2269-1 p 2 ja 30.11.2015.a vaideotsuse nr 7.2-8/21272-2 tühistamiseks.

2. Päästeamet tunnistas 07.11.2016.a ettekirjutusega nr 7.2-6.1/262411 tagasiulatuvalt
kehtetuks Päästeameti Põhja päästekeskuse tuleohutusjärelevalve ametniku poolt 29.10.2015.a
antud ettekirjutuse nr 7.2-6.1/2269-1 punkti 2 ning esitas kohtule taotluse menetluse
lõpetamiseks halduskohtumenetluse seadustiku (HKMS) § 152 lg 1 p 4 alusel. Kaebaja on nõus
menetluse lõpetamisega ning palub tagastada kaebuselt tasutud riigilõiv 15 eurot.

3. HKMS § 152 lg 1 p 4 kohaselt lõpetab kohus määrusega menetluse, kui kaebuses vaidlustatud
haldusakt või toiming on tunnistatud kehtetuks või kaebuses nõutab haldusakt on antud või
toiming tehtud. Kuivõrd Päästeameti 07.11.2016.a ettekirjutusega nr 7.2-6.1/262411 on
29.10.2015.a ettekirjutuse nr 7.2-6.1/2269-1 p 2 tagasiulatuvalt kehtetuks tunnistatud ning
kaebaja on nõus menetluse lõpetamisega, tuleb käesoleva haldusasja menetlus HKMS § 152 lg
1 p 4 alusel lõpetada.

4. HKMS § 104 lg 5 p 4 kohaselt tagastatakse kaebuse esitajale tasutud riigilõiv, kui kohus
lõpetab menetluse põhjusel, et kaevatav haldusakt on kehtetuks tunnistatud. Riigilõivu
tasumine kaebuselt on tõendatud (tl 29). Kuivõrd kohus lõpetab menetluse HKMS § 152 lg 1 p
4 alusel, tuleb kaebuse esitamise eest tasutud riigilõiv kaebajale tagastada.

5. HKMS § 108 lg 6 kohaselt kannab vastustaja menetluskulud, kui kohus lõpetab menetluse
HKMS § 152 lg 1 p 4 alusel. Menetluskulude väljamõistmist taotletud ei ole.



/allkirjastatud digitaalselt/
Indrek Andreas Paukštys




                                            2
