                                                                            Kriminaalasi 1-16-10686




                                 KOHTUOTSUS
                                    EESTI VABARIIGI NIMEL

 Kohus                                Harju Maakohus

 Otsuse tegemise aeg ja koht          13.detsembril 2016.a. Tallinn (Liivalaia kohtumaja)

 Kriminaalasja number                 1-16-10686

 Kohtukoosseis                        Kohtunik Piret Liivo

 Kohtuistungi sekretär                Thea Tikenberg


 Kriminaalasi                         Enn Pauk süüdistuses KarS § 199 lg 2 p 9-§ 25 lg 2 järgi

 Prokurör                             Algis Sepp

 Süüdistatav                          Enn Pauk, isikukood: 37411194933, Eesti kodanik,
                                      põhiharidusega, emakeel eesti keel, elukoht XXXX, viibib
                                      vahistatuna Vanglas, ei tööta varem kriminaalkorras karistatud
                                      korduvalt, viimati 24.08.2016 Harju Maakohtu otsusega KarS §
                                      199 lg 2 p 9 - § 25 lg 2 alusel mõistetud karistuseks 8 kuud
                                      vangistust, KrMS § 238, KarS § 68 alusel vangistus 5 kuud ja 6
                                      päeva, karistuse kandmise algusega 16.04.2016. Vabanes
                                      22.09.2016. Tõkend – vahistamine alates 14.10.2016
                                      (kahtlustatavana kinni peetud 13.10.2016)

 Menetluse liik                       Kokkuleppemenetlus

 RESOLUTSIOON

Süüdi tunnistada Enn Pauk KarS § 199 lg 2 p 9-§ 25 lg 2 järgi ja mõista talle karistuseks vangistus
2 kuud 10 päeva.

KarS § 68 lg 1 alusel arvestada karistusaja alguseks Enn Pauk’i kahtlustatavana kinnipidamise aeg,
s.o 13.10.2016.

Tõkend – vahistamine – tühistada karistuse ärakandmisel.

Asitõendid:
CD-plaat – jätta kriminaalasja materjalide juurde.
Menetluskulud:

KrMS § 173; § 175 ja § 179 lg.1 p.2 alusel välja mõista riigituludesse:
Enn Pauk’ilt menetluskuluna II astme kuriteos süüdimõistva kohtuotsusega kaasnev sundraha 645
eurot, määratud kaitsja tasu 96 eurot.

Menetluskulusid on võimalik vabatahtlikult tasuda 12 kuu jooksul vähemalt 61,75 eurot kuus
kohtuotsuse jõustumisest Maksu- ja Tolliameti arveldusarvele EE351010052031000004 SEB pangas,
EE502200221014193355        Swedbankis,     EE873300333499990003       Danske   Bankis    või
EE401700017002872300 Nordea pangas. Menetluskulude tasumisel tuleb maksekorralduse selgitusse
märkida „Nimi, kriminaalasja number, menetluskulud“.

KrMS § 159 lg 3 alusel edastatakse makseinfo kriminaalmenetluse kulude tasumiseks vajalike
andmete, sh viitenumbritega Enn Pauk’ile kohtuotsusest eraldi Tallinna Vanglasse. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

 Edasikaebamise kord
Kohtuotsuse peale on õigus esitada apellatsioon seoses kokkuleppemenetlust reguleerivate menetluse
normide rikkumisega või kriminaalmenetlusõiguse olulise rikkumisega ning KrMS § 318 lg 4
sätestatud juhtudel. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on karistusseadustiku
järgi ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule. Vahistatud süüdistatav või tema kaitsja võib esitada
apellatsiooni 15 päeva jooksul alates süüdistatavale kohtuotsuse koopia kätteandmisele järgnevast
päevast.

Asjaolud ja menetluse käik:

Enn Pauku süüdistatakse selles, et tema isikuna, keda on viimati karistatud süstemaatilise varguse
toimepanemise eest 24.08.2016 Harju Maakohtu otsusega (vargus toime pandud 18.03.2016, vabanes
karistuse kandmiselt 22.09.2016), taas võõra vallasasja ebaseadusliku omastamise eesmärgil
13.10.2016 kella 22.13 paiku Tallinnas Sõpruse pst 15 Haabneemese Viimsi vallas Selver AS Viimsi
Selveris võttis ühe 200 ml pudeli brändit Ibis XO hinnaga 4 eurot ja väljus kaupluse kaubasaalist kauba
eest tasumata. Enn Pauk peeti kinni pärast kassaliini läbimist kaupluse turvateenistuse poolt. Kaup
tagastatud kauplusele rikkumatult.

Sellise tegevusega Enn Pauk pani toime võõra vallasasja äravõtmise katse selle ebaseadusliku
omastamise eesmärgil süstemaatiliselt mis on kvalifitseeritav kuriteona KarS § 199 lg 2 p 9 - §
25 lg 2 alusel.

Kuriteoga tekitatud kahju laad ja suurus:
tsiviilhagi ei ole esitatud, kaup tagastatud kauplusele.


Karistuse liik ja määr:


                                               -2-
Süüdistatav Enn Pauk, süüdistatava kaitsja ja prokurör sõlmisid kokkuleppe, mille kohaselt prokurör
taotleb kohtus Enn Pauk süüdi tunnistada KarS § 199 lg 2 p 9-§ 25 lg 2 järgi ja karistada teda 2 kuu 10
päevalise vangistusega. Karistusaja alguseks 13.10.2016.

Kohtuistungil jäi süüdistatav Enn Pauk sõlmitud kokkuleppe juurde.

Toimunud kokkuleppemenetluse läbirääkimiste käigus süüdistatav nõustus esitatud süüdistuse sisu,
kuriteo kvalifikatsiooni, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Samuti on talle selgitatud, et süüdimõistva kohtuotsuse korral
on tal kohustus tasuda riigituludesse menetlukulud – sundraha, määratud kaitsja tasu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja prokuröri arvamused kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe on
sõlmitud kriminaalmenetluse sätteid järgides. Eeltoodu alusel Enn Pauk tuleb süüdi tunnistada KarS §
199 lg 2 p 9-§ 25 lg 2 järgi ning talle tuleb mõista karistus sõlmitud kokkuleppe kohaselt.

Enn Pauk’ilt kuulub välja mõistmisele sundraha summas 645 eurot, määratud kaitsja tasu 96 eurot.

Kohus juhindub KrMS § 180 lg.1; § 189 lg.3; § 248 – 249; § 306; §310; § 311, § 313 sätetest.


Piret Liivo
Kohtunik
/Allkirjastatud digitaalselt/




                                              -3-
