                         KOHTUMÄÄRUS

Kohus                              Tallinna Ringkonnakohus

Määruse tegemise aeg ja koht       22. juuni 2016, Tallinn

Kriminaalasja number               1-16-2628
Kohtukoosseis                      Pavel Gontšarov, Urmas Reinola ja Sten Lind
Kriminaalasi                       Fred Gross süüdistuses KarS § 199 lg 2 p-de 8 ja 9 järgi
Vaidlustatud kohtulahend           Harju Maakohtu 4. mai 2016. a otsus lühimenetluses
Apellatsiooni esitajad             Süüdistatava Fred Grossi kaitsja vandeadvokaat Liis Suik
Süüdistatav                        Fred Gross,
                                   isikukood: 39005120229, XXX, emakeel: eesti keel,
                                   haridus: XXX, XXX, elukoht: XXX, viibib Tallinna
                                   Vanglas aadressil Magasini 35 Tallinn Harjumaa 10138,
                                   kehtivaid kriminaalkaristusi 6, neist viimane:
                                   08.09.2013 Harju MK poolt KarS § 199 lg 2 p 9 järgi
                                   mõistetud karistus 1 aasta 9 kuud 15 päeva vangistust;
                                   kahtlustatavana kinni peetud 06.07.2015. a, alates
                                   06.07.2015. a ja 30.07.2015. a kohaldatud tõkendit
                                   elukohast lahkumise keeld
Prokurör                           Triin Kivimaa, Helen Kiviloo
Kaitsja                            Vandeadvokaat Liis Suik

RESOLUTSIOON

 1. Jätta süüdistatava Fred Grossi kaitsja Liis Suigi apellatsioon kui ilmselt põhjendamatu
 läbi vaatamata.

 2. KrMS § 185 lg 2 alusel välja mõista Fred Grossilt Eesti Vabariigi kasuks 48,00
 (nelikümmend kaheksa) eurot määratud kaitsjale makstud tasu katteks.

 Kaitsjatasu kuulub tasumisele 1 kuu jooksul Maksu- ja Tolliameti arveldusarvele kas SEB
 PANK EE351010052031000004; SWEDBANK EE502200221014193355; NORDEA PANK
 EE401700017002872300 või DANSKE BANK EE873300333499990003
 Menetluskulu tasumiseks vajalik viitenumber on kättesaadav isikule saadetavas
 makseinfos.


EDASIKAEBAMISE KORD

                                                                                          1
Määruse peale võib esitada määruskaebuse Riigikohtule 15 päeva jooksul Tallinna
Ringkonnakohtu kaudu alates päevast, mil menetlusosaline sai vaidlustatavast kohtumäärusest
teada või pidi teada saama. Süüdistataval on määruskaebuse esitamise õigus advokaadist
kaitsja vahendusel.

ASJAOLUD JA MENETLUSE KÄIK

1. Fred Gross on kohtu alla antud ja süüdistatakse selles, et ta sisenes valdaja tahte vastaselt
07.11.2015 XXX personali ruumi. Selles ruumis oli lukustatud postkast, kus sees oli sularaha.
Fred Gross võttis sellest postkastis 1150 eurot sularahas. See sularaha oli Fred Grossi jaoks
võõras vallasasi. Tal puudus seaduslik alus seda võtta. Oma sellise teoga tekitas süüdistatav
kannatanule kahju kokku summas 1150 eurot. Sündmus leidis aset Tallinnas XXX.
Fred Gross võttis sularaha ka S OÜ kohvikust XXX. Täpsemalt sisenes süüdistatav 24.11.2015
peale kella 18.15 Tallinnas XXX asuvasse kohvikusse valdaja tahte vastaselt. Sealt kohvikust
võttis kassaaparaadist sularaha summas 116,20 eurot. See sularaha oli Fred Grossi jaoks võõras
vallasasi. Tal puudus seaduslik alus seda võtta. Oma sellise teoga tekitas süüdistatav
kannatanule kahju kokku summas 116,20 eurot.
Ka 23.11.2015 kella 16.48 paiku sisenes Fred Gross valdaja tahte vastaselt E AS-i
kontoriruumidesse ja võttis sealt sularaha. Kontoriruumid asuvad Tallinnas XXX. Täpsemalt
võttis Fred Gross AE-le kuulunud käekotist sularaha 10 eurot ning ES käekotist sularaha 40
eurot. See sularaha oli Fred Grossi jaoks võõras vallasasi. Tal puudus seaduslik alus seda võtta.
Oma sellise teoga tekitas süüdistatav AE-le kahju 10 eurot ning ES-le 40 eurot.
Fred Gross tungis valdaja tahte vastaselt ka AS B naiste riietusruumi ja võttis sealt lukustamata
kapist sularaha 20 eurot. Sündmus leidis aset 20.10.2015 eelmenetluses tuvastamata kellajal
Tallinnas XXX. Sularaha oli GB käekotis olevas rahakotis. See sularaha oli Fred Grossi jaoks
võõras vallasasi. Tal puudus seaduslik alus seda võtta. Oma sellise teoga tekitas süüdistatav
GB-le kahju 20 eurot.
Fred Gross tungis valdaja tahte vastaselt XXX teatri riietusruumi ning võttis ära ülikonna
(pintsak ja püksid) väärtuses 200 eurot, musta värvi püksirihma väärtuses 20 eurot ja Reserverdi
käekella väärtuses 50 eurot. Need esemed olid Fred Grossi jaoks võõrad vallasasjad. Tal puudus
seaduslik alus nende võtmiseks. Oma sellise teoga tekitas süüdistatav NO99 teatrile kahju 270
eurot. Sündmus leidis aset 16.11.2015 kella 05.03 ajal Tallinnas XXX.
Ka 14.11.2015 kella 15.30 ajal tungis Fred Gross valdaja tahte vastaselt hotelli XXX kabinetti,
kust võttis sularaha 47 eurot. Sündmus leidis aset Tallinnas XXX. Sularaha kuulus ÜL-le ning
asus tema rahakotis, mis asus kannatanu käekotis. See sularaha oli Fred Grossi jaoks võõras
vallasasi. Tal puudus seaduslik alus seda võtta. Oma sellise teoga tekitas süüdistatav ÜL-le
kahju 47 eurot.
Fred Gross tungis valdaja tahte vastaselt fotostuudiosse XXX ning võttis sealt ära sularaha 460
eurot. Sularaha kuulus KH-le ning asus tema rahakotis, mis oli kannatanu käekotis. See sularaha
oli Fred Grossi jaoks võõras vallasasi. Tal puudus seaduslik alus seda võtta. Oma sellise teoga
tekitas süüdistatav KH-le kahju 460 eurot. Sündmus leidis aset 15.10.2015 eeluurimisel
tuvastamata kellaajal Tallinnas XXX.
Ka 29.05.2015 kella 08.05 paiku tundis valdaja tahte vastaselt ilusalongi XXX ning võttis sealt
sularaha 70 eurot. Sündmus leidis aset Tallinnas XXX. See sularaha oli Fred Grossi jaoks
võõras vallasasi. Tal puudus seaduslik alus seda võtta. Oma sellise teoga tekitas süüdistatav
ilusalongile kahju 70 eurot.
Fred Gross võttis sularaha ka 23.06.2015 ajavahemikul kella 16.30-16.50 XXX hotelli
numbritoast 333 summas 750 eurot. See sularaha kuulus JB-le ning asus B õlakotis olnud
rahakotis. Sündmus leidis aset Tallinnas XXX. See sularaha oli Fred Grossi jaoks võõras

                                                                                               2
vallasasi. Tal puudus seaduslik alus seda võtta. Oma sellise teoga tekitas süüdistatav JB-le kahju
750 eurot.
Lähtudes eelnevast esineb Fred Grossi poolt toimepandud varavastaste süütegude vahel sisuline
süsteem. Nimelt on Fred Grossile omane, et ta läheb erinevatesse asutustesse ning võtab seal
sularaha. See tähendab, et varastamise kaudu ta hangib endale elatist. Varastamine on
muutunud süüdistatava harjumuseks. Seega on varastamine kujunenud ka Fred Grossi
elustiiliks.
Lisaks sellele on Fred Gross pannud toime kõik varguse episoodid, peale JB-lt varastatud
sularaha episoodi, sisse tungimisega. Nimelt puudus Fred Grossil õigus siseneda XXX
päevituskeskuse personali ruumi, S OÜ kohvikusse XXX, E AS-i kontoriruumidesse, AS B
naiste riietusruumi, XXX teatri riietusruumi, hotell XXX kabinetti, fotostuudiosse XXX ning
ilusalongi XXX. Seega sisenedes nendesse ruumidesse ebaseaduslikult ning valdaja tahte
vastaselt ja samal ajal pannes toime varguse, pani Fred Gross toime sissetungimisega võõra
vallasasja äravõtmise ebaseadusliku omastamise eesmärgil.
Oma sellise käitumisega pani Fred Gross toime varguse, mis on pandud toime sissetungmisega
ning mis on pandud toime süstemaatiliselt. Selline tegu on kvalifitseeritav kuriteona KarS §
199 lg 2 p 8 ja p 9 järgi.

2. Harju Maakohtu 04.05.2016. a otsusega tunnistati Fred Gross KarS § 199 lg 2 p-de 8 ja 9
järgi ettenähtud kuriteo toimepanemises süüdi ja mõisteti talle karistuseks 1 (üks) aasta ja 9
(üheksa) kuud vangistust. KrMS § 238 lg 2 alusel vähendati mõistetavat karistust 1/3 võrra,
mõistes vähendatud karistuseks 1 (üks) aasta ja 2 (kaks) kuud vangistust. KarS § 68 lg 1 alusel
arvati Fred Gross’i karistusaja hulka tema eeluurimisel kahtlustatavana kinnipidamise aeg
06.07.2015. a, s.o 1 (üks) päev ja lõplikuks karistuseks mõisteti 1 (üks) aasta 1 (üks) kuu ja 29
(kakskümmend üheksa) päeva vangistust.
KarS § 76 lg 8 ja KarS § 65 lg 2 kohaselt mõisteti Fred Gross’ile liitkaristus, suurendades
käesoleva kohtuotsusega mõistetud karistust (1 aasta 1 kuu ja 29 päeva vangistust) Harju
Maakohtu 08.09.2014. a kohtuotsusega kriminaalasjas nr 1-14-5710 mõistetud ja Harju
Maakohtu 25.11.2015. a kohtumäärusega täitmisele pööratud ärakandmata karistuse osa (1
aasta ja 25 päeva vangistust) võrra, mõistes lõplikuks liitkaristuseks 2 (kaks) aastat 2 (kaks)
kuud ja 24 (kakskümmend neli) päeva vangistust.
Karistusaja algust loetakse alates 25.11.2015. a, mil Fred Gross asus kandma täitmisele
pööratud karistusosa kriminaalasjas nr 1-14-5710.
Määrati, et Fred Gross’i suhtes kohaldatud tõkend – elukohast lahkumise keeld – tühistatakse
kohtuotsuse jõustumisel.
Sama otsusega rahuldati kannatanu OÜ F tsiviilhagi täielikult ja mõisteti Fred Gross’ilt OÜ F
kasuks välja 1141,22 eurot. Rahuldati kannatanu S OÜ tsiviilhagi täielikult ja mõisteti Fred
Gross’ilt S OÜ kasuks välja 116,20 eurot. Rahuldati kannatanu AE’i tsiviilhagi täielikult ja
mõisteti Fred Gross’ilt AE’i kasuks välja 10 eurot. Rahuldati kannatanu ES tsiviilhagi täielikult
ja mõisteti Fred Gross’ilt ES kasuks välja 40 eurot. Rahuldati kannatanu ÜL’i tsiviilhagi
täielikult ja mõisteti Fred Gross’ilt ÜL’i kasuks välja 47 eurot. Rahuldati kannatanu JB’i
tsiviilhagi täielikult ja mõisteti Fred Gross’ilt JB’i kasuks välja 750 eurot. Rahuldati kannatanu
M OÜ tsiviilhagi täielikult ja mõisteti Fred Gross’ilt M OÜ kasuks välja 70 eurot.
KrMS § 180 lg 1, § 175 lg 1 p-de 3, 4 ja 9, § 179 lg 1 p 2 alusel mõisteti Fred Gross’ilt välja
riigituludesse menetluskuludena: sõrmejäljeekspertiisi kulud summas 663 eurot, määratud
kaitsja tasu summas 180 eurot ja sundraha summas 645 eurot - kokku 1488 eurot.
Määrati, et KrMS § 180 lg 3 alusel tuleb Fred Gross’il tasuda menetluskulud kokku summas
1488 eurot ositi 12 (kaheteistkümne) kuu jooksul arvates kohtuotsuse jõustumisest, s.t
igakuiselt 124 eurot.


                                                                                                3
ESITATUD APELLATSIOON

3. Harju Maakohtu otsusele esitas apellatsiooni süüdistatava kaitsja vandeadvokaat Liis Suik.
Esitatud apellatsioonis kaitsja leiab, et F. Grossile mõistetud karistusmäär on liiga range. Kohus
on põhjalikult oma otsuses analüüsinud F. Grossi teole vastavat karistust, kuid paraku on
karistust kergendavate asjaolude (Kars § 57 lg 1 p 3) arvestamine jäänud paljasõnaliseks. Kohus
on veendumusel, et F. Grossi poolt avaldatud puhtsüdamlik kahetsus on siiras, kuid mõistetud
karistusest ei nähtu, et tegelikkuses oleks arvestatud isiku kahetsusega.
F. Gross on avaldanud oma kindlat soovi kannatanule tekitatud kahjud hüvitada. On ilmne, et
mida pikemaaegsem on temale mõistetud reaalne vangistus, seda kauem tuleb kannatanul
oodata kahjude hüvitamist. On kannatanu huvides, et F. Grossi karistus poleks liialt pikk.
F. Gross kahetseb väga toimepandut ja soovib edaspidi elada õiguskuulekalt.
Tulenevalt eeltoodust kaitsja palub tühistada Harju Maakohtu 04.05.2016 otsus karistuse
mõistmise osas ja mõista Fred Grossile kergem karistus.

RINGKONNAKOHTU PÕHJENDUS JA JÄRELDUSED

4. Kohtukolleegium, tutvunud kriminaalasja materjalidega ning esitatud apellatsioonidega,
leiab üksmeelselt, et süüdistatava Fred Grossi kaitsja Liis Suigi esitatud apellatsioon, milles on
taotletud maakohtu otsuse tühistamist F. Grossile mõistetud karistuse osas ja palutud kergema
karistuse kohaldamist, on ilmselt põhjendamatu, perspektiivitu ning jääb sellest tulenevalt läbi
vaatamata.

5. KrMS § 326 lg 3 kohaselt võib ringkonnakohus jätta apellatsiooni määrusega läbi vaatamata,
kui kriminaalasja arutav kohtukoosseis üksmeelselt leiab, et apellatsioon on ilmselt
põhjendamatu. Riigikohus on korduvalt selgitanud, et ilmselt põhjendamatuks saab lugeda
apellatsiooni, mille rahuldamine pole võimalik põhjusel, et apellandi argumendid ei ole
õiguslikult asjakohased või mille väited on küll õiguslikult asjakohased, kuid konkreetse
kohtuasja eripärast tulenevad asjaolud võimaldavad kolmeliikmelise kohtukoosseisu liikmetel
juba eelmenetluses jõuda veendumusele, et tegemist on perspektiivitu kaebusega. Selline
olukord võib kõne alla tulla juhul, mil maakohtu otsus on kooskõlas kohtupraktikas selgelt ja
üheselt välja kujunenud seisukohtadega ja ringkonnakohus ei pea vajalikuks kohtupraktikat
muuta (vt nt RKKKm-d nr 3-1-1-120-09, p-d 8.2-8.5; 3-1-1-36-11, p 8; 3-1-1-43-11, p 6;
3-1-1-64-11, p 6; 3-1-1-71-11, p 6 ja 3-1-1-82-11, p 7).

6. Kriminaalkolleegium leiab, et Fred Grossi kaitsja apellatsioonil puudub ilmselgelt edulootus
ja seda alljärgnevatel põhjustel.
KarS §-st 56 lähtudes peab kohus pärast kuriteo toimepanemise tuvastamist süü suurusest
lähtuvalt andma karistuse liiki ja määra sisaldava põhjendatud karistusõigusliku hinnangu
toimepandud kuriteole.
Riigikohtu kriminaalkolleegium on otsuses nr 3-1-1-14-07 selgitanud, et karistuse mõistmisel
tuleb süü suuruse kvantitatiivsel kindlaksmääramisel igal juhul arvestada teo toimepanemisega
seotud kergendavate ja raskendavate asjaoludega, eesmärgiga teha kindlaks karistuse
konkreetne määr vastava paragrahvi sanktsiooni piirides ja prognoosida konkreetsele isikule
mõistetava karistuse eripreventiivseid eesmärke. Täiendavalt tuleb karistuse mõistmise juures
arvestada ka veel õiguskorra kaitsmise huvisid positiivse üldpreventsiooni tähenduses.
Kohtukolleegium leiab, et maakohus on ülalnimetatut järginud. Esitatud apellatsioonis kaitsja
ise märgib, et maakohus on karistust kergendava asjaoluna põhjendatult arvestatud süüdistatava
puhtsüdamlikku kahetsust ja süü tunnistamist. Maakohtu poolt tähelepanuta jäetud KarS § 57


                                                                                                4
loetellu kuuluvaid karistust kergendavaid asjaolusid ringkonnakohus ei tuvastanud ja nendele
pole viidatud ka apellatsioonis.
KarS § 199 lg 2 ettenähtud sanktsiooni keskmiseks määraks on 2 aasta 6 kuuline vangistus, mis
oli antud juhul lähtepunktiks. Maakohus on kaugelt alla sanktsiooni keskmist määra jääva
karistuse mõistmisel arvestanud F. Grossi süü suurust ning kergendava asjaoluna
puhtsüdamlikku kahetsust. Apellatsioonis ei ole esitatud ühtegi asjaolu, mis oleks jäänud
maakohtu poolt karistuse mõistmisel arvestamata.
Maakohus on ammendavalt põhjendanud süüdistatavale mõistetava karistuse liigi ja määra
valikut ning asus ainuõigele seisukohale, et isikut, kellel on 6 kehtivat kriminaalkaristust sh
varavastaste kuritegude toimepanemise eest, kes pani talle süüks arvatud 9 kuriteoepisoodi
toime, olles vangistusest tingimisi ennetähtaegselt vabastatud, ei ole võimalik muud moodi
mõjutada süütegude teoimepanemisest hoiduma, kui reaalse vangistuse kohaldamisega.
Kohtukolleegium nõustub täielikult maakohtu põhjendustega karistuse mõistmise osas ning ei
pea vajalikuks neid korrata.

7. Eelnevast tulenevalt leiab kohtukolleegium, et maakohus on kriminaalasja lahendamisel
arvestanud täiel määral kõiki aspekte, mida kehtiva seaduse kohaselt tuleb silmas pidada ning
mis on asjakohased. Ringkonnakohus asub üksmeelselt seisukohale, et apellatsioon on ilmselt
põhjendamatu ja perspektiivitu. Eeltoodu alusel ja juhindudes KrMS § 326 lg-st 3 jätab
kohtukolleegium esitatud apellatsiooni kui ilmselt põhjendamatu läbi vaatamata.

8. Õigusabi osutanud kaitsja on taotlenud kulude hüvitamist koos käibemaksuga 48 eurot.
Menetlustoiminguks on taotluses märgitud apellatsiooni koostamine ja ajakuluks 1 tund.
Kolleegium leiab, et taotlus kuulub rahuldamisele, kuna on kooskõlas KrMS § 175 lg 2 p 4
ettenähtuga. KrMS § 185 lg 2 sätestab, et kui apellatsioonimenetluses jätab ringkonnakohus
esimese astme kohtuotsuse muutmata, siis jäävad menetluskulud selle isiku kanda, kellel need
on tekkinud. Seega jääb kaitsjatasu Fred Grossi kanda.


/allkirjastatud digitaalselt/




                                                                                             5
