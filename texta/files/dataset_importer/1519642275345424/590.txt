                                                                                      1-16-10282




                               KOHTUOTSUS
                                 EESTI VABARIIGI NIMEL

Kohus                              Viru Maakohus

Otsuse tegemise aeg ja koht        16. detsember 2016, Narva kohtumaja

Kriminaalasja number               1-16-10282 (16233001427)

Kohtunik                           Innokenti Menšikov (kirjalikus menetluses)

Kriminaalasi                       Vladimir Popovi süüdistuses KarS § 424 järgi, käskmenetluses,
                                   kiirmenetluse sätete järgi
Süüdistatav                        Vladimir Popov

                                   Elukoht:    xxx;     isikukood:   37809250067;      Venemaa
                                   Föderatsiooni kodakondsus; keskeriharidus, xxx
                                   Varasem karistatus: puudub.
                                   Tõkend – elukohast lahkumise keeld alates 22.11.2016.


RESOLUTSIOON

Tunnistada Vladimir Popov süüdi KarS § 424 järgi ja mõista talle karistuseks rahaline
karistus 100 päevamäära ulatuses (lähtuvalt isiku keskmisest päevasissetulekust kuulub
kohaldamisele miinimumpäevamäär 10 eurot), so summas 100 (üks tuhat) eurot.

Määrata Vladimir Popovil KarS § 66 lg 1,3 alusel rahalise karistuse summas 1000 eurot
tasumine ositi 1 (ühe) aasta jooksul igakuiselt alates kohtuotsuse jõustumisest.

Rahaline karistus tasuda Maksu- ja Tolliameti arveldusarvele nr SEB pangas nr
EE351010052031000004,           SWEDBANK            EE502200221014193355,        NORDEA         PANK
EE401700017002872300, DANSKE BANK EE873300333499990003. Maksekorraldusele märkida
viitenumber 99916400009515 ning selgitus „Vladimir Popov, 1-16-10282 rahaline karistus“. Kui
rahaline karistus pole täies ulatuses tähtaegselt tasutud suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.

Kohtuotsuse jõustumisel võtta KarS § 50 lg 1 p 1 alusel Vladimir Popovilt 3 (kolmeks) kuuks
ära mootorsõiduki juhtimisõigus. Liiklusseaduse § 127 kohaselt on Vladimir Popov
kohustatud 5 (viie) tööpäeva jooksul alates kohtuotsuse jõustumisest loovutama oma juhiloa
Maanteeametile.

Vladimir Popovile valitud tõkend, elukohast lahkumise keeld, tühistada kohtuotsuse
jõustumisel.


                                                                                              1(3)
                                                                            1-16-10282
Mõista Vladimir Popovilt riigituludesse välja menetluskulud: sundraha 322 (kolmsada
kakskümmend kaks) eurot ja 50 senti, ekspertiiside tegemise eest 37 (kolmkümmend seitse)
eurot 71 senti ning määratud kaitsja Galina Tšelnokova poolt kohtueelses menetluses
õigusabi osutamise eest makstud tasu 48 (nelikümmend kaheksa) eurot.

Määrata, et Vladimir Popovil on õigus tasuda väljamõistetud menetluskulud (summas 408,21
eurot) osade kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004,         SWEDBANK            EE502200221014193355,         NORDEA    PANK
EE401700017002872300, DANSKE BANK EE873300333499990003. Maksekorraldusele märkida
viitenumber 99916700091728 ning selgitus „Vladimir Popov, 1-16-10282, kriminaalmenetluse
kulud“. Kui rahalised nõuded pole täies ulatuses tähtaegselt tasutud suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.


Edasikaebamise kord

Süüdimõistetul ja kaitsjal on õigus kohtuotsuse kättesaamisele järgnevast päevast 15 päeva jooksul
taotleda, et kohus arutaks kriminaalasja üldkorras. Kui nimetatud tähtaja jooksul kohtule sellist
taotlust ei esitata, jõustub käesolev otsus.


Asjaolud

Vladimir Popovit süüdistatakse selles, et tema, olles alkoholijoobes, 16.10.2016 kella 03.30 paiku
Narva linnas Kadastiku-Puuvilla tänavate ristmikul juhtis mootorsõidukit Kia Carens,
registrimärgiga xxx. Vladimir Popovi veres etanoolisisaldus moodustas 1,97 mg/g +/-0,06 mg/g, st
vähemalt 1,91 mg/g.

Sellise käitumisega rikkus Vladimir Popov Liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või psühhotroopse
aine või muu sarnase toimega aine tarvitamisest põhjustatud terviseseisund, mis avaldub väliselt
tajutavates häiritud või muutunud kehalistes või psüühilistes funktsioonides ja reaktsioonides.
Samuti rikkus Vladimir Popov sellise käitumisega Liiklusseaduse § 69 lg 4 p 1, mille kohaselt
loetakse alkoholijoobes olevaks mootorsõidukijuht, trammijuht ja maastikusõidukijuht kui juhi
ühes grammis veres on vähemalt 1,50 milligrammi alkoholi või tema väljahingatavas õhus alkoholi
0,75 milligrammi ühe liitri kohta või rohkem.

Sel moel pani Vladimir Popov toime mootorsõiduki juhtimise joobeseisundis, s.o kuriteo, mis
on ettenähtud KarS § 424 järgi.

23.11.2016 koostatud süüdistusakti kohaselt taotleb Viru Ringkonnaprokuratuuri Narva osakonna
abiprokurör Pavel Gordijevski kohtus kriminaalasja läbivaatamist käskmenetluse korras ning teeb
ettepaneku tunnistada Vladimir Popov süüdi KarS § 424 järgi ja karistada teda KarS § 44 alusel
rahalise karistusega 100 (ükssada) miinimumpäevamäära ulatuses. Alates 01.01.2015 KarS § 44 lg 2
kohaselt miinimumpäevamäära suurus on 10 eurot (tl 53). Seega Vladimir Popovile tuleb määrata
karistus summas 1000 (üks tuhat) eurot. Vastavalt KarS § 66 määrata tasumine ositi tähtajaga 1
(üks) aasta. Määrata, et Vladimir Popovil on õigus tasuda väljamõistetud menetluskulud osade
kaupa alates kohtuotsuse jõustumisele järgnevast kuust 1 (ühe) aasta jooksul. KarS § 50 lg 1 alusel
võtta Vladimir Popovilt ära 3 (kolmeks) kuuks mootorsõiduki juhtimisõigus kohtuotsuse
jõustumisel. Liiklusseaduse § 127 alusel on Vladimir Popov kohustatud 5 (viie) tööpäeva jooksul
alates käesoleva kohtuotsuse jõustumisest loovutama oma juhiloa Maanteeametile.
                                                                                              2(3)
                                                                                    1-16-10282
Maakohtu seisukoht

Uurinud kohtule esitatud tõendeid, leiab kohus, et Vladimir Popovi süü KarS § 424 järgi on
tõendatud tunnistaja Aleksandr Morozovi ütlustega, joobeseisundi tuvastamise saatekiri-aktiga nr
2171t, asitõendi vaatlusprotokolliga ning kahtlustatava Vladimir Popovi ütlustega. Süüdistatava tegu
kvalifitseeriti õigesti KarS § 424 järgi.

Karistuse mõistmisel võtab kohus arvesse süüteo iseloomu, varasemate karistuste puudumist ning
karistust kergendavaid asjaolusid, samuti prokuröri arvamust karistuse osas.

Kohus teeb kohtuotsuse tuginedes eeltoodule ja juhindudes KrMS §-dest 251 lg 1, 253 lg 1 ja
254, 2565 lg 1 p 2, lg 2.

/allkirjastatud digitaalselt/

Innokenti Menšikov
Kohtunik




                                                                                            3(3)
