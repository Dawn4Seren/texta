                                                                        2-16-11081




                          KOHTUOTSUS
                              EESTI VABARIIGI NIMEL
                                    Tagaseljaotsus

Kohus                             Viru Maakohus
Kohtunik                          Tarmo Tina
Otsuse tegemise aeg ja koht       07. november 2016, Jõhvi kohtumaja
Tsiviilasja number                2-16-11081
Tsiviilasi, hageja nõue           KÜ Jaaniku 10 hagi V. E. ja K. E.a vastu solidaarselt
                                  võlgnevuse 770, 50 euro nõudes
Tsiviilasja hind                  967, 36 eurot
Menetlusosalised ja nende         Hageja: KÜ Jaaniku 10 (RK 80250969, asukoht Jaaniku 10-
esindajad                         26, 31025 Kohtla-Järve)
                                  Hageja esindaja: vandeadvokaadi vanemabi Roman
                                  Golovenko (JeweLex Advokaadibüroo OÜ, e-post
                                  roman.golovenko@jewelex.ee )
                                  Kostja I: V. E. (IK xxx, elukoht xxx)
                                  Kostja II: K. E.a (IK xxx, elukoht xxx)
Asja lahendamise viis             Kirjalik menetlus


RESOLUTSIOON


   1. Rahuldada hagi tagaseljaotsusega.
   2. Välja mõista V. E.ilt ja K. E.alt solidaarselt KÜ Jaaniku 10 kasuks
      korteriomandi asukohaga Jaaniku 10-16 Kohtla-Järve põhivõlgnevus 770, 50
      eurot seisuga 01.07.2016.
   3. Välja mõista V. E.ilt ja K. E.alt KÜ Jaaniku 10 kasuks solidaarselt viivis 0,
      07% päevas põhinõudelt (770, 50 eurolt) alates hagi esitamisest so 20.07.2016
      kuni kohtuotsuse tegemiseni so. 07.11.2016 summas 59, 32 eurot.
   4. Välja mõista V. E.ilt ja K. E.alt solidaarselt KÜ Jaaniku 10 kasuks viivis 0,
      07% päevas põhivõlgnevuselt alates 08.11.2016 kuni põhinõude täitmiseni.
   5. Tunnistada tagaseljaotsus tagatiseta viivitamata täidetavaks.

Menetluskulude jaotus ja kindlaksmääramine
   6. Jätta menetluskulud solidaarselt V. E.i ja K. E.a kanda.
   7. Välja mõista V. E.ilt ja K. E.alt solidaarselt KÜ Jaaniku 10 kasuks
      menetluskulud 418 eurot sh. hagi esitamisel tasutud riigilõiv 175 eurot,
      õigusabikulu 240 eurot ja dokumentaalse tõendi saamise kulu 3 eurot.

                                                                              1/4
                                                                               2-16-11081


    8. Välja mõista V. E.ilt ja K. E.alt solidaarselt KÜ Jaaniku 10 kasuks viivis
       menetlusku1udelt (418 eurot) menetluskulude suurust kindlaks tegeva
       lahendi jõustumisest alates kuni täitmiseni võlaõigusseaduse § 113 lõike 1
       teises lauses ettenähtud ulatuses.

EDASIKAEBAMISE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada
otsuse peale apellatsioonkaebuse. Kaebus esitatakse Tartu Ringkonnakohtule 30 päeva
jooksul, alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada
kirjalikus menetluses, kui kaebuses ei taotleta selle lahendamist istungil. Tartu
Ringkonnakohus võib apellatsioonkaebuse lahendada kirjalikus menetluses, kui kaebuses
endas ei taotleta selle lahendamist istungil. Apellatsioonkaebuse esitamisel tasutakse
riigilõivu sama palju, kui tuleb tasuda esialgsel esitamisel maakohtule, arvestades kaebuse
ulatust.

Kostjatel on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole nr EE571010220229377229 SEB Pank; nr
EE062200221059223099 Swedbank; nr EE513300333522160001 Danske Bank;
EE221700017003510302 Nordea Bank kautsjon, mis vastab riigilõivule poolelt
hagihinnalt, kuid mitte vähem kui 100 eurot ja mitte rohkem kui 1500 eurot. Kui
tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Kohus selgitab, et vastavalt TsMS § 187 lg 6 peab menetlusabi taotlemise korral
menetlusabi taotleja seaduses sätestatud tähtaja järgimiseks tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei
olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

Asjaolud

Hageja esitas hagi kostjate vastu võlgnevuse nõudes. Kohus võttis hagi 20.07.2016
määrusega menetlusse ja andis tähtaja kirjaliku vastuse esitamiseks. Kohtul ei õnnestunud
hagimaterjale kostjatele isiklikult kätte toimetada. Kohus jättis 17.10.2016
kohtudokumendid kostjatele kuuluva eluruumi postkasti.
Kohtuotsuse põhjendused

Kohus, tutvunud hagiavalduse ja toimiku materjalidega, leiab, et hagi on kostja suhtes
õiguslikult põhjendatud ja kuulub tsiviilkohtumenetluse seadustiku (TsMS) § 407 lg 1
alusel rahuldamisele tagaseljaotsusega. TsMS § 407 lg-te 1 ja 3 kohaselt võib kohus hageja
taotlusel või omal algatusel hagi tagaseljaotsusega rahuldada ilma kohtuistungit pidamata
hagiavalduses märgitud ja asjaoludega õiguslikult põhjendatud ulatuses, kui kostja, kellele

                                                                                      2/4
                                                                                 2-16-11081


kohus on määranud vastamise tähtaja, ei ole tähtaegselt vastanud. Sel juhul loetakse hageja
esitatud faktilised väited kostja poolt omaksvõetuks.

TsMS § 326 kohaselt võib menetlusdokumendi lugeda kättetoimetatuks dokumendi
panemisega eluruumi juurde kuuluvasse postkasti, mida saaja kasutab posti kättesaamiseks
ja mis harilikult tagab saadetise säilimise. Sellisel viisil kättetoimetamine on lubatud
üksnes juhul, kui menetlusdokumenti on proovitud isikule isiklikult üle anda vähemalt
kahel korral oluliselt erinevatel kellaaegadel vähemalt kolmepäevase vahega. Politsei-ja
Piirivalveameti 16.09.2016 vastuse kohaselt elavad kostjad aadressil Kalevi 34-17 Kohtla-
Järve (tl 43). Kohtul ei õnnestunud kohtudokumente kostjatele 21.09., 27.09., 12.10. ja
17.10.2016 kätte toimetada (tl. 46, 50). Kohus jättis kohtudokumendid kostjatele kuuluva
eluruumi postkasti (tl 50). Vastuse esitamise tähtajaks oli 03.11.2016. Kostjad ei ole hagile
tähtaegselt vastanud ega taotlenud vastamise tähtaja pikendamist.

TsMS § 444 lg 4 alusel kirjeldava ja põhjendava osa võib välja jätta ka tagaseljaotsusest ja
kostja õigeksvõtul põhinevast otsusest, sõltumata hagihinnast. Tagaseljaotsuse puhul võib
põhjendavas osas piirduda ka üksnes õigusliku põhjenduse märkimisega.

Hagi on tõendatud kostjate omaksvõtuga ning õiguslikult põhjendatud võlaõigusseaduse
(VÕS) §-ga 65, 76, 100, 101 lg 1 p 1, 113 lg 1, korteriomandiseaduse § 13 lg 1 ja
korteriühistuseaduse §-ga 7 lg 4, 15¹. Kohus rahuldab hagi kostjate vastu tagaseljaotsusega
ja mõistab välja kostjatelt solidaarselt hageja kasuks korteriomandi asukohaga Jaaniku 10-
16 Kohtla-Järve põhivõlgnevus 770, 50 eurot, viivise põhinõudelt (770, 50 eurot) alates
hagi esitamisest so 20.07.2016 kuni otsuse tegemiseni 07.11.2016 ning alates 08.11.2016
kuni põhinõude täitmiseni 0, 07% päevas.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna
hagi kuulub rahuldamisele, tuleb menetluskulud jätta täies ulatuses kostja kanda.
Menetluskulude jaotus tuleb kohtulahendis märkida ka siis, kui menetlusosalised seda ei
taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses kulud
tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid (TsMS § 174 lg 1).

TsMS § 138 lg-te 1 ja 2 alusel on menetluskulud menetlusosaliste kohtukulud ja
kohtuvälised kulud. Kohtukulud on riigilõiv, kautsjon ning asja läbivaatamise kulud. Asja
läbivaatamise kuluks on dokumentaalse tõendi saamise kulu (TsMS § 143 p 2).
Kohtuväliseks kuluks on menetlusosaliste esindajate ja nõustajate kulud (TsMS § 144 p 1).
Hageja palub menetluskulud jätta solidaarselt kostjate kanda. Esitatud menetluskulude
nimekirja kohaselt on hageja menetluskuluks 19.07.2016 hagi esitamisel tasutud riigilõiv
175 eurot, õigusabi kulu 240 eurot ja dokumentaalse tõendi saamise kulu 3 eurot, kokku
418 eurot (tl 5).

Kohus leiab, et õigusabi kulud hagi koostamise ja kohtusse esitamise eest 240 eurot on
vajalikud ja põhjendatud. Tegemist on tavapärase võlgnevuse nõudega, milles esitatud

                                                                                        3/4
                                                                              2-16-11081


dokumentide maht ei ole suur ja tuvastamist vajavad asjaolud ei ole keerukad. Riigikohus
on 06.05.2015 kohtumääruses tsiviilasjas nr 3-2-1-4-15 p 13 selgitanud „et väljamõistetava
menetluskulu mõistlikuks piiriks võiks rahaliste nõuete puhul olla üldjuhul hagihind. See
tagaks menetlusosalisele ühtlasi ka võimaliku menetluskulu ettenähtavuse mingilgi määral
juhuks, kui ta peab kohtulahendi alusel kandma teise menetlusosalise menetluskulu“.
Käesolevas asjas ei ületa hageja õigusabikulu (418 eurot) hagihinda (967, 36 eurot).

Kohus märgib menetluskulude kindlaksmääramist taotlenud isiku avalduse alusel
menetluskulude kindlaksmääramise lahendis, et hüvitamisele kuuluvatelt menetluskuludelt
tuleb tasuda menetluskulude suurust kindlaks tegeva lahendi jõustumisest alates kuni
täitmiseni viivist VÕS § 113 lõike 1 teises lauses ettenähtud ulatuses (TsMS § 177 lg 4).

Hageja esindaja on vastava taotluse esitanud.

Kuna kohus rahuldab hagi tagaseljaotsusega, mõistab kohus välja kostjatelt solidaarselt
hageja kasuks menetluskulud 418 eurot sh. hagi esitamisel tasutud riigilõiv 175 eurot,
õigusabikulu 240 eurot ja dokumentaalse tõendi saamise kulu 3 eurot ning viivise
menetluskuludelt (418 eurot) menetluskulude suurust kindlaks tegeva lahendi jõustumisest
alates kuni täitmiseni võlaõigusseaduse § 113 lõike 1 teises lauses ettenähtud ulatuses.

Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata
täidetavaks tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.



Tarmo Tina
Kohtunik
/allkirjastatud digitaalselt/




                                                                                     4/4
