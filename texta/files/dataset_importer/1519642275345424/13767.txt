                               KOHTUMÄÄRUS

Kohus                             Viru Maakohus

Kohtuasja number                  1-11-4888
Määruse tegemise aeg ja koht      01. juuni 2016, Rakvere kohtumajas

Kohtunik                          Anu Ammer

Kohtuasi                          Riigi Tugiteenuste Keskuse taotlus rahalise karistuse
                                  asendamiseks
Süüdimõistetu                     OVOD MARKELOV, (i.k. 38705235714; elukoht:
                                  xxxx; email: xxxx
Kohaldatud õigusnormid            TMS § 206 lg 3; KrMS § 417, § 432


RESOLUTSIOON

Jätta Riigi Tugiteenuste Keskuse taotlus Ovod Markelovile asenduskaristuse
kohaldamiseks rahuldamata.

Edasikaebamise kord

Määruse peale on õigus esitada määruskaebus 15 päeva jooksul Viru Maakohtule,
alates päevast, mil isik sai vaidlustatavast kohtumäärusest teada või pidi teada saama.

Asjaolud

Viru Maakohtu 18.04.2011 otsusega mõisteti Ovod Markelov süüdi KarS § 121 järgi ja
karistati teda rahalise karistusega 60 päevamäära ulatuses ehk 382,20 eurot riigituludesse.
Kohus võimaldas rahalist karistust tasuda ositi alates maist 2011 igakuiselt vähemalt 38,22
eurot lõpetades rahalise karistuse tasumise hiljemalt 29.02.2012. Kohtuotsus jõustus
26.04.2011.

05.04.2016 esitas Riigi Tugiteenuste Keskus kohtule taotluse rahalise karistuse
asendamiseks, kuna võlgnik ei ole rahalist karistust täies ulatuses tasunud. Nõue on tasumata
summas 230,79 eurot. Täituri väitel on tegemist on varatu isikuga.

18.04.2016 teatas avaldaja kohtule, et Ovod Markelov on osaliselt tasunud võlgnevust, kuid
tasumata on veel 26,52 eurot.
24.05.2016 toimunud kohtuistungil kinnitas Ovod Markelov, et rahalise karistuse
jääkvõlgnevus saab 30. maiks tasutud. Kohus lükkas asja arutamise edasi ning andis
süüdimõistetule aega rahalise karistuse tasumiseks kuni 30.05.2016.

30.05.2016 on Riigi Tugiteenuste Keskus teatanud kohtule, et Ovod Markelovi rahaline
karistus on täies ulatuses tasutud.

Kohtumääruse põhjendused

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

TMS § 206 lg 3 kohaselt kui võlgnik on enne asenduskaristuse kohaldamist rahalise karistuse
ja varalise karistuse summa täies ulatuses tasunud, lõpetab kohtutäitur menetluse rahalise
karistuse ja varalise karistuse sissenõudes, teatades maakohtule viivitamata kirjalikult
rahalise karistuse ja varalise karistuse tasumisest.

Kuna Ovod Markelovi rahaline karistus on täies ulatuses tasutud enne asenduskaristuse
kohaldamise otsustamist asub kohus seisukohale, et avaldus mõistetud rahalise karistuse
asendamiseks tuleb jätta rahuldamata.


/allkirjastatud digitaalselt/

Anu Ammer
kohtunik
