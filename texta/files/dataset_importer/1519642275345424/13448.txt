                                                                              1-13-5218




                        KOHTUMÄÄRUS
Kohus                            Viru Maakohus

Määruse tegemise aeg ja koht     06. juuni 2016, Narva kohtumaja

Toimiku number                   1-13-5218 (13240102289)

Kohtunik                         Galina Jasnjuk

Kohtuistungi sekretär            Ilona Berezina

Tõlk                             Aleksandra Eik

Asi                              Viru Vangla Kriminaalhooldusosakonna Narva esinduse
                                 kriminaalhooldusametnik        Nadežda        Smirnova
                                 erakorraline ettekanne Deniss Arhipovi suhtes

Hooldusalune                     Deniss Arhipov

                                 Elukoht xxx, isikukood 37705152217.

                                 Varasem karistus:
                                    - 06.06.2013 Viru Maakohtu Narva kohtumaja
                                       poolt KarS § 424 järgi, KarS § 74 lg 1 alusel
                                       tingimisi vangistusega 8 kuud katseajaga 3 aastat.

Istungil osalenud isikud         Kriminaalhooldusametnik           Viktoria Semjonova
                                 Kriminaalhooldusalune             Deniss Arhipov

Kohtuistungi toimumise aeg       06.06.2016.


RESOLUTSIOON

Vastavalt KarS § 74 lg 4 pöörata Deniss Arhipovile Viru Maakohtu Narva kohtumaja
06.06.2013 kohtuotsusega nr 1-13-5218 mõistetud karistus, 8 (kaheksa) kuud vangistust,
täitmisele.

KrMS § 414 lg 1 alusel teatab maakohus Deniss Arhipovile kirjaliku teatisega, mis ajaks
ja millisesse vanglasse ta peab karistuse kandmiseks ilmuma.

KrMS § 414 lg 2 alusel lugeda vangistuse kandmise alguseks Deniss Arhipovi vanglasse
saabumise aeg.

Kui süüdimõistetu Deniss Arhipov ei ilmu määratud ajaks vanglasse karistust kandma,
edastab vangla KrMS § 414 lg 3 alusel politseiasutusele sundtoomise taotluse.
                                                                                  1
                                                                                     1-13-5218
Edasikaebamise kord

Kohtumäärusele võib esitada määruskaebuse 15 päeva jooksul Viru Maakohtu Narva
kohtumajale alates päevast kui isik sai kohtumäärusest teada või pidi kohtumäärusest teada
saama.

Maakohus tuvastas

Viru Maakohtu Narva kohtumaja 06.06.2013 kohtuotsusega kriminaalasjas nr 1-13-5218
tunnistati Deniss Arhipov süüdi KarS § 424 järgi ja karistati vangistusega 8 (kaheksa) kuud.
Otsustati kohaldada KarS § 74 lg 1 ja mitte pöörata vangistust täielikult täitmisele, kui Deniss
Arhipov ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt: 1) elama aadressil xxx; 2) ilmuma
kriminaalhooldaja määratud ajavahemike järel kriminaalhooldusosakonda registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta; 4) saama kriminaalhooldusametnikult eelneva
loa elukohast lahkumiseks Eesti territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks; 6)
saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks ning KarS § 75 lg 2 p 2 ettenähtud kohustust - mitte tarvitama
alkoholi ja narkootikume. Katseajaks määrati 3 (kolm) aastat. Katseaja algus – 06.06.2013.
Viru Maakohtu Narva kohtumaja 06.06.2013 kohtuotsus jõustus 14.06.2013.

21.11.2014 saabus Viru Maakohtu Narva kohtumajja erakorraline ettekanne Deniss Arhipovi
suhtes ettepanekuga määrata Deniss Arhipovile täiendav kohustus läbida alkoholisõltuvuse
ravikuuri ja esitada kriminaalhooldusametnikule sellekohane tõend.            Erakorralisest
ettekandest nähtub, et Deniss Arhipov rikkus kohtu poolt määratud kohustust mitte tarvitada
alkoholi ja narkootikume. Viru Maakohtu Narva kohtumaja 28.11.2014 kohtumäärusega
määrati Deniss Arhipovile Viru Maakohtu Narva kohtumaja 06.06.2013 kohtuotsuse järgi
kriminaalasjas nr 1-13-5218 täiendav kohustus – läbida alkoholisõltuvuse ravikuuri ja esitada
kriminaalhooldusametnikule sellekohane tõend. Kohtumäärus jõustus 13.12.2014.

17.05.2016 saabus Viru Maakohtu Narva kohtumajja erakorraline ettekanne Deniss Arhipovi
suhtes ettepanekuga pöörata temale mõistetud karistus täitmisele KarS § 74 lg 4 alusel. Juhul,
kui Deniss Arhipov ei ilmu mõjuva põhjuseta erakorralise ettekande läbivaatamisele kohtusse,
tegi kriminaalhooldusametnik ettepaneku võtta ta vahi alla KrMS § 429 lg 1 alusel.

Erakorralisest ettekandest nähtub, et kriminaalhooldusalune Deniss Arhipov rikkus kohtu
poolt määratud kohustust mitte tarvitada alkoholi ja narkootikume. Nimelt tuvastati
05.05.2016 kell 16:52 toimunud alkoreidi käigus joobeseisund 0,071 mg/l. Selle kohta oli
koostatud joobeseisundi tuvastamise protokoll. Alkoreidi viisid läbi Viru Vangla Narva
talituse kriminaalhooldusametnikud Olga Sadovina ja Anne Kirss, Viru Vangla
nooremametnik Alar Liivik.

17.11.2014 kriminaalhooldusametnikule antud kirjalikus seletuses tunnistas Deniss Arhipov,
et oli isa juubelil ja tarvitas klaas šampanjat. Oli kontrollitud alkoholi tarvitamisest ning
indikaatorvahend näitas 0,071 mg/l. Deniss Arhipov põhjendas juhtunut oma
kergemeelsusega, kahetseb tehtut ja palub kohtult mitte pöörata karistust täitmisele ning
määrata talle lisakohustus „läbida ravikuuri“ ja esitada tõendit.

Esimene kohtumine Deniss Arhipoviga toimus 08.07.2013, kus talle selgitati
kriminaalhooldusaluse õigusi ja kohustusi ning erakorralise ettekande koostamise ja
läbivaatamise korda. Õigused ja kohustused on Deniss Arhipovile olnud arusaadavad, mida
                                                                                              2
                                                                                  1-13-5218
on ta kinnitanud oma allkirjaga. Deniss Arhipovile on selgitatud kontrollnõudeid,
isakohustusi ja nende täitmise vajalikkust. Deniss Arhipov ajavahemikul 13.08.2013-
12.10.2013 on läbinud sotsiaalabiprogrammi „Liiklusohutusprogramm“. 16.11.2014 Deniss
Arhipov rikkus kohustus mitte tarvitada alkoholi. Oli koostatud erakorraline ettekanne. Viru
Maakohus 28.11.2014 kohtumäärusega määras Deniss Arhipovile täiendava kohustusi –
läbida alkoholisõltuvuse ravikuur ja esitada tõendi. 13.01.2015 Deniss Arhipov kodeeris
preparaadiga Esperaal kehtivusega 2 aastat. Preparaati kehtivus peab lõpetama 13.01.2017.
14.04.2015 Oli tehtud hoiatus, kuna Deniss Arhipov ei ilmu registreerimisele määratud ajal
ilma mõjuva põhjuseta. Katseaja jooksul fikseeritud üks väärtegu LS 2011 § 201 lg 2 järgi.

Menetlusosaliste seisukohad kohtuistungil

Kohtuistungil kandis kriminaalhooldaja ette erakorralise ettekande ning palus pöörata Deniss
Arhipovile mõistetud karistus täitmisele.

Kriminaalhooldusalune Deniss Arhipov palub mitte pöörata karistus täitmisele, anda temale
võimalust paranemisele.

Maakohtu seisukoht

Vaadanud läbi toimiku materjalid, kuulanud üle menetlusosalised, on kohus seisukohal, et
kriminaalhooldusametniku ettepanek Deniss Arhipovi suhtes on põhjendatud ja kuulub
rahuldamisele.

KarS § 74 lg 4 alusel kui süüdimõistetu katseajal ei järgi kontrollnõudeid või ei täida talle
pandud kohustusi, võib kohus kriminaalhooldusametniku ettekande alusel määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus tuvastas, et kriminaalhooldusalune Deniss Arhipov ei allunud kohustusele mitte
tarvitada alkoholi. 05.05.2016 alkoreidi käigus tuvastati Deniss Arhipovil alkoholijoove 0,071
mg/l, millega rikkus ta KarS § 75 lg 2 p 2. Deniss Arhipov kinnitas alkoholi tarvitamist. Ta
seletas, et tarvitas klaasi šampanjat isa juubelil. Deniss Arhipovi põhjendust ei pea kohus
mõjuvaks. Tal ei olnud sellist objektiivset takistust, mis ei võimaldanud tal täita kohtu poolt
määratud kohustust. Seega on olemas alused vangistuse täitmisele pööramiseks.

Arvestades kriminaalhooldaja hinnangut, Deniss Arhipovi seletusi rikkumise kohta, on kohus
veendunud, et Deniss Arhipov hoidub kohtuotsuse täitmisest kõrvale ning mõjuvad põhjused
selleks puuduvad. Kohus leiab, et kriminaalhoolduse edasi teostamine Deniss Arhipovi suhtes
ei ole otstarbekas. Samuti asub kohus seisukohale, et täiendavate kohustuste määramine või
katseaja pikendamine ei saa antud juhul tagada Deniss Arhipovi katseaja edukat läbimist.
Deniss Arhipov on juba üks kord rikkunud kohustust mitte tarvitada alkoholi. Seoses sellega
esitati kohtule vastav erakorraline ettekanne ning Arhipovile määrati täiendav kohustus. See
ei mõjutanud Arhipovit ning ta jätkub alkoholi tarvitamist katseaja jooksul. Samuti tarvitas
Deniss Arhipov alkoholi kodeerimise jooksul. 13.01.2015 Deniss Arhipov kodeeris
preparaadiga Esperaal kehtivusega 2 aastat. Preparaati kehtivus peab lõpetama 13.01.2017.

Eeltoodust lähtuvalt tuleb KarS § 74 lg 4 alusel pöörata Deniss Arhipovile Viru Maakohtu
Narva kohtumaja 06.06.2013 kohtuotsusega nr 1-13-5218 mõistetud karistus, 8 (kaheksa)
kuud vangistust, täitmisele.



Kohus teeb määruse tuginedes eeltoodule ja juhindudes KrMS § 427 lg-st 2, 432 lg 3.
                                                                                             3
                                1-13-5218

/allkirjastatud digitaalselt/
Galina Jasnjuk
Kohtunik




                                       4
