                                                                     Tsiviilasi nr 2-15-128575




                           KOHTUOTSUS
                               EESTI VABARIIGI NIMEL
                                 TAGASELJAOTSUS

Kohus                              Tartu Maakohus
Kohtunik                           Lea Aavastik
Otsuse tegemise aeg ja koht        9. august 2016, Tartu Kohtumaja
Tsiviilasi                         Suomen Luottovalvonta OY hagi Vladimir Šijanov
                                   vastu võla nõudes
Tsiviilasja hind                   1 965 eurot 71 senti
Menetlusosalised ja nende          hageja Suomen Luottovalvonta OY, välisriigi
esindajad                          registrikood 2400904-2; asukoht Helsinki PL 311,
                                   00181 Uusimaa, Soome Vabariik;
                                   hageja lepinguline esindaja Kaspar Kamsakann, e-
                                   post kaspar@oigusbyroo.onmicrosoft.com;
                                   kostja Vladimir Šijanov, isikukood XXX; tegelik
                                   elukoht ei ole teada.
Menetlus                           Kirjalik menetlus, lihtmenetlus

RESOLUTSIOON
   1. Hagi rahuldada osaliselt.
   2. Välja mõista Vladimir Šijanovilt (Šijanov) Suomen Luottovalvonta OY kasuks
      07.11.2012 sõlmitud järelmaksulepingu nr 1215897/96ta alusel tekkinud
      võlgnevus 1 705 (üks tuhat seitsesada viis) eurot 15 senti, millest 876.50 eurot on
      põhivõlg, 81.28 eurot intress, 707.37 eurot sissenõutavaks muutunud viivis ja 40
      eurot võla sissenõudmisega seotud kulud.
   3. Välja mõista Vladimir Šijanovilt Suomen Luottovalvonta OY kasuks viivis
      27% aastas põhinõudelt 876.50 eurolt alates 08.03.2016 kuni kohustuse kohase
      täitmiseni.
   4. Tunnistada otsus tagatiseta viivitamata täidetavaks.
   5. Jätta rahuldamata Suomen Luottovalvonta OY hagi Vladimir Šijanovi vastu
      võla sissenõudmise kulude hüvitamiseks 23.90 euro ulatuses.
   6. Toimetada otsus kätte menetlusosalistele. Kostjale avaldada kohtuotsuse
      resolutsioon väljaandes Ametlikud Teadaanded. Dokument loetakse avalikult
      kättetoimetatuks 15 päeva möödumisel väljavõtte väljaandes Ametlikud
      Teadaanded ilmumise päevast.
Menetluskulude jaotus ja kindlaksmääramine
   7. Jätta hageja menetluskulud kostja kanda. Kostja menetluskulud jätta kostja
      kanda.
   8. Määrata tsiviilasjas nr 2-15-128575 Suomen Luottovalvonta OY
      menetluskulude rahaliseks suuruseks 300 (kolmsada) eurot, millest 225 eurot on
      riigilõiv ja 75 eurot lepingulise esindaja kulud põhjendatud ja vajalikus
      ulatuses TsMS § 175 lg 1 mõttes.
   9. Välja mõista Vladimir Šijanovilt Suomen Luottovalvonta OY kasuks
      menetluskulude katteks 300 (kolmsada) eurot.

   10. Välja mõista Vladimir Šijanovilt Luottovalvonta OY kasuks viivis
       menetluskuludelt võlaõigusseaduse § 113 lg 1 teises lauses ettenähtud ulatuses
       alates käesoleva otsuse jõustumisest kuni selle täitmiseni.


Kaja esitamine
Hagimaterjalid ja kirjaliku vastuse nõue on kostjale avalikult kätte toimetatud dokumendi
väljavõtte avaldamisega väljaandes Avalikud Teadaanded. Kostja, kellele kohus andis
kirjaliku vastuse esitamise tähtaja, ei ole tähtaegselt kohtule vastanud.
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kajalt tasutakse riigilõivu asemel
kautsjon.
Menetlusabi taotlemisel peab menetlusabi taotleja seaduses sätestatud tähtaja järgimiseks
tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaja.
Apellatsioonkaebuse esitamine
Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel otsuse
avalikult teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima; vastasel juhul loetakse, et ta on nõus asja lahendamisega
kirjalikus menetluses.
Lihtmenetluse asjas esitatud apellatsioonkaebus võetakse Tartu Ringkonnakohtu
menetlusse üksnes juhul, kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt
ebaõigesti hinnatud tõendeid ja see võis oluliselt mõjutada lahendit.

Selgitus menetlusabi taotlejale
Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja
pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil.

Kirjeldav ja põhjendav osa
Tsiviilkohtumenetluse seadustiku (TsMS) § 444 lg 3 alusel teeb kohus otsuse kirjeldava
osata ja põhjendavas osas põhjendab vaid hagi osalist rahuldamist.
                                                                                                 2
Kohus leiab, et hagi on õiguslikult põhjendatud osaliselt, mistõttu saab hagi
tagaseljaotsusega rahuldada üksnes osaliselt. Osas, milles hagi ei ole õiguslikult
põhjendatud, jääb hagi TsMS § 407 lg 6 alusel rahuldamata.
Hagiavalduse kohaselt sõlmisid Kaupmehe Järelmaks OÜ ja kostja 07.11.2012
järelmaksulepingu nr 1215897/96ta, mille alusel kostja omandas sülearvuti ja teleri.
Järelmaksusummaks lepingu järgi oli 876.50 eurot. Kaupmehe Järelmaks OÜ ütles
12.03.2013 kostjaga lepingu üles, sest kostja jättis osamaksed tasumata. Kaupmehe
Järelmaks OÜ loovutas 07.07.2015 nõude kostja vastu Suomen Luottovalvonta OY-le.
Hageja palub mõista kostjalt enda kasuks järelmaksulepingu alusel põhivõla 876.50 eurot,
järelmaksuintressi 81.28 eurot, võla sissenõudmisega seotud kulud 63.90 eurot,
sissenõutavaks muutunud viivise 707.37 eurot ning veel mitte sissenõutavaks muutunud
viivise põhinõudelt 876.50 eurot viivisemääraga 27% kuni põhinõude täitmiseni.
Kohus leiab, et hageja nõue põhivõla 876.50 euro ja intressivõlgnevuse 81.28 euro osas on
õiguslikult põhjendatud. Hagiavalduses esitatud asjaolude kohaselt ütles hageja lepingu
üles, järgides võlaõigusseaduse (VÕS) § 416 lg-s 1 sätestatud nõudeid. Seega võib hageja
VÕS § 401 lg 3 ja § 399 lg 1 järgi nõue põhivõla tagastamist. Hagejal on lepingu järgi
õigus nõuda ka enne lepingu ülesütlemist sissenõutavaks muutunud intressi.
Kohus leiab, et vastavalt järelmaksulepingu nr 1211882/96ta põhitingimustele (tl 26), oli
lepingujärgne järelmaksu intress 17,90% järelmaksusummast aastas ja järelmaksu
intressimäär tagastamata järelmaksusumma jäägilt 30,2372% aastas. Hageja on
hagiavalduses märkinud viivisemääraks 27% võlgnetavalt summalt aastas ning kohus
mõistab kostjalt hageja kasuks viivised välja nimetatud määras.
Kohus märgib, et tulenevalt TsMS § 438 lg-st 1 ja § 436 lg-st 7 on kohtul tarbija vastu
esitatud nõude lahendamisel kohustus kontrollida tüüptingimuste kehtivust ka siis, kui
pooled ise ei ole sellele tuginenud. Vaidlust ei ole selles, et hageja tegutses kostjale
järelmaksu võimaldades oma majandustegevuse raames ja kostja oli hagejaga lepingut
sõlmides tarbijaks VÕS § 34 tähenduses.
Hagiavalduse kohaselt on võla sissenõudmisega seotud kulu 63.90 eurot. Hagist nähtub, et
võla sissenõudmisega seotud kulu on hageja poolt kostjale saadetud kirjade ja võla
menetlemise kulu, mille tasumist nõuab hageja seaduse ja lepingu alusel vastavalt
krediidiandja hinnakirjale. Kohus leiab, et hageja lepingu tüüptingimus, mis sellist hinda
vastavalt hinnakirjale nõuda lubab, on tühine. Järelmaksulepingu nr 1215897/96ta
üldtingimuste p 7.5 (tl 33) kohaselt on krediidisaaja kohustatud hüvitama krediidiandjale
võla sissenõudmisega seotud mõistlikud kulud. Kaupmehe Järelmaks OÜ on saatnud
kostjale kaks meeldetuletuskirja (2 x 12.78 eurot), lepingu rikkumise teate (12.78 eurot) ja
lepingu ülesütlemisavalduse (25.56 eurot). VÕS § 35 lg 1 järgi loetakse tüüptingimuseks
lepingutingimust, mis on eelnevalt välja töötatud tüüplepingutes kasutamiseks või mida
lepingupooled muul põhjusel ei ole eraldi läbi rääkinud ja mida tüüptingimust kasutav
lepingupool (tingimuse kasutaja) kasutab teise lepingupoole suhtes, kes ei ole seepärast
võimeline mõjutama tingimuse sisu. Järelmaksulepingust nr 1215897/96ta nähtub, et
lepingule kohaldatakse järelmaksulepingute üldtingimusi JL, mis võimaldavad kasutada
krediidiandja hinnakirjas kehtestatud hindasid. Eelnevast tuleneb, et järelmaksulepingute
üldtingimusi JL tuleb pidada tüüptingimusteks.
VÕS § 42 lg 3 p 5 kohaselt lepingus, mille teiseks pooleks on tarbija, on ebamõistlikult
kahjustav eelkõige tüüptingimus, millega nähakse ette, et teine lepingupool peab oma
kohustuse rikkumise korral maksma tingimuse kasutajale ebamõistlikult suurt leppetrahvi,
ebamõistlikult suurt kindlaksmääratud suuruses kahjuhüvitist või muud hüvitist, või kui
teiselt lepingupoolelt võetakse võimalus tõendada tegeliku kahju suurust. VÕS § 42 lg 1

                                                                                               3
kohaselt on selline tüüptingimus tühine.
Kohus on seisukohal, et kindlaksmääratud tasu suurus peab olema mõistlikult põhjendatav.
Hagiavalduse kohaselt on hageja saatnud kostjale kaks meeldetuletuskirja, ühe lepingu
rikkumise teate ja ühe lepingu ülesütlemisavalduse. Kohus leiab, et hageja poolt hinnakirjas
kindlaksmääratud kirjalike teadete maksumus on ebamõistlikult suur, arvestades kulu
töövahenditele, tööjõule ja tööajale. Seega on VÕS § 42 lg 3 p 5 alusel tühine
tüüptingimus, millega krediidiandjal on õigus nõuda krediidisaajale saadetud kirjalike
teadetega seotud kulutuste hüvitamist krediidiandja hinnakirja järgi. Kohtu hinnangul on
mõistlik ja põhjendatud meeldetuletus- ja hoiatuskirjade ning ülesütlemisavalduse
maksumus 10 eurot, mistõttu mõistab kohus kostjalt hageja kasuks välja 40 eurot (4 × 10)
võla sissenõudmisega seotud kulu katteks.
Eeltoodu alusel kuulub kostjalt hageja kasuks väljamõistmisele 1 705.15 eurot.
Menetluskulud
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 162 lg 1
järgi hagimenetluse kulud kannab pool, kelle kahjuks otsus tehti. Kuna kohus rahuldas hagi
99% ulatuses, leiab kohus olevat põhjendatud jätta hageja menetluskulud kostja kanda.
Maakohus määrab menetluskulude rahalise suuruse kindlaks kohtuotsuses TsMS § 174 lg 2
järgi. Hagiavalduse kohaselt palub hageja kostjalt välja mõista hageja menetluskulud 450
eurot, sh riigilõiv 225 eurot ja õigusabikulud 225 eurot.
Kohus, arvestades, et kohus rahuldab hagi tagaseljaotsusega eelmenetluses seetõttu, et
kostja ei vastanud määratud ajaks kohtule, leiab, et hageja põhjendatud ja vajalikud kulud
õigusabile ei saa olla suuremad kui 75 eurot. Kokku moodustavad hageja põhjendatud ja
vajalikud menetluskulud 300 eurot.
Kostja menetluskulud jätab kohus kostja kanda. Arvestades asjaolu, et kostja ei ole
menetluses osalenud ega hagile vastanud, ei saa tal menetluskulusid tekkinud olla.
Hageja on taotlenud, et kostja tasuks väljamõistetud menetluskuludelt viivist VÕS § 113
lg-s 1 sätestatud määras alates tagaseljaotsuse jõustumisest kuni täitmiseni. Kohus rahuldab
hageja taotluse.


/digitaalselt allkirjastatud/
Kohtunik




                                                                                               4
