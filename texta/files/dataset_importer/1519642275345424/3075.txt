                                                                                    2-15-17635




                                KOHTUMÄÄRUS

Kohtuasja number                2-15-17635
Määruse tegemise aeg ja koht    10. november 2016, Narva kohtumaja
Kohus                           Viru Maakohus
Kohtunik                        Aarne Lõhmus
Kohtujurist                     Maksim Lütter
Kohtuasi                        I Y hagi Printex AN OÜ vastu töövaidluses
Menetlustoiming                 Menetluse lõpetamine
Kohtuistungi toimumise aeg      03. november 2016
Menetlusosalised ja esindajad   Hageja:             I Y (ik XXX)
                                Hageja esindaja:    Mihhail Tuštšenko (lepinguline esindaja)
                                Kostja:             Printex AN OÜ (rk 11697381)
                                Kostja esindaja:    Oxana Nagornaya (seaduslik esindaja)
                                Kostja esindaja:    Artjom Novikov (lepinguline esindaja)
RESOLUTSIOON

1. Kinnitada I Y ja Printex AN OÜ kompromiss järgnevalt:
   1.1. Printex AN OÜ maksab I Y väljamaksmata töötasu 2464 (kaks tuhat nelisada
        kuuskümmend neli) eurot (sh seadusega sätestatud maksud ehk bruto).
   1.2. Printex AN OÜ maksab I Y puhkuse kompensatsiooni 266 (kakssada kuuskümmend
        kuus) eurot (sh seadusega sätestatud maksud ehk bruto).
   1.3. Printex AN OÜ maksab I Y menetluskulude hüvitise summas 212 (kakssada
        kaksteist) eurot 40 senti.
   1.4. Printex AN OÜ maksab I Y kokkuleppe p-des 1, 2, 3 (kohtumääruse punktid 1.1.,
        1.2. ja 1.3. - kohtu märkus) märgitud summad 12 (kaksteist) kuu jooksul igakuiste
        võrdsete osamaksetena I Y pangakontole nr XXX SEB Pank selgitusse märkida
        „Kokkulepe tsiviilasjas nr 2-15-17635“.
   1.5. Printex AN OÜ maksab esimese osamakse I Y hiljemalt 27. novembriks 2016, ja
        edasi igakuise osamakse mitte hiljem kui jooksva kuu 27. kuupäevaks kuni
        kokkuleppe p-des 1, 2, 3 (kohtumääruse punktid 1.1., 1.2. ja 1.3. - kohtu märkus)
        märgitud summade täieliku tasumiseni.

2. Lõpetada tsiviilasja nr 2-15-17635 menetlus.

3. Jaotada menetluskulud vastavalt kompromissile.

4. Jätta kompromisslepingus nimetamata I Y menetluskulud tema enda kanda.

                                                                                            1(3)
                                                                                      2-15-17635

5. Jätta kompromisslepingus nimetamata Printex AN OÜ menetluskulud tema enda kanda.

6. Menetlusosalistele hüvitatavad menetluskulud puuduvad.

7. Menetluskulude tagastamise lahendab kohus eraldi määrusega peale kohtumääruse
   jõustumist.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 5
(viis) päeva jooksul kohtumääruse kättetoimetamisest. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD

Viru Maakohtu menetluses on I Y hagi Printex AN OÜ vastu töövaidluses. Pooled sõlmisid
kohtuistungil kompromissi.

KOHTUMÄÄRUSE PÕHJENDUSED

Kohus, tutvunud poolte avalduse ja tsiviilasja materjalidega, leiab, et tsiviilasja menetlus tuleb
lõpetada.

Tsiviilkohtumenetluse seadustiku (edaspidi TsMS) § 430 lg 1 kohaselt, pooled võivad menetluse
kuni hagi kohta tehtud lahendi jõustumiseni lõpetada kompromissiga. Kohus kinnitab kompromissi
määrusega, millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused.

Kohus tuvastas, et pooltevaheline kompromiss ei ole vastuolus heade kommete või seadusega ning
ei riku avalikku- ega menetlusosaliste huvi; kompromissi on võimalik täita. Kohus kinnitab poolte
kompromissi.

Lähtuvalt TsMS § 428 lg 1 p 4, kohus lõpetab menetluse otsust tegemata, kui pooled on sõlminud
kompromissi ja kohus kinnitab selle.

Kohus lõpetab tsiviilasja menetluse.

Kohus selgitab, et vastavalt TsMS § 432, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise tõttu või kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

Menetluskulud

                                                                                             2(3)
                                                                                        2-15-17635


Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. /--/. TsMS § 168 lg 3
kohaselt, kompromissi sõlmimise korral kannavad pooled oma menetluskulud ise, kui nad ei ole
kokku leppinud teisiti.

Pooled on menetluskulude jaotuse osas kokku leppinud ja seega tuleb menetluskulud jaotada
vastavalt kokkuleppele. Kompromisslepingus nimetamata menetluskulud jäävad poolte endi
kanda.

Kooskõlas TsMS § 174 lg 1 ja lg 2 määrab kohus kindlaks menetluskulude rahalise suuruse.

Pooled on menetluskulude jaotuse osas kokku leppinud, kompromisslepingus nimetamata
menetluskulud jäävad poolte endi kanda. Seega ei ole menetluskulude rahaline kindlaksmääramine
vajalik. Menetlusosalistele hüvitatavad menetluskulud puuduvad.

Kostja esitas taotluse poole riigilõivu tagastamiseks seoses kompromissi sõlmimisega.

Kohus lahendab menetluskulude tagastamise eraldi määrusega peale kohtumääruse jõustumist.

Edasikaebamine

Vastavalt TsMS § 661 lg 4 poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled leppisid kompromisslepingus kokku, et lühendavad käesolevas tsiviilasjas määruskaebuse
esitamise tähtaega viie päevani ja seega võib kohtumääruse peale esitada määruskaebuse viie
päeva jooksul kohtumääruse kättetoimetamisest.

Digitaalne allkiri

Aarne Lõhmus
Kohtunik




                                                                                              3(3)
