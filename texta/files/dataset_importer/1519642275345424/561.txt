                         KOHTUMÄÄRUS
Kohus                             Viru Maakohus
                                  19. detsembril 2016 Jõhvi kohtumaja
Määruse tegemise aeg ja koht
                                  kirjalikus menetluses
Kriminaalasja number              1-12-1704
Täitmiskohtunik                   Inna Kirsipuu
Taotluse esitaja                  Valery Mihhaylov
                                  tingimisi ennetähtaega vabastamise lühema tähtaja
Taotlus
                                  määramiseks
                                  Valery Mihhaylov, isikukood 36604062219, kannab
Süüdimõistetu
                                  karistust Viru Vanglas
RESOLUTSIOON                      Juhindudes KrMS § 426, § 432 lg 1 kohus

MÄÄRAS:

Jätta Valery Mihhaylovi taotlus tingimisi ennetähtaega vabastamise lühema tähtaja
määramiseks läbi vaatamata.

Määruse ärakiri saata Valery Mihhaylovile.

Määrusele võib esitada määruskaebuse 15 päeva jooksul, alates päevast, mil isik sai
vaidlustatavast kohtumäärusest teada või pidi teada saama Tartu Ringkonnakohtule Viru
Maakohtu Jõhvi kohtumaja kaudu.

Tuvastatud asjaolud

Valery Mihhaylov esitas 13.12.2016 Viru Maakohtule taotluse tingimisi ennetähtaega
vabastamise lühema tähtaja määramiseks. Taotluse sisu oli järgmine:
Viru Maakohtu 14.06.2016 määrusega kriminaalasjas nr 1-12-1704 jäeti taotluse esitaja
vangistusest tingimisi enne tähtaega vabastamata. Tartu Ringkonnakohus jättis 02.08.2016
määrusega Viru Maakohtu 14.06.2016 määruse muutmata. VangS § 76 lg 4 kohaselt
kinnipeetava tingimisi ennetähtaega vabastamata jätmisel KarS § 76 lg 1 p 2 või lg 2 p 2
alusel edastab vanglateenistus käesoleva paragrahvi lõikes 1 nimetatud materjalid uuesti
kohtule ühe aasta möödumisel tingimisi enne tähtaega vabastamata jätmise määruse
jõustumisest, kui kohus ei ole sätestanud oma määruses materjalide uuesti esitamiseks
pikemat või lühemat tähtaega. KrMS § 426 lg 3 kohaselt kui täitmiskohtunik keeldub
süüdimõistetu tingimisi enne tähtaja lõppemist vangistusest vabastamast, võib ta määrata
VangS § 76 lg 3 sätestatud kuuekuulisest või lg 4 sätestatud ühe asta pikkusest tähtajast
pikema või lühema tähtaja, millal vabastamise küsimust uuesti arutada. Arvestades asjaolu,
et täitmiskohtunik 14.06.2016 on keeldunud süüdimõistetu tingimisi enne tähtaega
vabastamisest, siis palub Valery Mihhaylov lühendada vabastamise küsimuse uuesti


                                                                                        1
arutamise tähtaega ning kohustada Viru Vanglat esitama materjalid Valery Mihhaylovi
tingimisi enne tähtaega vabastamiseks.


Kohtu seisukoht

Tutvunud Valery Mihhaylovi esitatud taotlusega, leiab kohus, et taotlus tuleb jätta läbi
vaatamata.

KrMS § 431 lg 1 kohaselt lahendab Kriminaalmenetluse seadustiku §-des 424–4281 ja 430
reguleerimata küsimused ning muud kohtulahendi täitmisel ilmnevad kahtlused ja
ebaselgused lahendi teinud kohus või kohtulahendit täitmisele pöörava maakohtu
täitmiskohtunik määrusega.

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses pooli kohtusse kutsumata, kui käesoleva
paragrahvi lõikest 3 ei tulene teisiti.

Viru Maakohtu 14.06.2016 määrusega jäeti Valery Mihhaylov tingimisi enne tähtaega
vangistusest vabastamata. Määrus jõustus 19.08.2016.

Tulenevalt KrMS § 426 lg 3, kui täitmiskohtunik keeldub süüdimõistetu tingimisi enne
tähtaja lõppemist vangistusest vabastamisest, võib ta määrata vangistusseaduse § 76 lõikes
3 sätestatud kuuekuulisest või lõikes 4 sätestatud ühe aasta pikkusest tähtajast pikema või
lühema tähtaja, millal vabastamise küsimust uuesti arutada.

VangS § 76 lg 4 kohaselt kinnipeetava tingimisi enne tähtaega vabastamata jätmisel
karistusseadustiku § 76 lõike 1 punkti 2 või lõike 2 punkti 2 alusel edastab vanglateenistus
käesoleva paragrahvi lõikes 1 nimetatud materjalid uuesti kohtule ühe aasta möödumisel
tingimisi enne tähtaega vabastamata jätmise määruse jõustumisest, kui kohus ei ole
sätestanud oma määruses materjalide uuesti esitamiseks pikemat või lühemat tähtaega.

Viru Maakohus ei ole 14.06.2016 lahendis määranud Valery Mihhaylovile tingimisi
ennetähtaega vabastamise võimaluse avanemiseks pikemat ega lühemat tähtaega. Seega,
kuulub antud juhul kohaldamisele VangS § 76 lg 4 ning vangla saab esitada Valery
Mihhaylovi tingimisi ennetähtaega vabastamise materjalid kohtule uuesti ühe aasta
möödumisel tingimisi enne tähtaega vabastamata jätmise määruse jõustumisest.

Eeltoodust lähtuvalt puudub kohtul Valery Mihhaylovi taotluse läbivaatamiseks alus ning
kohus jätab selle läbi vaatamata.


/allkirjastatud digitaalselt/
Inna Kirsipuu
Kohtunik




                                                                                          2
