                                                                  Kriminaalasi nr 1-16-3251




                           KOHTUOTSUS
                                EESTI VABARIIGI NIMEL


 Kohus                             Tartu Maakohus

 Otsuse tegemise aeg ja koht       4. mai 2016. a, Jõgeva kohtumaja

 Kriminaalasja number              1-16-3251 (16249000089)

 Kohtunik                          Raina Pärn

 Kohtuistungi sekretär             Jana Kaaver

 Kriminaalasi                      Margus Vaarmetsa kriminaalasi KarS § 424 järgi
                                   kokkuleppemenetluses
 Prokurör                          Abiprokurör Liane Peets

 Süüdistatav                       MARGUS VAARMETS
                                   Isikukood             36906305216;             elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxx
                                   x või Lxxxxxxxxxxxxxxxxxxxxxxxxxxxxxxxxxxx,
                                   Jõgevamaa; e-post: xm; Eesti Vabariigi kodanik;
                                   emakeel: eesti keel; keskeriharidus; töökoht: Turuplats
                                   OÜ - projektijuht;
                                   Kriminaalkorras karistamata;
                                   Väärteokorras 3 kehtivat karistust.
                                   Tõkend: puudub.

RESOLUTSIOON

Süüdi tunnistada Margus Vaarmets KarS § 424 järgi ja mõista karistuseks rahaline
karistus 100 päevamäära, s.o 1000 (üks tuhat) eurot.

KarS § 68 lg 1 alusel arvestada karistusaja hulka Margus Vaarmetsa kahtlustatavana
kinnipidamise aeg 23.03.2016. a kell 11.32 kuni 24.03.2016. a kell 08.30, s.o 2 (kaks) päeva,
s.o rahalise karistuse 6 (kuus) päevamäära.

Margus Vaarmetsa ärakandmata karistuseks lugeda rahaline karistus 94 päevamäära,
s.o 940 (üheksasada nelikümmend) eurot.
Rahaline karistus tuleb tasuda 1 (ühe) kuu jooksul kohtuotsuse jõustumisest arvates
Maksu- ja Tolliameti arveldusarvele EE351010052031000004 (AS SEB Pank) või
EE502200221014193355 (AS Swedbank) või EE873300333499990003 (Danske Bank AS
Eesti filiaal) või EE401700017002872300 (Nordea Bank Finland PLC Eesti filiaal).
Viitenumber rahalise karistuse tasumisel on 99916400003469. Selgitusse tuleb märkida
„1-16-3251, rahaline karistus, Margus Vaarmets“.


KarS § 50 lg 1 p 1 alusel võtta Margus Vaarmetsalt ära sõiduki juhtimise õigus 3
(kolmeks) kuuks.

Lisakaristuse kandmise aeg hakkab kulgema alates kohtuotsuse jõustumisest.

Liiklusseaduse § 127 kohaselt on isik, kelle suhtes on jõustunud juhtimisõiguse äravõtmise
otsus, kohustatud viie tööpäeva jooksul otsuse jõustumisest arvates loovutama oma
juhiloa Maanteeametile.


KrMS § 180 lg 1 alusel välja mõista Margus Vaarmetsalt riigituludesse menetluskuludena
sundraha 645 (kuussada nelikümmend viis) eurot ja riigi õigusabi kulu 86
(kaheksakümmend kuus) eurot 16 senti.

KrMS § 180 lg 3 alusel määrata, et Margus Vaarmetsal on õigus väljamõistetud
menetluskulud kogusummas 731 (seitsesada kolmkümmend üks) eurot 16 senti tasuda 6
(kuue) kuu jooksul kohtuotsuse jõustumisele järgnevast kuust alates. Margus Vaarmets
on kohustatud alates juunist 2016. a maksma igakuiselt kuu viimaseks kuupäevaks
vähemalt 121 (ükssada kakskümmend üks) eurot 86 senti kuni kogusumma tasumiseni.

Riigi kasuks välja mõistetud menetluskulud tuleb tasuda Maksu- ja Tolliameti
arveldusarvele EE351010052031000004 (AS SEB Pank) või EE502200221014193355 (AS
Swedbank) või EE873300333499990003 (Danske Bank AS Eesti filiaal) või
EE401700017002872300 (Nordea Bank Finland PLC Eesti filiaal). Viitenumber
menetluskulude tasumisel on 99916700033508. Selgitusse tuleb märkida „1-16-3251,
menetluskulud, Margus Vaarmets“.

Maksegraafiku mittetäitmisel loetakse kõigi makseosade tähtaeg saabunuks ja
suunatakse kogu nõue täitemenetluse läbiviimiseks kohtutäiturile täitemenetluse
seadustikus sätestatud korras.


Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav
ja kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul,
alates päevast, mil kohtumenetluse poolel on võimalik tutvuda kohtuotsusega.

                                                2
KOHTUOTSUSE PÕHIOSA
I Kokkuleppe sisu
Margus Vaarmetsale on esitatud süüdistus KarS § 424 järgi selles, et tema 23.03.2016. a kella
11.32 ajal Jõgeva maakonnas Pala vallas Piibumäe külas Aovere - Kallaste - Omedu maantee
49. km-l juhtis mootorsõidukit BMW X3 registreerimismärgiga xxxxxxx olles joobeseisundis,
kus alkoholisisaldus mõõtmisel tema väljahingatavas õhus oli 0,85 mg/l kohta, millega rikkus
Liiklusseaduse § 69 lg 1 nõuet, mille kohaselt juht ei tohi olla joobeseisundis ja Liiklusseaduse
§ 69 lg 2 p 1 nõuet, mille kohaselt alkoholijoobes olevaks loetakse mootorsõidukijuhti, kelle
ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem.
KarS § 424 järgi toimepandud kuriteo eest taotleb prokurör süüdistatavale kohtus karistuseks
rahalise karistuse 100 päevamäära, üks päevamäär on 10,00 eurot, s.o 1000 eurot. KarS § 68 lg
1 alusel kahtlustatavana kinnipidamine 23.03-24.03.2016 (2 päeva vangistust = 6 rahalise
karistuse päevamäära) arvata karistusaja hulka. Kandmata karistus on 94 päevamäära, s.o 940
(üheksasada nelikümmend) eurot. KarS § 50 lg 1 p 1 alusel Margus Vaarmetsalt võtta ära
sõiduki juhtimise õigus 3 kuuks.
Menetluskulu: määratud kaitsja tasu prokuratuuris 86,16 eurot, sundraha 645 eurot, kokku
731,16 eurot. KrMS § 180 lg 3 alusel määrata menetluskulud tasumisele osade kaupa kuue kuu
jooksul, kohustades Margus Vaarmetsa tasuma alates kohtuotsuse jõustumisele järgnevast
kuust igakuiselt hiljemalt viimaseks kuupäevaks menetluskulude katteks 121,86 eurot.

II Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ja
ta jääb selle juurde.
Prokurör jäi sõlmitud kokkuleppe juurde.
Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, on seisukohal, et süüdistatav on kokkuleppest aru saanud ja kokkuleppe sõlmimine
vastab tema tõelisele tahtele. Kriminaalasja menetlemisel on järgitud kokkuleppemenetluse
sätteid. Kriminaalasjas kogutud tõendid annavad aluse mõista Margus Vaarmetsa süüdi
KarS § 424 järgi ja mõista talle karistuse vastavalt sõlmitud kokkuleppele, s.o rahalise karistuse
100 päevamäära, ning lisakaristuse.
KarS § 44 lg 2 esimese lause järgi arvutab kohus rahalise karistuse päevamäära suuruse
süüdimõistetu keskmise päevasissetuleku alusel.
KarS § 44 lg 3 sätestab, et keskmine päevasissetulek arvutatakse, lähtudes süüdimõistetu suhtes
kriminaalmenetluse alustamise aastale vahetult eelnenud aasta või, kui nimetatud aasta andmed
ei ole kättesaadavad, sellele aastale eelnenud aasta tulumaksuga maksustatavast tulust, millest
on maha arvatud tulumaks.
KarS § 44 lg 2 kolmanda ja neljanda lause kohaselt ei või arvestatud päevamäära suurus olla
väiksem kui miinimumpäevamäär, milleks on 10 eurot.
Teatisest kahtlustatava keskmise päevasissetuleku ja elatustaseme kohta nähtub, et Margus
Vaarmetsa keskmiseks päevasissetulekuks on 0 eurot (tl 28). Seega tuleb rahalise karistuse
suuruse kindlakstegemisel aluseks võtta KarS § 44 lg-s 2 sätestatud miinimumpäevamäär, s.o
10 eurot. Seega on 100 päevamäära rahalise karistuse suuruseks 1000 eurot.


                                                3
Kohus leiab, et Margus Vaarmetsalt tuleb välja mõista menetluskulud vastavalt sõlmitud
kokkuleppele ning määrata need tasumisele kokkulepitud viisil.


/allkirjastatud digitaalselt/
Raina Pärn
Kohtunik




                                          4
