                                                               Kriminaalasi nr 1-16-10319




                         KOHTUOTSUS
                              EESTI VABARIIGI NIMEL




Kohus                          Pärnu Maakohus
Otsuse tegemise aeg ja koht    21. detsember 2016.a., Kuressaare kohtumaja

Kriminaalasja number           1-16-10319 (16274000223)

Kohtukoosseis                  Kohtunik Kristel Pedassaar

Kohtuistungi sekretär          Häli Altmets
                               Meinu Rohulaid süüdistusasi kuriteos Karistusseadustiku
Kriminaalasi                   (KarS)   §    424    järgi    avalikul    kohtuistungil
                               kokkuleppemenetluses

Prokurör
                                Agnes Ollema-Barndõk


Süüdistatav
                               MEINU ROHULAID, ik. 35912260012


                               Kohtueelses menetluses riigiõigusabi korras
Kaitsja                        vandeadvokaat Vahur Krinal kaitsja osavõttu
                               kohtuistungist süüdistatav ei taotlenud.

RESOLUTSIOON

1. Süüdi tunnistada Meinu Rohulaid kuriteos KarS § 424 järgi ja mõista karistuseks
vangistus kuus (6) kuud.

2. KarS § 73 alusel jätta Meinu Rohulaidile mõistetud vangistuslik karistus
kohaldamata tingimisi katseajaga kaheksateist (18) kuud.

3. Katseaeg hakkab kulgema kohtuotsuse kuulutamisest, so. 21. detsembrist 2016.a.

Mõistetud karistust ei pöörata täielikult või osaliselt täitmisele, kui Meinu Rohulaid ei
pane kohtu poolt määratud katseajal toime uut tahtlikku kuritegu ning KarS §-i 73
lõigetest 4 ja 5 ei tulene teisiti.
Kui süüdimõistetu paneb katseajal toime uue kuriteo, mille eest teda karistatakse

    1                                                                                  1
                                                              Kriminaalasi nr 1-16-10319
vangistusega, mõistetakse liitkaristus vastavalt käesoleva seadustiku § 65 lõikes 2
sätestatule.
Kui uus kuritegu pandi toime ettevaatamatusest, võib kohus uuesti kohaldada
liitkaristusest tingimisi vabastamist. Kui uus kuritegu pandi toime tahtlikult, võib
kohus uuesti kohaldada liitkaristusest tingimisi vabastamist koos käitumiskontrolliga,
allutades süüdlase elektroonilisele valvele KrMS § 75 lg 2 punktis 9 sätestatud korras.
Vangistuse täitmisele pööramise korral võib kohus asendada selle üldkasuliku tööga
KarS §-s 69 sätestatud korras.

4. KarS § 50 lg 1 p 1 alusel võtta Meinu Rohulaidilt          lisakaristusena ära
mootorsõiduki juhtimise õigus neljaks (4) kuuks, mille kandmise aja algust lugeda
kohtuotsuse jõustumisest.

   4.1. Saata kohtuotsuse ärakiri peale kohtuotsuse jõustumist Regionaalse
    Maanteeameti liiklusregistri büroole juhtimisõiguse äravõtmise osas registrisse
    kande tegemiseks.

   4.2. Meinu Rohulaid on kohustatud viie tööpäeva jooksul otsuse jõustumisest
    arvates loovutama oma juhiloa Maanteeameti liiklusregistri büroole.

5. Meinu Rohulaid suhtes tõkendit ei ole kohaldatud.

6. Välja mõista Meinu Rohulaidlt riigituludesse kriminaalmenetluse kulud:
- sundraha 645,00 eurot;
-kaitsjatasu 139,20 eurot;
kokku menetluskulu 784,20 eurot.

Väljamõistetud menetluskulu tuleb Meinu Rohulaidil tasuda igakuiste osamaksetena
kaheteist (12) kuu jooksul, igakuise makse suurus 65,35 eurot. Igakuine makse tuleb
teostada hiljemalt kuu 30.–ks kuupäevaks. Esimene menetluskulude osamakse
teostada hiljemalt 30. jaanuariks 2017.a.

Meinu Rohulaidil tuleb tasuda riigi kasuks välja mõistetud menetluskulu (sundraha)
Maksu- ja Tolliameti a/a nr: EE351010052031000004 SEB Pank AS-is või a/a nr:
EE502200221014193355 Swedbank AS-is või a/a nr: EE401700017002872300 Nordea
Bank Finland PLC Eesti filiaalis või a/a nr: EE873300333499990003 Danske Bank AS
Eesti   filiaalis, kohustuslik     on     märkida   maksekorraldusele   viitenumber
„99916700093056“. Selgituseks märkida: menetluskulu, Meinu Rohulaid , kr asi 1-16-
10319.
Nõuded menetluskulu tasumise osas loetakse nõuetekohaselt täidetuks, kui isik tasub
temalt väljamõistetud menetluskulu ühe kuu jooksul lahendi jõustumisest või
kohtuotsusega määratud korras. Kui menetluskulu või rahaline karistus ei ole tasutud
seadusega ettenähtud tähtajal või kohtuotsusega määratud tähtajal saadetakse
kohtuotsus kohtutäiturile täitmiseks täitemenetluse seadustikus kehtestatud korras
ning lisandub kohtutäituri tasu. Kui nõude tasub teine isik, siis selgitusse lisada, kelle
eest nõue tasutakse.

Edasikaebamise kord
Apellatsiooni ei saa esitada kokkuleppemenetluses tehtud kohtuotsuse peale, välja
arvatud juhul, kui tegemist on KrMS 9. peatüki 2. jao sätete või § 339 lõike 1
rikkumisega (KrMS § 318 lg 3 p 4). Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui
    2                                                                                   2
                                                              Kriminaalasi nr 1-16-10319
 kokkuleppes kirjeldatud tegu ei ole kuritegu, see on karistusseadustiku järgi
 ebaõigesti kvalifitseeritud või kui süüdistatavale on kuriteo eest mõistetud karistus,
 mida seadus selle eest ette ei näe (KrMS § 318 lg 4).
 Apellatsioon esitatakse kirjalikult Tallinna Ringkonnakohtule 15 päeva jooksul
 arvates kohtuotsuse kuulutamisest. Apellatsiooni võib kohtule esitada ka faksi teel.
 Apellatsioon jäetakse läbi vaatamata ja tagastatakse kohtumääruse alusel, kui
 apellatsioonitähtaeg on mööda lastud.
 Kriminaalmenetluse kulude hüvitamise otsustuse võib vaidlustada kohtuotsusest
 eraldi, esitades selles osas määruskaebuse Pärnu Maakohtu Kuressaare kohtumajja
 15 päeva jooksul kohtuotsuse kuulutamisest.


Süüdistus.
MEINU ROHULAID’ it süüdistatakse selles, et tema juhtis 13.11.2016 kella 17.19 ajal
Saare maakonnas Kuressaare linnas Pihtla tee 24 asuva kaupluse SuperAlko eest kuni
Kuressaare linnaas Arhiivi tänav XXX asuva maja juurde XXX Aktsiaseltsile kuuluvat ja
tema enda seaduslikus valduses olevat mootorsõidukit - sõiduautot XXX
registreerimismärgiga XXXXXX – isikuna, kelle väljahingatavas õhus oli tõendusliku
alkomeetriga Dräger Alcotest 7110 EST seerianumbriga ARAF-0023 mõõtes
alkoholikontsentratsioon väljahingatavas õhus 1,32 mg/l kohta ± mõõtmise
laiendmääramatuse väärtus 0,12 mg/l kohta, seega kellel oli alkoholikontsentratsioon
väljahingatavas õhus mitte vähem kui 1,20 mg/l kohta, mistõttu tulenevalt Liiklusseaduse §
69 lõike 2 punktist 1, mille kohaselt loetakse mootorsõiduki juht alkoholijoobes olevaks kui
tema ühes grammis veres on vähemalt 1,50 milligrammi alkoholi või tema väljahingatavas
õhus on alkoholi 0,75 milligrammi ühe liitri kohta või rohkem, juhtis Meinu Rohulaid
mootorsõidukit alkoholijoobes olles, millega rikkus Liiklusseaduse § 69 lg 1 nõudeid, mille
kohaselt juht ei tohi olla joobeseisundis.
Sellise tegevusega Meinu Rohulaid, juhtides mootorsõidukit joobeseisundis, pani toime
Karistusseadustiku § 424 järgi kvalifitseeritava kuriteo.

Prokuröri poolt kohtus Meinu Rohulaidile nõutud karistus: KarS § 424 ettenähtud
kuriteo toimepanemise eest nõuab prokurör kohtus süüdistatavale karistuseks vangistust
kuus (6) kuud. KarS § 73 alusel jätta karistus kohaldamata tingimisi katseajaga 18 kuud.
Mõistetud karistust ei pöörata täielikult või osaliselt täitmisele, kui ta ei pane kohtu poolt
määratud katseajal toime uut tahtlikku kuritegu ning käesoleva paragrahvi lõigetest 4 ja 5 ei
tulene teisiti. KarS § 50 lg 1 kohaselt võtta lisakaristusena ära mootorsõiduki juhtimisõigus
neljaks (4) kuuks.

Süüdistatav Meinu Rohulaid andis kohtus ütlusi, et saab kokkuleppest aru ja nõustub
sellega. Kahetseb toimepandut. Karistuse iseloom ja olemus on arusaadavad. Palub vastavalt
karistuskokkuleppele määrata väljamõistmisele kuuluva menetluskulu tasumisele ositi ühe
aasta jooksul.

Prokurör jäi kohtus kokkuleppe juurde.

Kohus leidis, et kokkuleppe sõlmimisel on järgitud seadusesätteid. Kriminaalmenetluse
seadustiku (edaspidi KrMS) § 239 lg-s 2 esinevaid kokkuleppemenetlust välistavaid
asjaolusid ei esine. Kokkulepe on sõlmitud süüdistatava vabal tahtel ja on talle arusaadav.
Kokkulepe sõlmiti kaitsja juuresolekul. Kohus tunnistab Meinu Rohulaid süüdi KarS § 424
järgi ning mõistab temale kokkuleppes kokkulepitud karistuse. Kokkulepitud karistus jääb
KarS § 424 sanktsiooni piiresse. KarS § 56 alusel karistuse mõistmisel kohtu poolt
arvestatakse karistust kergendavaid ja raskendavaid asjaolusid. Meinu Rohulaid karistust
       3                                                                                    3
                                                              Kriminaalasi nr 1-16-10319
kergendavaks asjaoluks on süü puhtsüdamlik kahetsus, karistust raskendavad asjaolud
puuduvad.
Tõkend- ei ole kohaldatud.
Menetluskulud. Vastavalt KrMS § 180 lg-le 1 hüvitab süüdimõistva kohtuotsuse korral
menetluskulud süüdimõistetu. Menetluskulud käesolevas kriminaalasjas on alljärgnevad:
- Sundraha. Vastavalt KrMS § 175 lg 1 p 9 on menetluskuluks süüdimõistva otsusega
kaasnev sundraha. KrMS § 179 lg 2 kohaselt, kui isiku suhtes tehakse süüdimõistev
kohtuotsus karistusseadustiku mitme paragrahvi järgi, tuleb tal maksta sundraha, mis
vastab raskeima kuriteo astmele. Süüdimõistetu poolt toime pandud kuritegu on II
raskusastme kuritegu (KarS § 4 lg 3). Sundraha suuruseks KrMS § 175 lg1 p 9, 179
kohaselt on II raskusastme kuriteos süüdimõistmise korral 1,5 palgaalammäära. Palga
alammääraks on alates 01.01.2016.a. 430.00 eurot ning seega on sundraha suuruseks
1,5x430 eurot = 645 EUR-i.
- Määratud kaitsjale makstud tasu on vastavalt KrMS § 175 lg 1 p 4 menetluskulu mis
KrMS § 180 lg1 alusel kuulub väljamõistmisele süüdistatavalt. Meinu Rohulaidile riigi
õigusabi korras määratud kaitsja taotluse alusel on kaitsjale arvestanud kohtueelses
menetluses tasu ja kuludena kokku 139,20 eurot (sisaldab käibemaksu), mis kuulub
süüdistatavalt riigituludesse väljamõistmisele.

KrMS § 180 lg 3 alusel määrab kohus vastavalt karistuskokkuleppele sundraha tasumisele
ositi 12 kuu jooksul.

/allkirjastatud digitaalselt/
Kristel Pedassaar
Kohtunik




      4                                                                                  4
