                                      MÄÄR US
Kohus                                 Tartu Ringkonnakohus
Kohtukoosseis                         Agu Timmi, Maili Lokk, Einar Vene
Määruse tegemise aeg ja koht          15. jaanuar 2016, Tartu
Haldusasja number                     3-15-611
Haldusasi                             Tallinna linna kaebus Haridus- ja Teadusministeeriumi
                                      vastu erakoolide rahastamisega tekitatud 662 168,12
                                      euro suuruse kahju hüvitamise (alternatiivselt sama
                                      summa       tasumise    kohustamiseks),    erakoolide
                                      rahastamiseks     2 609 668,25     euro   tasumiseks
                                      kohustamiseks ja viiviste nõudes
Vaidlustatud kohtulahend              Tartu Halduskohtu 24. märtsi 2015. a määrus
Menetluse alus ringkonnakohtus        Tallinna linna määruskaebus
Asja läbivaatamine                    Kirjalik menetlus
Menetlusosalised                      Kaebaja Tallinna linn
                                      Vastustaja Haridus- ja Teadusministeerium
RESOLUTSIOON
Jätta Tallinna linna määruskaebus Tartu Halduskohtu 24. märtsi 2015. a määruse peale
läbi vaatamata.

EDASIKAEBAMISE KORD
Määruse peale võib esitada määruskaebuse otse Riigikohtule 15 päeva jooksul määruse
kättetoimetamisest arvates.

 ASJAOLUD JA MENETLUSE KÄIK

 1. Tallinna linn esitas 15. septembril 2014 Tartu Halduskohtule kaebuse Haridus- ja
 Teadusministeeriumi (HTM) vastu. Kaebaja palub enda kasuks välja mõista erakooliseaduse
 (EraKS) § 222 rakendamisel pärast haldusasjas nr 3-13-1329 kaebuse esitamist tasutud
 662 168,12 eurot. Lisaks on kaebajale esitatud arveid kogusummas 2 609 668,25 eurot, mida
 kaebaja ei ole veel tasunud ja kaebaja palub kohustada vastustajat eraldama talle eelnimetatud
 summad. Veel nõuab kaebaja viivitusintressi kaebuses nimetatud summalt 662 168,12 eurot ja
 haldusasjas nr 3-13-1329 kaebaja kasuks välja mõistetud summalt 1 375 879,93 eurot.

 2. TartuHalduskohtu 24. märtsi 2015. a määruse resolutsiooni p-ga 1 tagastati Tallinna linna
 kaebus halduskohtumenetluse seadustiku (HKMS) § 121 lg 1 p 3 alusel nõuete osas, milles
 Tallinna linn palus välja mõista HTM-lt EraKS § 222 rakendamisel tasutud 618 720 eurot
 (resolutsiooni p 1.1) ja viivis summas 250 324,21 (resolutsiooni p 1.2). Ülejäänud osas võttis
 halduskohus kaebuse menetlusse. Määruse põhjenduste kohaselt:
2.1. HKMS § 43 lg 1 kohaselt ei ole halduskohtule kaebuse esitamine lubatud, kui sama isik
on halduskohtule juba esitanud kaebuse sama nõudega samal alusel ning selle kohta on
jõustunud kohtuotsus või selle kohta on jõustunud kohtumääruse menetluse lõpetamise kohta
või varasem kaebus on kohtu menetluses.
2.2. Kaebaja esitas haldusasjas nr 3-13-1329 Tartu Halduskohtule muuhulgas nõude
kohustada vastustajat tasuma Tallinna linnale EraKS § 22 2 rakendamisest tulenevalt tasutud
1 375 879,93 eurot, alternatiivselt hüvitama samas summas kahju. Tegemist on aastate 2011-
2012 eest tasutud summadega.
2.3. Apellatsioonimenetluse käigus täpsustas Tallinna linn oma nõuet ning palus kohustada
HTM-i tasuma kaebajale EraKS § 222 rakendamisest tulenevalt 1 994 599,93 eurot,
alternatiivselt hüvitama samas summas kahju ning tasuma selle kohustuse täitmise viivitatud
aja eest viivist 250 324,21 eurot. Tegemist on aastate 2011-2013 tasutud summade ja nendelt
arvestatud viivisega.
2.4. Tartu Ringkonnakohus rahuldas haldusasjas 3-13-1329 apellatsioonkaebuse osaliselt ja
rahuldas kohustamiskaebuse summas 1 375 879,93 eurot. Apellatsioonkaebuse täpsustuses
märgitud viivitusintressi väljamõistmise nõude jättis ringkonnakohus läbi vaatamata. Otsuse
resolutsioonist ei nähtu ringkonnakohtu seisukoht täpsustatud põhinõude summas
1 994 599,93 euro osas, kuid otsuse põhjendava osa p-s 17 on ringkonnakohus täpsustatud
nõuet käsitlenud. Kuna ringkonnakohus pidas viivise nõuet menetluses olevaks, siis tuleneb
sellest, et ringkonnakohus oli kogu täpsustatud nõude menetlusse võtnud ja teinud selle kohta
otsuse. Ringkonnakohtu otsus, sh intressinõude läbi vaatamata jätmise ja täpsustatud nõude
osas, ei ole jõustunud. Kassatsioonkaebuse esitamise tähtaeg on 6. aprill 2015.
2.5. Kokkuvõttes kattuvad käesolevas kohtuasjas esitatud nõuded ning haldusasjas nr
3131329 esitatud ja praegu veel kohtu menetluses olevas nõuded osaliselt. Kohustamisnõude
osas kattuvad nõuded 618 720 euro ulatuses (1 994 599,93-1 375 879,93) ning viivisenõude
osas 250 324,21 euro ulatuses.
2.6. Kohtul on võimalik võtta menetlusse hüvitamis-, alternatiivselt kohustamiskaebus
summas 662 168,12-618 720= 43 448,12 eurot ja viivise nõue (245 003,47 + 56 678,10) –
250 324,21 = 51 357,36 eurot.

MENETLUSOSALISTE PÕHJENDUSED

3. Tallinna linn esitas 30. märtsil 2015 määruskaebuse, milles palub tühistada Tartu
Halduskohtu 24. märtsi 2015. a määruse resolutsiooni p 1.1. Määruskaebuse põhjenduste
kohaselt:
3.1. Halduskohus on ebaõigesti kohaldanud HKMS § 43 lg-t 1, kuna puudub jõustunud lahend
618 720 euro hüvitamise nõudes.
3.2. Halduskohus on ebaõigesti kohaldanud HKMS § 121 lg 1 p 3, kuna haldusasjades nr
3131329 ja 3-15-611 esitatud kaebuste alused on erinevad. Vaidlust ei ole selle üle, et eelpool
nimetatud haldusasjades on kaebuse nõuded samad. Haldusasjades nr 3-13-1329 ja 3-15-611
esitatud kaebuste aluseks olevad elusündmused ja asjaolud on erinevad. Haldusasjas nr
3131329 esitas kaebaja Tartu Ringkonnakohtule (määruskaebuses ekslikult märgitud Tallinna
Ringkonnakohtule) taotluse 618 720 euro tasumiseks kohustamiseks varasemalt kohtule
esitatud kuni 31. detsembrini 2012 kantud ca 1,3 miljoni euro hüvitamise nõude suurendamise
kaalutlusel (HKMS § 49). Käesoleva vaidluse alus erineb haldusasjast nr 3-13-1329 selle
poolest, et käesolevas haldusasjas vaidlustab kaebaja vastustaja õigusvastase tegevuse
618 720 euro hüvitamisest keeldumisel. Käesolevas asjas on kaebuse aluseks HTM-i tegevus
Tallinna linna 21. jaanuari 2015. a taotluse lahendamisel ja kohtumenetluses tuleb anda
hinnang, kas vastustaja 20. veebruari 2015. a keeldumine toimingu sooritamisest on kooskõlas
seadusega. Sellest sõltub, kas Tallinna linnal on õigus nõuda vastustajalt 618 720 euro
hüvitamist.

2                                             2
3.3. Tartu Ringkonnakohtu menetluses haldusasjas nr 3-13-1329 ei ole linna nõuet 618 720
euro hüvitamiseks. Ebaõige on halduskohtu poolt viivitusintressi nõude läbi vaatamata
jätmise seostamine erakoolide tegevuskulu 618 720 euro nõude suurendamisega. Kaebaja
esitas nõude suurendamise taotluse HKMS § 49 lg 1 alusel, mille Tartu Ringkonnakohus
rahuldamata jättis. Nõude suurendamisest keeldumise õiguslikuks tagajärjeks on see, et kohus
ei ole nõude suurendamist menetlusse võtnud. Kui kohus lahendab nõude suurendamise
HKMS § 49 lg 1 alusel, siis ei kuulu kohaldamisele kaebuse läbi vaatamata jätmise või
tagastamise alused, vaid kohus lahendab nõude otsustades, kas anda nõusolek nõude
suurendamiseks või mitte.
3.4. Tallinna linn ei ole varem esitanud halduskohtule kaebust erakoolidele makstud 618 720
euro hüvitamiseks ning halduskohus ei ole haldusasjas nr 3-13-1329 sellise nõude osas ka
otsust teinud. HKMS § 43 lg 1 ja § 121 lg 1 p 3 kohaldamine eeldab nõude esitamist
halduskohtule.

4. Tartu Halduskohus jättis 28. aprilli 2015. a määrusega määruskaebuse rahuldamata ja esitas
määruskaebuse Tartu Ringkonnakohtule. Määruse põhjenduste kohaselt:
4.1. Kaebuse alus on sama - kaebaja tugineb mõlemal juhul sellele, et erakoolide rahastamine
on riiklik kohustus ja sellega seotud kulud peab kandma riik. Kaebaja ei esitanud haldusasjas
nr 3-13-1329 suurendatud nõuet kahes eristatavas osas eraldi põhjendustega, vaid esitas selle
ühtse nõudena ja põhjendustega.
4.2. Pärast määruskaebuse esitamist esitas kaebaja kassatsioonkaebuse eelpool nimetatud
haldusasjas, kus palub tühistada ringkonnakohtu otsuse p 5 ja kohustada vastustajat tasuma
talle 618 720 eurot. Kaebaja põhjenduste kohaselt ei olnud tegemist kaebuse muutmisega,
vaid nõudesumma suurendamisega. Kaebaja positsioon on vastuoluline. Haldusasjas nr 3-13-
1329 väidab kaebaja, et ta suurendaks nõude summat ning vaidlustab kohtuotsust osas,
millega jäeti tema kaebus rahuldamata. Halduskohtu hinnangul tuleneb eeltoodust, et
vaidlusalune nõue on hetkel kohtu menetluses.
4.3. Tartu Ringkonnakohtu otsuse resolutsioonis puuduvad otsustused apellatsiooniastmes
täiendavalt esitatud 618 720 euro suuruse nõude kohta, v. a resolutsiooni p 5, millega jäetakse
apellatsioonkaebus ülejäänud osas rahuldamata. Vaidlusalune nõue esitati aga
apellatsioonkaebuse osana (kaebuse täpsustusena).
4.4. Määrava tähtsusega ei ole see, kas korduvana kohtu menetluses olev nõue esitati
halduskohtule või ringkonnakohtule. Oluline on see, et sama nõuet ei saa esitada kohtule
korduvalt.

RINGKONNAKOHTU PÕHJENDUSED

5. Määruskaebus   tuleb jätta läbi vaatamata.

6. HKMS    § 203 lg 2 sätestab, et määruskaebuse esitamisele ja menetlemisele kohaldatakse
apellatsioonkaebuse kohta sätestatut, kui käesolevast peatükist ei tulene teisiti. HKMS § 190
sätestab, et kui HKMS § 187 lg-s 3 sätestatud asjaolud ilmnevad pärast apellatsioonkaebuse
menetlusse võtmist apellatsioonimenetluse käigus, jäetakse apellatsioonkaebus § 187 lg-s 4–7
sätestatut arvestades läbi vaatamata. HKMS § 203 lg-st 2 ning §-st 190 koosmõjus HKMS
§ 187 lg 3 pga 6 tuleneb ringkonnakohtu õigus määruskaebus läbi vaatamata jätta, kui selle
esitajal ei ole määruskaebuse esitamise õigust või kui asjas tehtav kohtumäärus ei saaks
muutunud asjaolude tõttu enam ilmselgelt mõjutada määruskaebuse esitaja õigusi või
kohustusi.

7. Tartu
     Halduskohtu 24. märtsi 2015. a määruse resolutsiooni p-ga 1.1 tagastati Tallinna linna
HKMS § 121 lg 1 p 3 alusel nõude osas, milles Tallinna linn palus välja mõista HTM-lt

3                                               3
EraKS § 222 rakendamisel tasutud 618 720 eurot. Määruse resolutsiooni p-st 1.1 ega
põhjendustest ei nähtu üheselt, mis osas on kaebus sisuliselt tagastatud. Halduskohus on
resolutsioonis tagastanud kaebuse nõude vaid konkreetse summa osas täpsustamata sealjuures
tagastatud osas kaebuse alust. Tartu Halduskohtu määruse põhjendustest nähtub halduskohtu
tahe tagastada kaebus osas, mis kattub haldusasjas nr 3131329 19. novembril 2014 esitatud
nõude täpsustusega. Tartu Ringkonnakohtu 4. märtsi 2015. a otsusest haldusasjas nr 3-13-
1329 selgub, et apellatsioonimenetluses esitatud täpsustuses soovis kaebaja kohustamisnõuet
rahalises mõttes suurendada ja kohustada vastustajat tasuma talle ajavahemiku 1. jaanuar
2013 kuni 17. november 2014 EraKS § 222 nõude täitmisest tekkinud kulud (p 17) ehk
teisisõnu kohtumenetluse ajal tekkinud kuludega. Käesolevas haldusasjas on Tallinna linn
selgitanud, et kaebaja nõue EraKS § 222 alusel erakoolidele nende kulude katteks tasutud
662 168,12 eurot ei olnud haldusasjas nr 3-13-1329 kaebuse esemeks, sest need kulud
tekkisid kaebajal pärast tolles haldusasjas kaebuse esitamist (kaebuse p 18, tl 4).
Ringkonnakohus kaebaja eeltoodud käsitlusega ei nõustu ja leiab eeltoodust tulenevalt, et
osaliselt kaebuse alused kattuvad, kuna mõlemas haldusasjas on kaebaja esitanud nõude
haldusasjas nr 3131329 kohtumenetluse ajal tekkinud EraKS § 222 nõude täitmisest tekkinud
kuludega. Täpsemalt kattuvad seega haldusasjas nr 3-13-1329 ja käesolevas haldusasjas
esitatud kaebused osas, milles kaebaja nõuab EraKS § 222 nõude täitmisest tekkinud kulude
hüvitamist ajavahemikul 1. jaanuar 2013 kuni 17. november 2014. Halduskohus on seejuures
märkinud õigesti, et nõuded kattuvad summas 618 720 eurot.

8. Antud määruse tegemise hetkeks on vaidluse all olev Tallinna linna nõue hüvitada EraKS
§ 222 rakendamisel ajavahemikul 1. jaanuarist 2013 kuni 17. novembrini 2014 kantud kulud
Riigikohtu poolt haldusasjas nr 3-13-1329 rahuldatud. Järelikult ei saa kaebuse tagastamine
eelpool nimetatud osas isiku õigusi enam puudutada. Ühtlasi ei saa kaebajat enam lugeda
isikuks HKMS § 203 lg 1 mõttes, keda halduskohtu määrus resolutsiooni p 1.1 osas antud
ajahetkel saaks õiguslikult mõjutada.




    /allkirjastatud digitaalselt/   /allkirjastatud digitaalselt/   /allkirjastatud digitaalselt/
             Agu Timmi                      Maili Lokk                       Einar Vene




4                                                  4
