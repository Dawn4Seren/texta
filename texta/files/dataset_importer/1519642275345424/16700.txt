                       KOHTUMÄÄRUS
Kohus                              Harju Maakohus, Kentmanni kohtumaja
Kohtunik                           Mati Maksing
Määruse tegemise aeg ja koht       2. mai 2016. a, Tallinn
Tsiviilasja number                 2-14-1157
Tsiviilasi                         XXX hagi XXX vastu kaasomandi lõpetamise nõudes ja
                                   XXX vastuhagi kaasomandi teisel viisil lõpetamiseks või
                                   alternatiivselt 12 578,45 euro nõudes
Tsiviilasja hind                   Hagi hind 3 500 eurot ja vastuhagi hind 12 578,45 eurot
Menetlusosalised ja nende          Hageja: XXX(sündinud XXX, elukoht Elukoht XXX
esindajad                          XXX), lepinguline esindaja advokaat Sergei Tšurkin
                                   Kostja: XXX(isikukood XXX, elukoht XXX),
                                   lepinguline esindaja vandeadvokaat Ivo Mahhov

Menetlustoiming                    Kompromissi kinnitamine ja menetluse lõpetamine
                                   (kirjalikus menetluses)

RESOLUTSIOON
   1.   Kinnitada hageja XXX(sündinud XXX) ja kostja XXX(isikukood XXX) vaheline
        30. aprillil 2016 ja 1. mail 2016 allkirjastatud kompromiss järgmistel tingimustel.
        1.1. Pooled leppivad kokku, et hageja loobub täielikult oma haginõudest ja
               kostja loobub täielikult oma nõudest, mis tulenevad vastuhagist. Pooled
               kinnitavad, et nad ei oma ega hakka omama aadressil XXX Tallinnas
               asuva kinnistuga [registriosa nr XXX] seonduvalt üksteise vastu mingeid
               rahalisi ega õiguslikke pretensioone.
        1.2. Pooled kannavad oma menetluskulud ise.
   2.   Lõpetada tsiviilasja menetlus.
   3.   Rahuldada poolte taotlused riigilõivu osaliseks tagastamiseks järgmiselt.
        3.1. Tagastada hagejale osa hagilt tasutud riigilõivust ja selleks kanda
               150 eurot XXX arveldusarvele XXXXXXXXXXXXXXX. Tagastatava
               riigilõivu laekumise andmed on järgmised: maksja Advokaadibüroo Amos
               OÜ, kuupäev 12. jaanuar 2014, maksekorraldus nr 161, summa 950 eurot,
               saaja Rahandusministeerium, arveldusarve nr 221023778606, viitenr
               2900072123, selgitus „Riigilõiv XXX hagi XXX vastu kaasomandi
               lõpetamiseks”.
        3.2. Tagastada kostjale osa vastuhagilt tasutud riigilõivust ja selleks Riigi
               Tugiteenuste Keskusel kanda 150 eurot XXX arveldusarvele
               XXXXXXXXXXXXX. Tagastatava riigilõivu laekumise andmed on
               järgmised: maksja VÄLISÕIGUSABI ADVOKAADIBÜROO, kuupäev
               15. aprill 2014, summa 550 eurot, saaja Rahandusministeerium,
                                                                                   2-14-1157

              arveldusarve nr 221023778606, viitenr 2900072123, selgitus „Riigilõiv
              asjas 2-14-1157 IVO MAHHOV”.
  4.   Jätta ülejäänud menetluskulud poolte endi kanda ja määrata kindlaks, et pooltel
       ei tule vastastikku seniseid menetluskulusid hüvitada. Siiski on hagejal õigus
       taotleda täiendavalt 275 euro ja kostjal 125 euro riigilõivu tagastamist.
  5.   Harju Maakohtu tsiviilkantseleil saata kohtumäärus pärast sellele jõustumis-
       märke kandmist resolutsiooni punkti 3 täitmiseks Riigi Tugiteenuste Keskusele.
Edasikaebamise kord
Käesoleva määruse peale ei saa esitada määruskaebust.

KOHTU PÕHJENDUSED
1. Kohtu menetluses on XXX(hageja) hagi XXX(kostja) vastu nõudega lõpetada poolte
kaasomand       Harju    Maakohtu       kinnistusosakonna     Tallinna kinnistusjaoskonna
kinnistusregistrisse nr XXX all kantud kinnistule asukohaga Harju maakond, Tallinna linn,
Mustamäe linnaosaXXX (edaspidi „kinnistu”) esimese võimalusena jättes kinnistu kostja
ainuomandisse ja mõistes temalt hageja kasuks omandi kaotamise eest välja hüvitis
62 500 eurot või teise võimalusena müües kinnistu avalikul enampakkumisel alghinnaga
125 000 eurot ja jagades müügist saadud raha poolte vahel võrdselt. Hageja tasus hai
esitamisel riigilõivu 950 eurot, millest kohus määras hageja taotlusel 4. juuli 2014. aasta
määrusega tagastada 400 eurot. Hagilt tuli lõivu tasuda 250 eurot.
Kostja esitas vastuhagi kinnistu kaasomandi teisel viisil lõpetamise nõudes jagades kinnistu
reaalosadeks või teise võimalusena hagejalt kostja kasuks 12 578,45 euro väljamõistmise ja
tasaarvestamise nõudes. Kostja tasus vastuhagilt kohase riigilõivu 550 eurot. Kohus võttis
vastuhagi eelviidatud nõuetes menetlusse. Hiljem kostja suurendas vastuhagi, aga selles osas
ei ole kohus menetlusse võtmist otsustanud.
2. Pooled esitasid 1. mail 2016 kohtule sel ja eelmisel päeval allkirjastatud kohtuliku
kompromissi ja paluvad kohtul selle kinnitada ning tsiviilasja menetluse lõpetada. Pooled
avaldavad, et nad on teadlikud menetluse kompromissiga kinnitamise tagajärgedest, ja
loobusid kompromissi kinnitavale kohtumäärusele määruskaebuse esitamise õigusest. Pooled
paluvad kompromissi kinnitada kirjalikus menetluses ilma kohtuistungit pidamata.
3. Avalduses sisalduvad riigilõivu osalise tagastamise taotlused. Hageja palub talle tagastada
poole hagi esitamisel tasutud lõivust, milleks nimetab summa 150 eurot. Kostja palub samuti
põhjendades tagastada ka 150 eurot. Mõlemad pooled avaldasid, kellele ja millisele
arveldusarvele nad soovivad lõivu tagastamist..
4. Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Vastavalt
TsMS § 430 lg 1 võivad pooled menetluse kuni hagi kohta tehtud lahendi jõustumiseni
lõpetada kompromissiga. Kohus kinnitab kompromissi määrusega, millega ühtlasi lõpetab
asja menetluse. Kompromissi kinnitamise määruses märgitakse kompromissi tingimused.
TsMS § 430 lg 3 esimese lause kohaselt ei kinnita kohus kompromissi, kui see on vastuolus
heade kommetega või seadusega või rikub olulist avalikku huvi või kui kompromissi ei ole
võimalik täita.
Kohtu hinnangul ei ole kompromiss kohtule esitatud asjaolude järgi vastuolus heade kommete
ega seadusega ja ei riku olulist avalikku huvi, samuti on seda võimalik täita. Pooled on
kinnitanud teadlikkust TsMS §-s 432 nimetatud tagajärgedest ja seega ka kompromissi alusel
tekkivatest poolte kohustustest. Kohus on pooltele selgitanud kompromissiga menetluse


                                                                                         2 (3)
                                                                                    2-14-1157

lõpetamise tagajärgi ja pooli esindavad advokaadid. Seega saab kohus kompromissi kinnitada
ja menetluse lõpetada.
Kompromissi tingimusteks ei ole kohtule esitatud avalduse 3–9 märgitu, vaid need on poolte
menetluslikud avaldused, mida kohus kompromissina ei kinnita (vt nt Riigikohtu
17. detsembri 2008. aasta määrus tsiviilasjas nr 3-2-1-132-08, p 13). Kohus arvestas
kõnealuste menetluslike avaldustega kompromissi kinnitamise otsustamisel.
5. Hageja taotleb poole hagi esitamisel tasutud riigilõivu tagastamist ja nimetab tagastatavaks
summaks 150 eurot. Tulenevalt TsMS § 150 lg-st 4 on kohus lõivu tagastamisel seotud
avalduses nimetatud summaga. Hageja pidi tasuma lõivu 250 eurot, seega on tal õigus TsMS
§ 150 lg 2 p 1 alusel taotleda tagasi sellest pool ehk 125 eurot. Samas on hageja tasunud lõivu
ettenähtust enam, pärast 4. juuli 2014. aasta määrust on nn vaba (st enamtasutud ja veel
tagastamata summa 300 eurot). Kohus saab sellest liita poolele tagastatavale lõivule TsMS
§ 150 lg 1 p 1 järgi 25 eurot ja hageja taotluse summa osas rahuldada. Hagejal on täiendavalt
võimalik taotleda 275 euro tagastamist TsMS § 150 lg 1 p 1 alusel ( = 300 – 25).
Kostja soovib samuti 150 euro tagastamist, selle taotluse saab kohus TsMS § 150 lg 2 p 1
alusel rahuldada. Siiski on kostjal õigus taotleda kokku 275 euro tagastamist ( = 550 : 2), st
täiendavalt võib ta esitada taotluse 125 euro saamiseks ( = 275 – 150).
Kuna tagastatavad lõivud on tasutud enne 1. juulit 2014, siis ei saa kohus ise korraldada
lõivude tagastamist Maksu- ja Tolliameti hallatava infosüsteemi NAP kaudu, vaid määrus
tuleb saata täitmiseks Riigi Tugiteenuste Keskusele.
6. Menetlust lõpetavas lahendis otsustab kohus menetluskulude jaotuse. Tulenevalt TsMS
§ 168 lg-st 3 jäävad kompromissiga hõlmamata menetluskulud poolte endi kanda. Juhindudes
TsMS § 177 lg 1 p-st 1 määrab kohus kindlaks, et pooltel ei tule vastastikku menetluskulusid
hüvitada.
7. TsMS § 433 lg 1 alusel võib menetluse lõpetamise määruse peale esitada määruskaebuse.
Vastavalt TsMS § 661 lg-le 4 võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on loobunud
õigusest esitada kompromissi kinnitavale määrusele määruskaebus, seega ei ole käesolev
määrus vaidlustatav.

/ allkirjastatud digitaalselt /
Mati Maksing
kohtunik




                                                                                          3 (3)
