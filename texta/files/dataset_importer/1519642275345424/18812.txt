                                                                                      4-15-8430




                         KOHTUMÄÄRUS
Kohus                              Viru Maakohus

Määruse tegemise aeg ja koht       11. aprill 2016, Narva kohtumaja

Toimiku number                     4-15-8430 (930014000450)

Kohtunik                           Galina Jasnjuk (kirjalikus menetluses)

Taotluse esitaja                   Maksu- ja Tolliamet
                                   asukoht Lõõtsa 8a, 15176 Tallinn
Taotlus                            Taotlus rahatrahvi      asendamiseks      arestiga   Tatiana
                                   Losani suhtes
Süüdlane/võlgnik                   Tatiana Losan
                                   isikukood 46111073732,       elukoht     xxx,   kontakttelefon
                                   xxxxxxxxx

RESOLUTSIOON

Jätta Maksu-ja Tolliameti taotlus Tatiana Losanile Maksu-ja Tolliameti 16.04.2014
üldmenetluse otsusega väärteoasjas nr 930014000450 mõistetud rahatrahvi asendamiseks
rahuldamata.

Määruse ärakirjad edastada teadmiseks Tatiana Losanile ning Maksu- ja Tolliametile.

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates kohtumääruse
tegemisest.

Asjaolud

Tatiana Losanit karistati Maksu- ja Tolliameti 16.04.2014 üldmenetluse otsusega väärteoasjas nr
930014000450 TS § 73 lg 1 järgi rahatrahviga 10 trahviühikut, so 40 (nelikümmend) eurot.
Kohtuvälise menetleja otsus jõustus 01.05.2014.

05.10.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik Maksu- ja Tolliameti kaudu
(edaspidi maksuhaldur või MTA) otsustada väärteomenetluse seadustiku (edaspidi VTMS) § 211
lg 1 alusel maksuhalduri 16.04.2014 üldmenetluse otsusega väärteoasjas nr 930014000450
Tatiana Losanile (ik 46111073732, edaspidi võlgnik) määratud rahatrahvi asendamine arestiga.




                                                                                            1(3)
                                                                                4-15-8430
11.04.2016 saabus Viru Maakohtu Narva kohtumajja maksekorraldus, millest nähtub, et Tatiana
Losan tasus Maksu-ja Tolliameti kontole nr EE522200221013264447, viitenumber
000338307420, rahatrahvi summa 40 eurot.

Maakohtu seisukoht

Täitemenetluse seadustiku (TMS) § 201 lg 1 kohaselt kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest võlgnikule
ja kohtutäiturile.

Väärteomenetluse seadustiku § 211 lg 3 alusel kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Kohus leiab, et kuna võlgnik Tatiana Losan tasus temale väärteoasjas nr 930014000450
määratud rahatrahvi täies ulatuses, siis tuleb Maksu-ja Tolliameti taotlus Tatiana Losanile
asenduskaristuse määramiseks jätta rahuldamata.

Määrus on tehtud eeltoodu alusel ja juhindudes VTMS §-st 211 lg 3.


(allkirjastatud digitaalselt)
Galina Jasnjuk
Kohtunik




                                                                                             2(3)
