                       KOHTUMÄÄRUS
Kohus                               Tartu Maakohus
Määruse tegemise aeg ja koht        12. aprill 2016.a, Võru kohtumaja
Asenduskaristuse number             4-16-1206
Kohtunik                            Marju Persidskaja
Sekretär                            Lembi Looga
Avalduse esitaja/sissenõudja        Politsei- ja Piirivalveameti Lõuna prefektuur
Kohtutäitur                         O. K.
Avalduse sisu                       väärteo eest karistusena määratud rahatrahvi asendamine

Kohtuistungil osalenud isik         Süüdlane: Andres Kasak (isikukood xxxxxxxxxxxxx: x-
                                    xxxxxxxxxxxxxxxxxxxxxxxxxxxxxxxxxxxxxxxxxxxx)

RESOLUTSIOON                        Juhindudes KarS § 48, § 69, § 72; TMS § 201 lg 1 ning
                                    VTMS § 2071, § 211, kohus määras:

1. Rahuldada Politsei- ja Piirivalveameti Lõuna prefektuuri avaldus rahatrahvi
   asendamiseks.
2. Asendada Andres Kasakule Politsei- ja Piirivalveameti Lõuna prefektuuri 06.07.2014.a
   otsusega väärteoasjas nr 2860,14,001373 määratud rahatrahv 25 trahviühikut, so 100
   eurot arestiga 2 (kaks) ööpäeva ning arest asendada 5 (viie) tunni üldkasuliku tööga,
   mis tuleb teostada 1 (ühe) kuu jooksul alates kohtumääruse jõustumisest.
3. Üldkasuliku töö teostamiseks tuleb Andres Kasakul ühendust võtta Lõuna Prefektuuri
   Tartu politseijaoskonna ennetus- ja menetlustalituse menetlusteenistuse
   vanemspetsialisti A. M. , tel: xxxxxxxxxxxxxxxxx; Tartu, Riia 132, a. @politsei.ee.
4. Selgitada Andres Kasakule, et KarS § 69 lg 6 kohaselt, kui süüdlane hoidub kõrvale
   üldkasuliku töö tegemisest, võib kohus pöörata aresti täitmisele.
5. Määrus saata täitmise korraldamiseks Politsei- ja Piirivalveameti Lõuna prefektuurile,
   süüdlasele ja teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 18.02.2016.a Tartu Maakohtu Võru
kohtumajale avalduse süüdlasele Andres Kasakule määratud rahatrahvi asendamiseks arestiga.

Patrulltalitus    määras     isikule     Andres       Kasak      ik     xxxxxxxxxxxxx        x-
xxxxxxxxxxxxxxxxxxxxxxxxxxxxxxxxxxxxxxxxxxxx rahatrahvi summas 100 eurot. Kuna
Andres Kasak ei tasunud rahatrahvi vabatahtlikult, alustas kohtutäitur O. K. 13.08.2014.a tema
suhtes antud väärteoasjas täitemenetluse. 03.02.2016.a teavitas kohtutäitur kohtuvälist
menetlejat eelnimetatud rahatrahvi täitmise võimatusest. Menetlusalune isik Andres Kasak ei
ole tasunud rahatrahvi summas 100 eurot.

Tulenevalt väärteomenetluse seadustiku § 211 lg-st 1 teeb maakohus sissenõudja avalduse alusel
määruse rahatrahvi asendamise kohta arestiga või süüdlase nõusolekul üldkasuliku tööga
vastavalt karistusseadustiku § 72-le, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohtuväline menetleja on seisukohal, et süüdlasele on võimalik kohaldada üldkasulikku tööd.
Juhindudes KarS §-st 72 ja TMS §-st 201 taotleb avaldaja asenduskaristuse kohaldamist Andres
Kasaku suhtes väärteoasjas nr 2860,14,001373 tasumata rahatrahvi osas summas 100 eurot.

Menetlusosalise seisukoht kohtuistungil

Andres Kasak kaitsja osavõttu kohtuistungist ei soovinud. Ta selgitas, et rahatrahv jäi tasumata,
kuna puudusid rahalised vahendid. On nõus, et arest asendatakse üldkasuliku töö tundidega.
Tervis lubab tööd teha. Viis tundi tööd saab ära teha ühe kuu jooksul.

Määruse põhjendused

Kohus leiab, et avaldus on põhjendatud ja kuulub rahuldamisele.

Väärteomenetluse seadustiku (VTMS) § 211 lg 1 kohaselt teeb maakohus sissenõudja avalduse
alusel määruse rahatrahvi asendamise kohta arestiga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Karistusseadustiku (KarS) § 72 lg-s 1 on sätestatud, et kui süüdlane ei tasu talle määratud või
mõistetud rahatrahvi, asendab kohus selle tasumata osas arestiga või süüdlase nõusolekul
üldkasuliku tööga käesoleva seadustiku §-s 69 sätestatud korras. KarS § 72 lg 2 kohaselt vastab
rahatrahvi kümnele trahviühikule üks päev aresti. Kui süüdlasele määratud või mõistetud
rahatrahv on kolm kuni üheksa trahviühikut, arvestatakse rahatrahv üldkasuliku tööga
asendamisel vastavaks ühele päevale arestile. KarS § 72 lg 3 kohaselt on aresti alammääraks üks
päev. KarS § 69 lg 1 kohaselt võib kohus aresti asendada üldkasuliku tööga. Ühele päevale
arestile vastab üks tund üldkasulikku tööd, mida ei mõisteta vähem kui viis tundi. Arest või
vangistus asendatakse üldkasuliku tööga üksnes süüdlase nõusolekul.

Andres Kasak ei ole rahatrahvi määratud tähtajaks tasunud ning rahatrahvi täitmise tähtaega ei
ole pikendatud. Kohtutäitur O. K. kinnitusel ei ole Andres Kasakul ka vara, millele sissenõuet
pöörata. Seetõttu on põhjendatud süüdlasele määratud rahatrahvi asendamine arestiga
arvestusega, et kümnele rahatrahvi päevamäärale vastab üks ööpäev aresti. Andres Kasakule on
määratud rahatrahv karistuseks Liiklusseaduse § 259 lg 2 p 1 järgi 25 trahviühikut, so 100 eurot,
millele KarS § 72 lg 2 alusel vastab 2 päeva aresti. Eeltoodu põhjal leiab kohus, et kuna isikul
ei ole võimalik rahatrahvi nõuetekohaselt tasuda, siis süüdlasele karistuseks mõistetud rahatrahv
                                             2 (3)
tuleb asendada arestiga. Asendades aresti süüdlase nõusolekul üldkasuliku tööga, määrab kohus,
et Andres Kasakul tuleb teha 1 kuu jooksul alates määruse jõustumisest 5 tundi üldkasulikku
tööd.

Kohus selgitab, et KarS § 69 lg 6 kohaselt, kui süüdlane hoidub kõrvale üldkasuliku töö
tegemisest, võib kohus pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund
võrdub ühe päeva arestiga. Alla kümnepäevase aresti täitmisele pööramise korral arvestatakse
karistusest kantuks süüdlase tehtud üldkasuliku töö tunnid proportsionaalselt mõistetud arestiga.

Vastavalt VTMS § 2071 lg-le 1 ja 2 saadetakse üldkasuliku töö täitmisele pööramiseks jõustunud
kohtulahend süüdlase elukoha järgsele prefektuurile. Kohtulahendi saanud prefekt määrab
ametniku, kelle ülesanne on kontrollida süüdlase poolt üldkasuliku töö teostamist.

Kohus lähtub määruse tegemisel KarS § 72, § 69; VTMS §-st 211.



/allkirjastatud digitaalselt/
Marju Persidskaja
kohtunik




                                             3 (3)
