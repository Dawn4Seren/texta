                        KOHTUOTSUS
                              EESTI VABARIIGI NIMEL


Kohus                             Tartu Maakohus

Otsuse kuulutamise aeg ja koht    23. märts 2016.a, Võru kohtumaja

Kriminaalasja nr                  1-16-749 (15286000440)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Sulev Kasaku süüdistuses       KarS    §   424   järgi
                                  kokkuleppemenetluses

Prokurör                          Riita Serikova

Süüdistatav                       Sulev Kasak, isikukood: xxxxxxxxxxx; Eesti Vabariigi
                                  kodanik; emakeel eesti keel; kesk-eriharidus; elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxx;    töökoht:    xxxxxxxxxxx,    tööline;   varem
                                  kriminaalkorras karistatud Tartu Maakohtu 10.09.2014.a
                                  otsusega KarS § 424 järgi rahalise karistusega 300
                                  päevamäära suuruses summas, so 960 eurot. Tõkend – ei
                                  ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Sulev Kasak KarS § 424 järgi ning karistuseks mõista 10 (kümme)
    kuud vangistust.

    KarS § 74 lg 1 ja 3 alusel jätta 10 (kümme) kuud vangistust Sulev Kasaku suhtes
    tingimisi kohaldamata ja täielikult täitmisele pööramata, kui Sulev Kasak ei pane 2
    (kahe) aasta pikkuse katseaja kestel toime uut kuritegu ja täidab talle määratud
    kontrollnõudeid.

    Määrata Sulev Kasak katseajaks kriminaalhooldusametniku järelevalve alla ja
    kohustada teda järgima KarS § 75 lg 1 alusel järgmiseid kontrollnõudeid:

   -    elama        kohtu       määratud       alalises             elukohas          -
        xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
  -   ilmuma kriminaalhooldaja määratud ajavahemike järel kriminaalhooldusosakonda
      registreerimisele;
  -   alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
  -   saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
  -   saama kriminaalhooldusametnikult eelneva loa elu-, töö- või õppimiskoha
      vahetamiseks;
  -   saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

  KarS § 75 lg 2 p 2 alusel määrata katseajaks Sulev Kasakule täiendav kohustus - mitte
  tarvitada alkoholi.
  KarS § 78 p 1 alusel hakkab katseaeg kulgema kohtuotsuse kuulutamisest.

2. KarS § 83 lg 1 alusel konfiskeerida Tartu Maakohtu 02.12.2015.a määruse nr 1-15-
   10180 alusel arestitud konfiskeerimise tagamiseks kuriteo toimepanemise vahend -
   Sulev Kasakule kuuluv mootorsõiduk xxxxxxxxxxxxxxxx xxxxxx, VIN-kood
   xxxxxxxxxxxxxxxxx, mis on antud hoiule PPA Lõuna prefektuuri Võru
   politseijaoskonnale.

   KrMS § 126 lg 6 alusel Maavalitsusel korraldada eelnimetatud sõiduki
   võõrandamine vastavalt Vabariigi Valitsuse poolt kehtestatud korrale.

3. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Sulev Kasakult
välja menetluskulu järgmiselt:

           sundraha 645 eurot;
           kaitsjatasu 97,92 eurot.

KrMS § 180 lg 3, § 313 lg 1 p 7, 12 alusel määrata, et Sulev Kasakul on õigus tasumisele
kuuluv menetluskulu kokku 742,92 (seitsesada nelikümmend kaks eurot ja
üheksakümmend kaks senti) eurot tasuda vabatahtlikult 12-ne kuu jooksul alates
kohtuotsuse jõustumisest, tasudes igakuiselt vähemalt 61,91 eurot kuni menetluskulu
täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700020948 ning selgituse
“Sulev Kasak, otsus nr 1-16-749, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.




                                            2 (6)
4. Asitõend - CD-plaat xxxxxxxxxxxxxxx.11.2015.a salvestistega - jätta KrMS § 126 lg
   3 p 1 alusel kriminaalasja juurde.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Sulev Kasakut süüdistatakse selles, et tema 14.11.2015 kella 22.40 ajal juhtis Võru linnas
Jüri tänaval ja Statoili Võru teenindusjaama territooriumil asukohaga Jüri tn 45 sõiduautot
xxxxxxxxxxxxxxxx xxxxxxx, olles joobeseisundis, s. o isikuna, kelle väljahingatavas õhus oli
alkoholi sisaldus vähemalt 1,11 mg/L.

Seega pani Sulev Kasak toime mootorsõiduki juhtimise joobeseisundis, s. o KarS § 424
järgi kvalifitseeritava kuriteo.

Kokkuleppe sisu

KarS §-s 424 ettenähtud kuriteo toimepanemise eest nõuab prokurör kohtus Sulev Kasakule
karistuseks 10 kuud vangistust. KarS § 74 lg 1 ja 3 alusel jätta vangistus tema suhtes tingimisi
kohaldamata ja täielikult täitmisele pööramata, kui Sulev Kasak ei pane 2 aasta pikkuse
katseaja kestel toime uut tahtlikku kuritegu ja täidab KarS § 75 lg-s 1 sätestatud
kontrollnõudeid.

Anda Sulev Kasak katseajaks kriminaalhooldaja järelevalve alla ja panna talle KarS § 75 lg 1
alusel järgmised kontrollnõuded:
- elama kohtu määratavas alalises elukohas;
- ilmuma kriminaalhooldaja määratud ajavahemike järel kriminaalhooldusosakonda
registreerimisele;
- alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
- saama kriminaalhooldusametnikult eelnev luba elukohast lahkumiseks Eesti territooriumi
piires kauemaks kui viieteistkümneks päevaks;
- saama kriminaalhooldusametnikult eelnev luba elu-, töö- või õppimiskoha muutmiseks;
- saama kriminaalhooldusametnikult eelnev luba Eesti territooriumilt lahkumiseks ja
väljaspool Eesti territooriumi.

                                              3 (6)
Arvestades kuriteo toimepanemise asjaolusid ja süüdlase isikut, kohustada Sulev Kasakut
KarS § 75 lg 2 p 2 alusel käitumiskontrolli ajal mitte tarvitama alkoholi.

KarS § 83 lg 1 alusel konfiskeerida Sulev Kasakult tahtliku süüteo toimepanemise vahend -
sõiduauto xxxxxxxxxxxxxxxx xxxxxx, VIN-kood xxxxxxxxxxxxxxxxx.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Sulev Kasak aru kokkuleppe sisust ja nõustus sellega. Kohtuistungil kinnitas
süüdistatav Sulev Kasak, et kokkuleppe sõlmimine oli tema vaba tahe. Süüdistatav nõustus nii
toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega. Sulev Kasak ei soovinud kaitsja osavõttu kohtuistungil.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Sulev Kasaku süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Sulev Kasaku menetluskuluks on määratud kaitsjale kohtueelses menetluses makstud tasu
97,92 eurot (tl 45-48). Samuti on menetluskuluks süüdimõistva kohtuotsusega kaasnev
sundraha, milleks on teise astme kuriteo toimepanemises süüdimõistmise korral 1,5 kuupalga
alammäära, s.o 645 eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. KrMS § 180 lg 3 kohaselt arvestab kohus menetluskulusid määrates
süüdimõistetu varalist seisundit ja resotsialiseerumisväljavaateid. Kui menetluskulude
hüvitamine ilmselt käib süüdimõistetule üle jõu, jätab kohus osa neist riigi kanda. Kohus võib
määrata, et kriminaalmenetluse kulud hüvitatakse ositi.

Sulev Kasak on nõus vabatahtlikult menetluskulud tasuma ning taotles menetluskulude
tasumise ajatamist. Kohus leiab, et kõigi menetluskulude hüvitamine korraga, arvestades
süüdistatava sissetulekut, käib Sulev Kasakule ilmselgelt üle jõu.

Kohus on seisukohal, et arvestades Sulev Kasaku varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 742,92 eurot 12 kuu jooksul alates
kohtuotsuse jõustumisest.


                                            4 (6)
Kohtu seisukoht asitõendite osas

Käesolevas kriminaalasjas on asitõendiks CD-plaat                xxxxxxxxxxxxxxx.11.2015.a
salvestistega, mis asub kriminaalasja materjalide juures.

Asitõend - CD-plaat xxxxxxxxxxxxxxx.11.2015.a salvestistega - jätta KrMS § 126 lg 3 p 1
alusel kriminaalasja juurde.

Kohtu seisukoht vara konfiskeerimise osas

Kriminaalasjas on Tartu Maakohtu 02.12.2015.a määruse nr 1-15-10180 alusel arestitud
konfiskeerimise tagamiseks kuriteo toimepanemise vahend, Sulev Kasakule kuuluv
mootorsõiduk xxxxxxxxxxxxxxxx xxxxxx, VIN-kood xxxxxxxxxxxxxxxxx.

Arestitud vara (mootorsõiduk xxxxxxxxxxxxxxxx xxxxxx) on antud hoiule PPA Lõuna
prefektuuri Võru politseijaoskonnale.

KarS § 83 lg 1 kohaselt võib kohus konfiskeerida tahtliku süüteo toimepanemise vahendi, kui
see kuulub otsuse või määruse tegemise ajal toimepanijale.

Riigikohus on 12.06.2008.a otsuses nr 3-1-1-37-07 asunud seisukohale, et mootorsõiduki kui
süüteo toimepanemise vahendi konfiskeerimist võib pidada õigustatuks, kui on piisavalt ja
põhjendatult alust arvata, et isik paneb samalaadseid õigusrikkumisi toime ka edaspidi,
kusjuures leebemad meetmed (nt juhtimisõiguse äravõtmine lisakaristusena) pole suutnud
mõjutada süüdlast uutest samalaadsetest süütegudest hoiduma.

Sulev Kasakut on Tartu Maakohtu 10.09.2014.a otsusega alkoholijoobes mootorsõiduki
juhtimise eest kriminaalkorras karistatud ning käesolevas kriminaalasjas on taas alus Sulev
Kasak süüdi tunnistada joobes juhtimises. Eeltoodust nähtub, et Tartu Maakohtu 10.09.2014.a
otsusega mõistetud kergema liigi karistus – rahaline karistus – ei ole süüdistatavale vajalikku
eripreventiivset mõju avaldanud ja ta on jätkanud samaliigiliste kuritegude toimepanemist.
Tartu Maakohtu 10.09.2014.a otsusega kohaldati Sulev Kasakule ka lisakaristust -
juhtimisõiguse äravõtmist kaheks kuuks. Seega ei ole varem kohaldatud mõjutusvahendid
olnud Sulev Kasaku puhul piisavaks, hoidumaks uute samaliigiliste kuritegude
toimepanemisest. Eeltoodud alusel on kohtul piisavalt ja põhjendatud alus arvata, et
varasemad leebemad karistused, muuhulgas ka juhtimisõiguse äravõtmine lisakaristusena pole
mõjutanud süüdistatavat hoiduma samalaadsetest süütegudest.

KrMS § 126 lg 6 kohaselt konfiskeeritud vara ja riigi omandisse läinud asitõendite
võõrandamise ja hävitamise ning vara võõrandamisest saadud raha eelarvest seaduslikule
valdajale tagastamise korra kehtestab Vabariigi Valitsus.

Konfiskeeritud vara võõrandamise, üleandmise ja hävitamise, vara võõrandamisest saadud
raha eelarvest seaduslikule valdajale tagastamise, asitõendite arvelevõtmise ja hävitamise,
arestitud vara hoidmise, hindamise ja võõrandamise ning kiiresti riknevate asitõendite
hindamise, võõrandamise ja hävitamise korra § 3 lg 1 kohaselt konfiskeeritud vara antakse
maavalitsusele üle üleandmis-vastuvõtmisakti alusel, mille üks eksemplar jääb üleandjale ja
teine vastuvõtjale.

Sama korra § 3 lg 2 kohaselt konfiskeeritud vara üleandmis-vastuvõtmisakti märgitakse:
1) eseme nimetus;
2) esemete kogus;

                                             5 (6)
3) viide otsusele või määrusele, mille alusel esemed üle antakse;
4) eseme üleandmise koht ja aeg;
5) üleandja ja vastuvõtja ametinimetused, nimed ja allkirjad.

Sama korra § 3 lg 3 kohaselt Maavalitsus võõrandab konfiskeeritud vara «Riigivaraseaduses»
ja selle alusel kehtestatud õigusaktides sätestatud korras.

Seega arvestades ülaltoodut tuleb KarS § 83 lg 1 alusel konfiskeerida Tartu Maakohtu
02.12.2015.a määruse nr 1-15-10180 alusel arestitud konfiskeerimise tagamiseks kuriteo
toimepanemise vahend, Sulev Kasakule kuuluv mootorsõiduk xxxxxxxxxxxxxxxx xxxxxx,
VIN-kood xxxxxxxxxxxxxxxxx, mis on antud hoiule PPA Lõuna prefektuuri Võru
politseijaoskonnale. Maavalitsusel korraldada eelnimetatud sõiduki võõrandamine vastavalt
Vabariigi Valitsuse poolt kehtestatud korrale.



/allkirjastatud digitaalselt/
Marju Persidskaja
kohtunik




                                            6 (6)
