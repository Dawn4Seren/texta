                                                                    Kriminaalasi nr.1-12-7143




                         KOHTUMÄÄRUS
Kohus                          Viru Maakohus

Määruse tegemise aeg           13. juuni 2016.a. Jõhvi kohtumajas

Kohtuasja number               1-12-7143

Kohtukoosseis                  Kohtunik Larissa Prokopenko
Kohtuistungi sekretär          Ingrid Koddo juuresolekul

Prokurör                       Ave Arnim (kirjalik arvamus)

Asja läbivaatamise kuupäev     13.06.2016 avalikul kohtuistungil
                               Viru Vangla esitatud materjalid Valeri Verbitski tingimisi enne
Kohtuasi
                               tähtaega vangistusest vabastamiseks
Süüdimõistetu                  Valeri Verbitski, isikukood 38202095224xxx
Juhindudes KarS § 76 ja KrMS § 426, § 432 , § 383, § 384 kohus

                                     MÄÄRAS:
Jätta Valeri Verbitski tingimisi enne tähtaega vangistusest vabastamata.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul             alates
päevast, mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
Viru Vangla esitas 17.05.2016 Viru Maakohtule materjalid kinnipeetava Valeri Verbitski
tingimisi enne tähtaega vabastamiseks.
Valeri Verbitski on süüdi tunnistatud Viru Maakohtu 01.04.2013 kohtuotsusega KarS § 422 lg 1
järgi ja karistati KarS § 65 lg 2 alusel 5 aasta vangistusega.

Viru Maakohtu 22.01.2015 kohtumäärusega vähendati Valeri Verbitskile liitkaristuse osaks
oleva Harju Maakohtu 15.12.2010 otsusega KarS § 121 järgi mõistetud karistust ühe aasta võrra
ja Viru Maakohtu 01.04.2013 kohtuotsusega mõisteti uueks liitkaristuseks KarS § 65 lg 2 alusel
4 aastat 6 kuud vangistust.
Karistuse kandmise algus 12.02.2012 ja lõpp 12.08.2016.

Tingimisi ennetähtaegse vabanemise võimaluse avanemine 21.05.2016
Kinnipidamisasutuses Valeri Verbitski kohta koostatud iseloomustusest nähtub, et kehtivaid
distsiplinaarkaristusi on 3. Vabanedes asub elama venna korterisse aadressil xxx xxx xxx Vend

                                                                                             1
on korduvalt kriminaalkorras karistatud ning vabanes vangistusest 23.04.2014. Kinnipeetaval on
5. klassi haridus. Vanglas alustas kahel korral õpinguid 6. klassis, kuid jättis pooleli. Vanglas
töötanud välitöödel. xx oli registreeritud Töötukassas aktiivse tööotsijana. 04.11.2015 –
16.03.2016 töötas xxx viibides väljaspool vanglat xxx ning isiku sõnul saaks ka vabaduses sinna
tööle asuda. Isikul on suured võlad trahvide ja kohtukulude näol. Suhtlusringkonda kuuluvad
kasuema, õde, tädi, vend ja 3 last, keda kasvatab kasuema. Kinnipeetaval on välja kujunenud
riskiv ja hoolimatu elustiil, oskab manipuleerida, otsib teravaid elamusi, ei mõtle tegude
tagajärgedele. Alkoholijoobes on toime pannud mitu kuritegu, ise probleemi ei näe. On osalenud
xxxx. Enda sõnul pole ta narkootikume proovinud, kuid kuriteo kirjelduse kohaselt tuvastati
tema uriinist amfetamiini ja metaamfetamiini. Enda sõnul oli ta mitu aastat tagasi
kasiinosõltlane. Läbinud programmi xxx ning käesoleval ajal osaleb sotsiaalprogrammis
xxxAvavanglaosakonnast paigutati ebaviisaka käitumise tõttu tagasi kinnisesse osakonda.
Kinnipeetav on karistatud 8 korda ning reaalset vangistust kannab 3. korda. Kriminaalhoolduse
ajal pani toime uue kuriteo. Uue kuriteo toimepanemise tõenäosus 2 aasta jooksul on 58%,
vägivaldse kuriteo toimepanemise tõenäosus on 59%. Isik on avalikkusele kõrgohtlik.
Viru Vangla ei toeta Valeri Verbitski tingimisi enne tähtaega vabastamist.

Kriminaalhooldusametniku ettekande kohaselt Valeri Verbitski soovib asuda elama venna
korterisse aadressil xxx. Vabanemisel kindel töökoht puudub. Vabanemisel tuleb tal end võtta
arvele Töötukassas. Lähivõrgustikku kuulub vend, aksuema, tädi ning 3 last. Valeri Verbitski on
kriminaalkorras korduvalt karistatud. Kriminaalhoolduse ajal pani toime uue kuriteo. Oluline on
tal jälgida kainet eluviisi, hoiduda impulsiivsest agressiivsest käitumisest ja riskeerivast
eluviisist. Tähtis on tööga hõivatus ja majanduslik toime tulek.

Prokurör ei toeta kinnipeetava ennetähtaegset vabastamist.
Valeri Verbitski ei soovi ennetähtaegset vabastamist.

Kohtu põhjendused

Kohus tutvunud esitatud materjalidega ja prokuröri kirjaliku arvamusega ning ära kuulanud
Valeri Verbitski arvamuse, leiab, et Valeri Verbitski tingimisi enne tähtaega vangistusest
vabastamine käesoleval ajal ei ole põhjendatud.

KarS § 76 lg 4 alusel, katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed – tema käitumist nii
kuriteole eelnenud ajal, kuriteo toimepanemisele ajal ning sellele järgnenud perioodil.

Valeri Verbitski kannab vanglakaristust sõidukijuhi poolt liiklusnõuete ja sõiduki käitusnõueter
rikkumise eest. Karistusregistri andmetel on Valeri Verbitski korduvalt karistatud nii tingimisi
kui reaalse vangistusega varguste, avaliku korra raske rikkumise, röövimise ja kehalise
väärkohtlemise eest. Varasemad karistused ja käitumiskontrollile allutamine ei ole talle
positiivset mõju avaldanud. Kuritegude toimepanemise soodusteguriks on pidurdamatu ja
kontrollimatu käitumine ning mõnikord ka alkoholi ja narkootikumide tarvitamine. Vangistuses
viibib kinnipeetav 3. korda.

Vabanedes on kinnipeetaval olemas elukoht. Kehtivaid distsiplinaarkaristusi on 3, vabanemisel
garanteeritud töökoht puudub.

Kohus leiab, et kuna isik on juba kolmel korral määratud kriminaalhooldusele, kuid ei ole
suutnud oma käitumist muuta seaduskuulekamaks (süüdimõistetu pani katseajal toime uue
                                                                                               2
kuriteo), ei ole seega varasemad karistused ja määratud kriminaalhooldused süüdimõistetu puhul
täitnud eesmärki. Seega ei ole kohtu jaoks usutav, et isik hakkaks vabaduses õiguskuulekalt
elama. Kohus hindab seda kui asjaolu, et vangistus mõjub talle mingil määral distsiplineerivalt ja
avaldab seega paremat mõju kui vabaduses viibimine.

Kohus leiab, et süüdimõistetu käitumine vanglas ja tema võimalused vabanemisel ei kaalu üle
tema käitumist enne vangistusse sattumist ning toimepandud kuriteo asjaolusid.

Kohus leiab, et tema ennetähtaegsel vabanemisel saaks ühiskonna õiglustunne oluliselt riivatud,
samuti ei oleks tema vabastamine kooskõlas karistuse mõistmise üldiste eesmärkidega. Kohus on
seisukohal, et karistuse üldpreventsiooni eesmärgiks on muuhulgas näidata ühiskonnale, et
kuritegude vältav toimepanemine ei ole aktsepteeritav ning toob endaga kaasa tugeva riigipoolse
sanktsiooni, mis väljendub reaalses vangistuses ning eelduslikult selle täiel määral ära
kandmises.

Kohus leiab, et isiku vabastamisel ei oleks kohtul veendumust, et karistuse eesmärgid on
saavutatud, muuhulgas, et isik ei pane enam uusi kuritegusid toime, mistõttu tuleb tal jätkata
karistuse kandmist vangistuses. Olenemata kindla elukoha olemasolust, puudub kohtul
veendumus, et isik suudaks kuritegelikust käitumisest hoiduda. Isiku puhul esinesid samad
asjaolud ka enne vangistusse sattumist, kuid sellegipoolest jätkas ta kuritegelikku eluviisi. See
tähendab, et olenemata võimalustest elada stabiilset ja õiguskuulekat elu, ei ole isik sellest
huvitatud.

Kohus peab vajalikuks viidata Riigikohtu varasemale praktikale, mille kohaselt on vangistusest
tingimisi ennetähtaegse vabastamise näol tegemist süüdimõistetu subjektiivse õigusega nõuda
seaduses toodud tähtaegade saabumisel enda tingimisi ennetähtaegse vabastamise avalduse
menetlemist. (RKKKo 3-1-1-18-11 p 9.1) See aga ei tähenda, et isiku vangistusest tingimisi
ennetähtaegne vabastamine oleks reegliks. Pigem on isiku ennetähtaegne vangistusest
vabastamine erand, mille puhul tuleb arvestada kõiki elulisi asjaolusid. Isik, kes pani toime
kuriteo, peab arvestama asjaoluga, et tal tuleb ära kanda kogu temale mõistetud karistus ning riik
ei loo tingimisi ennetähtaegselt vangistusest vabastamise korra kehtestamisega isikutele
õiguspositsioone, millele need hiljem võiksid toetuda. Süüdimõistmisel ei ole ennetähtaegne
vabastamine isikule garanteeritud.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm
3-1-1-91-06 p 8.1). Käesolevas asjas pole see tingimus täidetud, kuna isikul on 3 kehtivat
distsiplinaarkaristust ning hinnates isiku varasemat käitumist, võib süüdimõistetu isiklike
probleemide tekkimisel kasutada nende maandamiseks ja lahendamiseks ebaadekvaatseid viise,
olles ükskõikne tagajärgede suhtes. Kohtul puudub alus arvata, et uue kuriteo toimepanemise
risk isiku tingimisi ennetähtaegsel vabanemisel oleks madal või väheoluline.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses viibimine.
Seega on kohus veendumusel, et süüdimõistetu puhul ei ole kriminaalhoolduslike vahenditega
võimalik korrigeerida tema käitumist õiguskuulekuse suunas ning tal tuleb jätkata karistuse
kandmist vangistuses.

Eeltoodust lähtudes ja juhindudes KarS § 76, KrMS § 426, 432, jätab kohus süüdimõistetu Valeri
Verbitski vabastamata temale Viru Maakohtu 01.04.2013 otsusega mõistetud ning Viru
Maakohtu 22.01.2015 määrusega vähendatud karistuse kandmisest enne tähtaega.



                                                                                                3
Kohtunik
Larissa Prokopenko
/digitaalselt allkirjastatud/




                                4
