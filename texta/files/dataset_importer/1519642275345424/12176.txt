                          KOHTUMÄÄRUS
Kohus                             Viru Maakohus
Määruse tegemise aeg ja koht      20. juuni 2016 Jõhvi kohtumajas
Kohtuasja number                  1-15-1787
Kohtunik                          Larissa Prokopenko
Sekretär                          Ingrid Koddo
Prokurör                          Jaanika Kõrgmaa (kirjalik arvamus)

Kohtuasi                          Viru Vangla materjalid Gunnar Kekkonen´i tingimisi enne
                                  tähtaega vangistusest vabastamiseks elektroonilise valve
                                  kohaldamisega
Asja läbivaatamise kuupäev        20.06.2016 avalikul kohtuistungil
Süüdimõistetu                     Gunnar Kekkonen, isikukood: 37503045223, xxx


Kaitsja
RESOLUTSIOON

Kohus, juhindudes KarS § 76 ja KrMS § 426, § 432 , § 383, § 384, määras:

1.      Vabastada Gunnar Kekkonen karistuse kandmisest tingimisi enne tähtaega
elektroonilise valve kohaldamisega. KarS § 76 lg 5 kohaselt kohaldada katseaega kuni
karistusaja lõpuni ehk kuni 09.09.2018. Käitumiskontrollile allutada 2-aastaks alates
vanglast vabanemisest.

2.      Katseaega hakata arvestama käesoleva kohtumääruse jõustumisest.

3.      Elektroonilist valvet kohaldada alates katseaja algusest esimeseks 4 kuuks.

4.     Määrata Gunnar Kekkonen katseajaks Viru Vangla kriminaalhooldusosakonna
juhataja määratava kriminaalhooldusametniku järelevalve alla.

5.    Kohustada Gunnar Kekkonen´i järgima KarS § 75 lg 1 p 1 - 6 sätestatud
kontrollnõudeid:
-     elama kohtu määratud alalises elukohas aadressil xxx;
-     ilmuma        kriminaalhooldaja       määratud        ajavahemike järel
kriminaalhooldusosakonda registreerimisele;




                                                                                      1(4)
-       alluma kriminalhooldaja kontrollile oma elukohas ning esitama talle andmeid
oma kohustuste täitmise ja elatusvahendite kohta;
-       saama kriminaalhooldusametnikult eelneva loa elukohast lahkumiseks kauemaks
kui viieteistkümneks päevaks;
-       saama kriminaalhooldusametnikult eelneva loa elu-, töö- või õppimiskoha
vahetamiseks;
- saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.

6.     Kohustada Gunnar Kekkonen´i täitma katseajal KarS § 75 lg 2 p 2, 2¹, 4, 9
sätestatud kohustusi:
-      mitte tarvitama alkoholi;
-      mitte omama või tarvitama narkootilisi või psühhotroopseid aineid;
-      asuda tööle või võtta ennast arvele Töötukassas 2 (kahe) nädala jooksul peale
kohtumääruse jõustumist;
-      alluda elektroonilisele valvele 4 kuu kestel alates elektroonilise valveseadmete
paigaldamisest.

7.     Vabastada Gunnar Kekkonen käesoleva kohtumääruse jõustumisel.

Edasikaebamise kord

Määruse peale võib esitada määruskaebuse Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada.

Asjaolud

Viru Vangla esitas 19.05.2016 Viru Maakohtule materjalid kinnipeetava Gunnar Kekkonen
tingimisi enne tähtaega vangistusest vabastamiseks elektroonilise valvega.

Gunnar Kekkonen on süüdi tunnistatud Viru Maakohtu 17.03.2016 kohtuotsusega KarS §
209 lg 2 p 1,2,3; § 213 lg 1, § 169; § 209 lg 2 p 1,2,3; § 199 lg 2 p 4,7 järgi ja karistatud KarS
§ 64 lg 1; § 65 lg 2 alusel vangistusega 4 aastat.
Karistuse kandmise algus 09.09.2014 ja lõpp 09.09.2018.

Gunnar Kekkonen andis oma nõusoleku tingimisi enne tähtaega vangistusest vabastamiseks
elektroonilise valve kohaldamisega (lk 15).

Kinnipidamisasutusest Gunnar Kekkonen kohta koostatud iseloomustusest nähtub, et
süüdimõistetul on 2 kehtivat distsiplinaarkaristust. Vabanemise korral asub kinnipeetav elama
pere juurde aadressile xxx. Tegu on üürikorteriga ning korteri omanik andis nõusoeku
elektroonilise valve seadme paigaldamiseks. Isikul on põhiharidus. On läbinud saemeeste
kursused. On töötanud xxx ja xxx. Enne vangistust tegeles enda firmaga, peale vabanemist
jätkab selle tööd. Vabanemisel on garanteeritud xxx On nõus vanglas töötama. Eelmistest
suhetest on tal 3 last ning praeguse elukaaslasega 2 ühist last. Alkoholijoobes on toime
pannud ühe vägivaldse kuriteo, aastaid tagasi kahel korral kinni peetud autoroolis
alkoholijoobes. Väidetavalt tarvitab alkoholi 1 kord kuus ja ei tunne mingit probleemi seoses
alkoholiga. Töövõime kaotus 30%. On kriminaalkorras karistatud 8 korda, vangistuses viibib
kolmandat korda. Kuritegude dünaamika on varieeruv. Uue kuriteo toimepanemise tõenäosus
2 aasta jooksul on 39%, vägivaldse kuriteo toimepanemise tõenäosus 2 aasta jooksul on 27%.


                                                                                             2(4)
Vangla toetab Gunnar Kekkoneni ennetähtaegselt vabastamist elektroonilise järelevalve
kohaldamisega.

Kriminaalhooldaja andmete kohaselt asub kinnipeetav peale vabanemist elama aadressile
xxx. Tegu on 3-toalise üürikorteriga, mis vastab elektroonilise valveseadme paigaldamise
nõuetele. Korteri omanik ja korteis elavad täisealised isikud on nõus elektroonilise
valveseadme paigaldamisega. Kinnipeetaval on vabanemisel garanteeritud töökoht xxx

Gunnar Kekkonen taotleb kohtult tingimisi ennetähtaegselt vangistusest vabastamist
elektroonilise valve kohaldamisega.
Kaitsja toetas oma kaitsealust.
Prokurör on nõus isiku ennetähtaegse vabastamisega elektroonilise järelevalve alla.
Kinnipeetava valmisolek vanglas töötamiseks, viitab sellele, et süüdimõistetu teeb pingutusi
õiguskuuleka elu suunas. Vabanedes on G. Kekkonen’i garanteeritud töökoht xxx
Kinnipeetaval on olemas toetav lähisvõrgustik. Käitumiskontrolli aja jooksul saaks G.
Kekkonen’il       jätkuvalt maandada uute kuritegude toimepanemise riski. Katseajal saaks
süüdimõistetu kinnistada oma positiivseid hoiakuid. Ennetähtaegne vabastamine tähendab
sisuliselt vangistuse eesmärkide täitmist teiste, kuid palju odavamate vahenditega. Uue
kuriteo toimepanemise riske on võimalik vähendada süüdimõistetu kriminaalhooldusele
allutamisega ja elektroonilise valve kohaldamisega, samuti lisakohustuste panemisega, mis
piirab oluliselt isiku liikumisvabadust ning elukvaliteeti. Antud juhul oleks ennetähtaegse
vabastamise efektiivsus suurem karistuse kandmisest lõpuni vanglas, st kuni 09.09.2018.
Nõustub eelmainitud kinnipeetava iseloomustuses toodud arvamusega katseajaks kohustuste
valiku kohta ja katseaja ja elektroonilise valve kestuse kohta. Ühtlasi teeb ettepaneku määrata
G. Kekkonenile käitumiskontrolli pikkuseks 24 (kakskümmend neli) kuud. Lähtudes
eeltoodust prokuratuur toetab Gunnar Kekkonen’i vangistusest tingimisi ennetähtaegset
vabastamist süüdimõistetu taasühiskonnastamise huvides.

Kohtu põhjendused

Kohus, tutvunud esitatud materjalidega, ära kuulanud süüdimõistetu ja tema kaitsja arvamuse
ja arvestades prokuröri kirjaliku arvamust, leiab, et Gunnar Kekkonen tuleb vabastada
tingimisi enne tähtaega vangistusest elektroonilise valve kohaldamisega.

KarS § 76 lg 4 alusel, tingimisi enne tähtaega vangistusest vabastamise otsustamisel arvestab
kohus kuriteo toimepanemise asjaolusid, süüdlase isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdlasele
kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdlase isikut iseloomustavad andmed - tema käitumise nii
kuriteole eelnenud ajal, kuriteo toimepanemisele ajal ning sellele järgnenud perioodil.

Süüdimõistetu on 8 korral kriminaalkorras karistatud. Vanglakaristust kannab kolmandat
korda. Distsiplinaakaristusi on 2.

Ennetähtaegse vabanemise korral soovib süüdimõistetu elama asuda pere juurde aadressile
xxx. Tegemist on 3-toalise üürikorteriga. Korteri omanik ja korteris elavad täisealised isikud
andsid nõusoleku isiku asumiseks ja elektroonilise valveseadme paigutamiseks nimetatud
aadressile. Ennetähtaegse vabanemise korral on isikule garanteeritud töökoht xxx. Isiku
lähivõrgustik koosneb elukaaslasest ja lastest. Kohus loeb positiivseks asjaolu, et



                                                                                          3(4)
kinnipeetaval on toetav lähivõrgustik ning kindel vabanemisjärgne elu- ja töökoht, mida tuleb
arvestada kui asjaolusid, mis maandavad teatud määral uue kuriteo toimepanemise riske.

Arvestades Gunnar Kekkonen poolt toimepandud kuriteo ohtlikkust ja asjaolusid, tema
käitumist vangistuses viibides, on kohus seisukohal, et Gunnar Kekkonen tingimisi enne
tähtaega vangistusest vabastamine elektroonilise valve alla on õigustatud. Tema võimalused
vabaduses on suhtelised head - kindel elukoht ja töökoht ning lähedaste toetus. Kohus leiab,
et karistuse eesmärk on sisuliselt täidetud - riigipoolne hukkamõistmine on selgelt
väljendatud, karistamine toimunud, ning isiku käitumine vanglas näitab, et kinnipeetava
hinnangud on muutunud paremuse poole.
Ta kannab kolmandat korda vanglakaristust alates 09.09.2014 ja karistusaja lõpp on
09.09.2018. Süüdimõistetu on praeguseks 4 aastasest vangistusest ära kandnud üle 1 aasta 9
kuu. Tema käitumine vanglas näitab, et seadusevastased harjumised ei ole veel süüdimõistetu
ellu tungivalt juurdunud. Tal on küll 2 distsiplinaarkaristust, mis oli talle määratud oktoobris
2015 s.o 8 kuud tagasi tubakatoodete omamise ja võõra kõnekaardi kasutamise eest.
Riskifaktorina käsitleb kohus võimalikke majanduslikke raskusi, mille tagajärjel võib hakata
taas toime panema kuritegusid.

Kohus arvestab, et tingimisi ennetähtaegne vabastamine annab süüdimõistetule võimaluse
tõestada tema asumist paranemise teele ning seda, et süüdimõistetu on edaspidi võimeline
järgima seaduskuulekat eluviisi. Pärast vabanemist on süüdimõistetul kindel elukoht ja
töökoht ning lähedaste toetus. Kõik see aitab kohtu hinnangul kaasa tema edaspidisele
õiguskuulekale käitumisele. Katseajal on võimalik hinnata süüdimõistetu püüdlusi oma elu
korraldamisel ning kehtivate tavade ja reeglite järgimisel.
Tingimisi ennetähtaegset vabastamist elektroonilise valve alla toetab ka prokurör.
Süüdimõistetu on andnud oma nõusoleku elektroonilise valve kohaldamiseks.

Eeltoodust lähtudes ja juhindudes KarS § 76, KrMS § 426, 432, vabastab kohus
süüdimõistetu temale Viru Maakohtu 17.03.2016 otsusega mõistetud vangistuse kandmisest
enne tähtaega katseajaga kuni karistusaja lõpuni ehk kuni 09.09.2018, käitumiskontrollile
allutamisega 2 aastat ja 4-kuulise elektroonilise valve kohaldamisega. Lisaks, uue kuriteo
toimepanemise riskide maandamiseks tuleb süüdimõistetul täita katseaja lõpuni KarS § 75 lg
1 p 1-6 ja § 75 lg 2 p 2, 2¹, 4, 9 sätestatud kontrollnõudeid ja kohustusi.


/allkirjastatud digitaalselt/
Kohtunik
Larissa Prokopenko




                                                                                           4(4)
