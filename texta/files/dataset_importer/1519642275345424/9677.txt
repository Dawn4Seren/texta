                                                                   Tsiviilasi nr 2-14-14936




                             KOHTUMÄÄRUS

Kohus                           Tartu Maakohus
Kohtunik                        Heiki Kolk
Määruse koostamise aeg ja       09.augustil Võru kohtumaja
koht
Tsiviilasja number              2-14-14936

Hagi ese                        Placet Group OÜ hagi R. K. vastu 237, 94 euro ja
                                lisanduva viiviste nõudes.

Pooled ja nende esindajad       Hageja Placet Group OÜ, registrikood 11198910, asukoht
                                Kreutzwaldi 5, Tallinn 10120, lepinguline esindaja Riho
                                Siil, Katrin Andreesen, e-post:Jurist2@itminkasso.ee;
                                Kostja R. K. , isikukood: xxxxxxxxxxx, elukoht
                                xxxxxxxxxxxxxxxxxxxxxxxx,
                                xxxxxxxxxxxxxxxxxxxxxxxxxxxxxxxxxxxxxxxxxxxxxx
                                ; tegelik viibimiskoht teadmata.

Menetlustoiming                 Tartu Maakohtu Võru kohtumaja 27.mai 2015
                                tagaseljaotsuses arvutusvea ja ilmse ebatäpsuse
                                parandamine

RESOLUTSIOON
1.Parandada Tartu Maakohtu Võru kohtumaja 27.mai 2015 tagaseljaotsuses tsiviilasjas nr
2-14-14936 arvutusviga ja ilmne ebatäpsus ning lugeda tagaseljaotsuse resolutsiooni
punkt 2, 8, 9 kehtivaks järgmises sõnastuses:
2. Välja mõista R. K. `lt Placet Group OÜ kasuks 127, 93 eurot, millest laenu põhiosa
võlgnevus 95,87 eurot; intress 24 senti; sissenõutavaks muutunud viivis 31, 82 eurot.
8. Jätta Placet Group OÜ menetluskulud 54% ulatuses R. K. kanda ning 46 % ulatuses
Placet Group OÜ kanda. R. K. menetluskulud jätta tema enda kanda.
9. Välja mõista R. K. `lt Placet Group OÜ kasuks menetluskulu 72, 90 eurot.

2.Käesolev määrus kehtib koos 27.mai 2015 tagaseljaotsusega tsiviilasjas nr 2-14-14936.

3. Saata vigade parandamise määrus menetlusosalistele.

Edasikaebe kord

Määrusele võib esitada määruskaebuse 15 päeva jooksul, arvates                määruse
kättetoimetamisest, Tartu Ringkonnakohtule, määruse teinud kohtu kaudu.
Asjaolud ja kohtumääruse põhjendused
 Placet Group OÜ esitas Tartu Maakohtusse hagi R. K. vastu põhivõlgnevuse 95,87
euro, intresside 110, 25 euro ja seisuga 02.07.2014 sissenõutavaks muutunud viiviste 31,
82 euro ning viiviste kuni kohase täitmiseni VÕS § 113 lg 1 sätestatud seadusjärgses
määras väljamõistmise nõudes. Tartu Maakohtu 27.mai 2015 tagaseljaotsusega kohus
rahuldas hagi kostja vastu osaliselt. Kohtuotsus jõustus 13. 07.2015.

TsMS § 447 lg 2 alusel parandab kohus igal ajal otsuses kirja- ja arvutusvead ning ilmsed
ebatäpsused, mis ei mõjuta otsuse sisu. Kohus tuvastas, et tagaseljaotsuse (otsuse)
resolutsioonis on arvutusvead ja ilmselged ebatäpsused. Otsuse resolutsiooni p 2 on
arvutusveana märgitud väljamõistetud rahuldatud haginõude kogusuurus summas 151,
69 eurot. Kuna kohus rahuldas hagi laenu põhiosa võlgnevuse 95, 87 euro; intress 24
sendi; sissenõutavaks muutunud viivise 31, 82 euro osas, tuleb õigeks rahuldatud nõude
suuruseks lugeda 127, 93 eurot.

Menetluskulude kindlaksmääramisel lähtunud tulenevalt TsMS § 163 lg 1 võrdeliselt hagi
rahuldamise ulatusest. Kohus on 27.mai 2015 tagaseljaotsuses menetluskulude jaotamisel
lähtunud arvutusveana märgitud ebaõigest rahuldatud haginõude kogusummast. Kohus
leiab, et tagaseljaotsuse otsuse resolutsiooni p 8, 9 tuleb arvutusveast tingitud ebatäpsus
parandada ja lugeda õigeks, et kohus jätab hageja menetluskuludest 54% kostja kanda ja
46% ulatuses hageja kanda.

27.mai 2015 tagaseljaotsuses Menetluskulud p 7 on kohus põhjendatuks lugenud hageja
menetluskuluna hagiavalduse esitamisel vastavalt hagihinnale tasutud riigilõiv 60 eurot
ning põhjendatuks ja vajalikuks õigusabikuluks 75 eurot. Kuna kohus jättis hageja
menetluskuludest 54% ulatuses kostja kanda ja 46% ulatuses hageja kanda, siis tuleb
kostjalt hageja kasuks välja mõista hüvitava menetluskuluna 72, 90 eurot (135x54%)

Eeltoodu alusel parandab kohus tagaseljaotsuses arvutusvea ja ilmselge ebatäpsuse.


/allkirjastatud digitaalselt/

Heiki Kolk
kohtunik




                                            2 (2)
