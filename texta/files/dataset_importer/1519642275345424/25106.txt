                                                                                             1-15-10749




                            KOHTUMÄÄRUS

 Kohus                                        Tallinna Ringkonnakohus
 Määruse tegemise aeg ja koht                 27.jaanuaril 2016, Tallinn
 Kriminaalasja number                         1-15-10749
 Kohtukoosseis                                Kohtunik Orvi Tali, Julia Katškovskaja ja Ivi Kesküla
 Vaidlustatud kohtulahend                     Harju Maakohtu 08.jaanuari            2016.a    kohtuotsus
                                              kokkuleppemenetluses
 Kaebuse esitajad ja kaebuse liik             Dmitri Borzov (isikukood 38309140386, viibib
                                              Tallinna Vanglas) apellatsioon konfiskeerimise ja
                                              menetluskulude osas


 RESOLUTSIOON

     1. Jätta Dmitri Borzovi apellatsioon                osas,   millega    vaidlustatakse     sularaha
        konfiskeerimist, läbi vaatamata.

     2. Jätta Dmitri Borzovi apellatsioon osas, millega palutakse menetluskulude ajatamist
        kui ilmselt põhjendamatu läbi vaatamata.

 Edasikaebamise kord
 Käesoleva määruse peale saab advokaadi vahendusel esitada määruskaebuse Riigikohtule Tallinna
 Ringkonnakohtu kaudu 15 päeva jooksul alates päevast, mil kaebuse esitaja sai vaidlustatavast
 kohtumäärusest teada või pidi teada saama.


ASJAOLUD JA MENETLUSE KÄIK

1. Harju Maakohtu 08.01.2016 otsusega mõisteti Dmitri Borzov kokkuleppemenetluses süüdi KarS §
184 lg 1 järgi ja teda karistati 2 aasta pikkuse vangistusega. KarS § 65 lg 2 alusel mõisteti liitkaristuseks
2 aastat 9 kuud 15 päeva vangistust. KarS § 68 lg 1 alusel arvestati karistusaja algust 21.10.2015.a.
Sama otsusega konfiskeeriti KarS § 832 lg 1 alusel Dmitri Borzovilt sularaha summas 80 eurot.
Mõisteti välja menetluskulud ning menetluskulud tuleb tasuda 12 kuu jooksul alates kohtuotsuse
jõustumisest.

2. Maakohtu otsuse vaidlustas apellatsiooni korras süüdistatav Dmitri Borzov, kes märgib, et ta ei ole
nõus temalt ära võetud sularaha konfiskeerimisega, kuna 80 eurot ei ole tema raha, vaid kuulub tema


                                                                                                           1
emale. Samuti palub ajatada menetluskulud 3 aasta võrra, kuna kannab karistust 2 aastat 9 kuud
vanglas ning rahalised vahendid puuduvad.

RINGKONNAKOHTU SEISUKOHT

3. Ringkonnakohus, tutvunud esitatud materjalidega,             Dmitri Borzovi apellatsiooniga, asub
alljärgnevale seisukohale.

Käesolev kriminaalasi on lahendatud kokkuleppemenetluses, mis seab piirangud kohtuotsuse
apelleerimisele. Kriminaalmenetluse seadustiku § 318 lg 3 p 4, lg 4 sätestab, et apellatsiooni ei saa
esitada kokkuleppemenetluses tehtud kohtuotsuse peale, välja arvatud juhul, kui on tegemist KrMS 9.
peatüki 2. jao ehk kokkuleppemenetluse sätete rikkumisega või § 339 lõike 1 rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette ei
näe.

Riigikohtu kriminaalkolleegium on asunud seejuures seisukohale, et kui kokkuleppemenetluses tehtud
kohtuotsuse peale esitatud apellatsioonis pole osutatud ühelegi Kriminaalmenetluse seadustiku 9.
peatüki 2. jao sätete rikkumisele, tuleb apellatsioon jätta läbi vaatamata (RKKKo 3-1-1-38-06, p 9).

Apellatsioonis, mille on esitanud Dmitri Borzov, ei ole viidatud ühelegi kokkuleppemenetlust
reguleeriva Kriminaalmenetluse seadustiku sätte rikkumisele, mistõttu tuleb Dmitri Borzovi
apellatsioon osas, millega vaidlustatud sularaha konfiskeerimist jätta läbi vaatamata.

Kriminaalasjas on Dmitri Borzoviga sõlmitud kokkulepe (lk 78-81), kus Dmitri Borzov kinnitab
kaitsja juuresolekul ja tõlgi osavõtul enda soovi sõlmida kokkulepe selles kirjeldatud tingimustel,
kinnitades seda enda allkirjaga (lk 81). Seejuures on kokkuleppes kirjeldatud nii toimepandud kuritegu
kui ka selle eest taotletavat karistuse liiki ja määra, aga ka seda, et Dmitri Borzovi nõusolekul kuulub
konfiskeerimisele vara, s.o sularaha summas 80 eurot KarS § 832 lg 1 alusel. Seega on nii prokurör,
süüdistatav ja kaitsja konfiskeerimisele kuuluva vara osas jõudnud kokkuleppele.

Kokkulepe on teistkordselt avaldatud kohtuistungil, kus Dmitri Borzov kinnitab, et ta on kokkuleppest
aru saanud ning ta nõustub sellega (lk 91) ning sellele eelnevalt on prokurör avaldanud ka kokkuleppe
sisu, sh süüdistatavalt konfiskeerimisele kuuluva summa osas (lk 91). Kohtus avaldatud kokkuleppe
vastavust varasemale kokkulepitule kinnitab seejuures ka süüdistatava kaitsja (lk 91 pöördel).

4. Kolleegium leiab üksmeelselt, et esitatud apellatsioon osas, millega palutakse ajatada menetluskulud
3 aasta võrra, on ilmselt põhjendamatu, perspektiivitu ning tuleb sellest johtuvalt jätta läbi vaatamata
(RKKKo nr 3-1-1-55-07). Riigikohtu kriminaalkolleegium on leidnud, et sellisena tuleb käsitada
apellatsiooni, milles esitatud argumendid ei ole konkreetse kriminaalasja lahendamise seisukohalt
õiguslikult relevantsed ega anna seetõttu ühelgi juhul alust esimese astme kohtuotsuse või selles
esitatud järelduste muutmiseks. Küsimus, kas esitatud apellatsioon on ilmselt põhjendamatu, tuleb
ringkonnakohtul lahendada iga kriminaalasja pinnalt eraldi, arvestades kaebuses esitatud argumentide
asjakohasust (RKKKo nr 3-1-1-96-09).




                                                                                                        2
Kohtukolleegium leiabki, et esitatud apellatsioonil puudub edulootus ehk antud juhul on tegemist
perspektiivitu taotlusega. Nimelt hüvitab KrMS § 180 lg 1 esimeses lauses märgitu kohaselt
süüdimõistva kohtuotsuse korral menetluskulud süüdimõistetu. Kuigi KrMS § 180 lg 3 teise lause
kohaselt võib kohus osa menetluskuludest riigi kanda jätta, on selle sätte kohaldumine
kokkuleppemenetluses seoses KrMS § 245 lg 1 täiendamisega punktiga 12, millega süüdistatavalt
välja mõistetavad menetluskulud said kokkuleppe osaks, piiratud. Küll aga on kohtul omal algatusel
võimalik KrMS § 180 lg 3 kolmandale lausele tuginedes määrata, et kriminaalmenetluse kulud
hüvitatakse ositi, kuna selles osas ei ole KrMS § 245 lg-s 1 sätestatud erisusi. Maakohus on tulenevalt
KrMS § 180 lg-st 3 ka arvestanud süüdimõistetu varalist seisundit ja resotsialiseerumisväljavaateid
ning võimaldanud Dmitri Borzovil tasuda menetluskulud 12 kuu jooksul alates kohtuotsuse
jõustumisest. Tegemist on kohtupraktikas omaksvõetud menetluskulude vabatahtlikuks hüvitamiseks
antud maksimaalse tähtajaga, mille kohus on antud juhul Dmitri Borzovile vastu tulles ka
võimaldanud. KrMS § 180 lg 3 võimaldab kohtul määrata kriminaalmenetluse kulude hüvitamine ositi,
kuid ei näe ette võimalust ajatada menetluskulude tasumine tervikuna edasi kolmeks aastaks nagu seda
taotleb Dmitri Borzov oma apellatsioonis.

Vaid pärast süüdimõistva otsuse jõustumist ja täitmisele pööramist on tulenevalt KrMS § 424 sättest
kriminaalmenetluse kulude tasumise tähtaega võimalik mõjuval põhjusel pikendada või ajatada kuni
ühe aasta võrra, kuid käesoleval juhul ei ole kohtuotsus menetluskulude osas jõustunud ja täitmisele
veel pööratud. Kolleegiumi selline seisukoht on kooskõlas Riigikohtu kriminaalkolleegiumi lahendis
tooduga nr 3-1-1-2-12.

5. Lähtudes eeltoodust ning juhindudes KrMS § 318 lg 3 p-st 4, § 326 lg 2 p 3 jätab ringkonnakohus
Dmitri Borzovi apellatsiooni osas, millega vaidlustatud sularaha konfiskeerimist läbi vaatamata ning
KrMS § 326 lg 3 alusel jätab ringkonnakohus Dmitri Borzovi apellatsiooni menetluskulude ajatamise
osas, kui ilmselt põhjendamatu läbi vaatamata.




 /allkirjastatud digitaalselt/       /allkirjastatud digitaalselt/    /allkirjastatud digitaalselt/



       Orvi Tali                        Julia Katškovskaja                   Ivi Kesküla




                                                                                                      3
