                                         KOHTUOTSUS
                                       EESTI VABARIIGI NIMEL

Kohus                            Pärnu Maakohus

Otsuse tegemise aeg ja koht      21.november 2016      Paide

Kriminaalasja number             1-16-10191 (16251000381)

Kohtunik                         Sirje Lahesoo

Kohtuistungi sekretär            Kai Niidumaa

Kriminaalasi                     Aare Prints’i süüdistus KarS § 424 järgi

Menetlus                         Kiirmenetlus kokkuleppemenetluse erisustega

Prokurör                         Tiina Viru

Süüdistatav                      Aare Prints, isikukood 35012254922, elukoht xxxxxxxx xx xxxxxxx
                                 xxxx xxxxx xxxx xxxxxxxx, xxxxxxxxxx, kahtlustatavana
                                 kinnipeetud 20.11.2016 – 21.11.2016, varem kriminaalkorras
                                 karistatud, viimati 10.03.2016 Pärnu Maakohtu otsusega KarS § 424
                                 järgi liitkaristus vangistus 9 kuud 28 päeva, asendatud ÜKT-ga 298
                                 tundi, millest sooritatud 140 tundi, sooritamata 158 tundi

RESOLUTSIOON
1. Süüdi tunnistada Aare Prints KarS § 424 järgi ning mõista talle karistuseks vangistus 7
(seitse) kuud.
1.1. KarS § 68 lg 1 alusel lugeda ärakantud karistuseks eelvangistuses viibimise aeg
20.11.2016 kuni 21.11.2016, so 2 päeva.
1.2. KarS § 65 lg 2 alusel liita mõistetud karistusele Pärnu Maakohtu 31.03.2016 otsusega
mõistetud karistuse (vangistus 9 kuud 28 päeva) ärakandmata osa 158 tundi üldkasulikku
tööd, mis on 5 kuud ja 8 päeva vangistust.
1.3. Lõplikuks kandmisele kuuluvaks liitkaristuseks mõista vangistus 1 (üks) aasta ja 8
päeva.
2. Kuni kohtuotsuse jõustumiseni kohaldada Aare Prints’ suhtes tõkendit vahistamine.
3. KarS § 83 lg 1 alusel konfiskeerida Aare Prints’ile kuuluv mootorsõiduk – sõiduauto
xxxxx xxx registreerimismärgiga nr xxxxxx, VIN:x. Sõiduk asub Lääne Pre-fektuuri Paide
politseijaoskonna valduses.
4. Menetluskulud kriminaalasjas on määratud kaitsja tasu 96.96 eurot ja sundraha 645,00
eurot.
4.1. Makseinfo menetluskulude tasumiseks (makserekvisiidid, konto- ja viitenumbrid) edastatakse
kohtuotsuse jõustumisel süüdimõistetule. Makseinfot on võimalik saada ka Pärnu Maakohtu Paide
kohtumaja kantseleist.
4.2. Juhul, kui süüdimõistetu rahalisi kohustusi nõuetekohaselt ei täida, tuleb tal kanda ka
kohtuotsuse täitmisega seotud kulud.
4.3. Menetluskulud loetakse nõuetekohaselt täidetuks, kui need tasutakse ühe kuu jooksul
kohtuotsuse jõustumisest arvates, märkides tasumisel lisaks lahendi numbrile isiku, kelle eest
tasutakse ja nõude liigi.

Edasikaebamise kord
Kohtuotsuse peale võib esitada apellatsioonkaebuse Tallinna Ringkonnakohtule Pärnu Maakohtu Paide
kohtumaja kaudu seoses Kriminaalmenetluse seadustiku 9. peatüki 2. jao sätete või § 339 lõike 1 rik-
kumisega. Süüdistatav ja kaitsja võivad esitada kokkuleppemenetluses tehtud kohtuotsuse peale
apellatsiooni ka juhul, kui kokkuleppes kirjeldatud tegu ei ole kuritegu, see on karistusseadustiku jär-
gi ebaõigesti kvalifitseeritud või kui süüdistatavale on kuriteo eest mõistetud karistus, mida seadus
                                                                               Kriminaalasi 1-16-10191

selle eest ette ei näe. Tähtaeg apellatsioonkaebuse esitamiseks on 15 päeva alates kohtuotsuse kuu-
lutamisest.
Menetluskulude osas võib esitada määruskaebuse Pärnu Maakohtule 10 päeva jooksul alates päevast,
mil isik sai kohtulahendist teada või pidi teada saama.

Süüdistus
Aare Prints’i süüdistatakse selles, et tema 20.11.2016 kella 04.32 ajal xxxxxxx xx maja juures xxxxx
linnas juhtis mootorsõidukit xxxx xxx reg nr xxxxxx, alkoholi tarvitamisest tingitud joobeseisundis,
mis avaldus selles, et tema väljahingatavas õhus oli alkoholisisaldus 1,01 mg/l +/-0.10 mg/l. Seega
oli alkoholisisaldus väljahingatavas õhus mitte vähem, kui 0,91 mg/l. Mootorsõiduki juhtimisega
alkoholijoobeseisundis pani ta toime kuriteo KarS § 424 järgi.

Menetlus kohtus
1. Kohtuistungil kinnitas süüdistatav, et on toime pannud teo, milles teda süüdistatakse; et ta on
süüdistusest ja kokkuleppe sisust aru saanud; et ta on kokkuleppes väljendanud oma tõelist tahet
ning et ta nõustub kokkuleppega.
Kriminaaltoimiku materjalide alusel ja kohtuliku arutamise põhjal leiab kohus, et süüdistatav on toime
pannud teo, milles teda süüdistatakse ning on selle süüdi. Süüdistatava sõlmitud kokkulepe on olnud
tema tõelise tahte avaldus ning kriminaalasja menetlemisel on järgitud kokkuleppemenetlust
reguleerivaid sätteid.
Eeltoodut arvestades tunnistab kohus Aare Prints’i süüdi KarS § 424 järgi ning mõistab talle karistuse
vastavalt kokkuleppele.
Kokkuleppe kohaselt nõuab prokurör Aare Prints’i karistamist vangistusega 7 kuud, millest KarS § 68
alusel loetakse kantuks eelvangistuses viibimise aeg 20.11-21.11.2016, so 2 päeva. KarS § 65 lg 2
alusel liita karistusele Pärnu Maakohtu 31.03.2016 otsusega mõistetud karistuse (vangistus 9 kuud
28 päeva) ärakandmata osa 158 üldkasuliku töö tundi, mis on 5 kuud ja 8 päeva vangistust ning
liitkaristuseks mõista vangistus üks aasta ja 8 päeva. KarS § 83 lg 1 alusel konfiskeerida Aare Prints’ile
kuuluv mootorsõiduk sõiduauto xxxx xxx reg nr xxxxxx, VIN kood x, mis asub Lääne Prefektuuri Paide
politseijaoskonna valduses. Sõiduki registreerimistunnistus asub hetkel kriminaalasja juures.
2. Tsiviilhagi esitatud ei ole.
3. KrMS § 175 lg 1 p-de 1 ja 9 kohaselt on menetluskuluks määratud kaitsja tasu kohtueelses
menetluses ning süüdimõistva kohtuotsusega kaasnev sundraha.
Arvi Prints’i määratud kaitsjana osales kriminaalasja kohtueelses menetluses vandeadvokaat Natalia
Suvorova, kellele määratud tasu ja kulu koos käibemaksuga on 96.96 eurot.
KrMS § 179 lg 1 p 2 kohaselt on sundraha teise astme kuriteos süüdimõistmise korral 1,5 kuupalga
alammäära, st 645 eurot. Kuna asja menetlemisel kohaldati kiirmenetlust, vähendab kohus KrMS §-
st 2565 lg 2 alusel sundraha suurust poole võrra, st tasumisele kuulub sundraha 322,50 eurot.
KrMS § 180 lg 1 kohaselt süüdimõistva kohtuotsuse korral hüvitab menetluskulud (kokku 419.46 €)
süüdimõistetu, st Aare Prints.
Kohus selgitab, et kui Aare Prints menetluskulude tasumise kohustust nõuetekohaselt ei täida, tuleb
tal kanda ka kohtuotsuse sundtäitmisega seotud kulud.



/allkirjastatud digitaalselt/
Sirje Lahesoo
Kohtunik




                                                   2 (2)
