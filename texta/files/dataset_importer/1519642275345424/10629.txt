                      KOHTUMÄÄRUS
Kohus                               Harju Maakohus, Kentmanni kohtumaja
Kohtunik                            Mati Maksing
Määruse tegemise aeg ja koht        15. juuli 2016. a, Tallinn
Tsiviilasja number                  2-16-8604
Tsiviilasi                          XXXX avaldus OÜ XXXX(kustutatud) registrisse
                                    ennistamiseks ja likvideerimismenetluse algatamiseks
Tsiviilasja hind                    3 500 eurot
Menetlusosalised ja nende           Avaldaja: XXXX(sünd. XXXX)
esindajad                           Puudutatud isik: OÜ XXXX(kustutatud, registrikood
                                    XXXX)

Menetlustoiming                     Avalduse lahendamine ja likvideerija määramine

RESOLUTSIOON
   1.   Rahuldada avaldus.
   2.   Algatada OÜ XXXX(kustutatud, registrikood XXXX) likvideerimine.
   3.   Määrata OÜ XXXX(kustutatud, registrikood XXXX) likvideerijaks
        XXXX(isikukood XXXX; elukoht XXXX; e-post XXXX ja XXXX; telefoninumber
        XXXX).
   4.   Kohustada likvideerijat XXXXteatama kohtule kirjalikult likvideerimismenetluse
        lõpetamisest ja OÜ XXXXregistrist kustutamisest. Juhul kui likvideerimist ei ole
        lõpetatud 17. juuliks 2017, siis tuleb likvideerijal esitada aruanne senise tegevuse
        kohta ja teatada kohtule põhjused, miks likvideerimist ei ole lõpule viidud; samuti
        edastada aruanne likvideerimise käigu kohta iga poole aasta järel alates nimetatud
        kuupäevast st aruanded tuleb esitada iga aasta 17. jaanuariks ja 17. juuliks.
   5.   Panna menetluskulud OÜ XXXX(kustutatud) kanda. Kui menetlusosalised
        soovivad menetluskulude rahalist kindlaksmääramist, siis tuleb esitada kohtule
        menetluskulude nimekiri hiljemalt 7 päeva jooksul alates käesoleva määruse
        jõustumisest.
   6.   Kohtumäärus kehtib ja kuulub täitmisele alates edastamisest avaldajale ja
        puudutatud isikule, st alates 15. juulist 2016.
   7.   Saata kohtumäärus täitmiseks Tartu Maakohtu registriosakonnale.
Edasikaebamise kord
Käesoleva kohtumääruse peale võivad avaldaja või OÜ XXXX(kustutatud) esitada
määruskaebuse Tallinna Ringkonnakohtule Harju Maakohtu Kentmanni kohtumaja kaudu 15
                                                                                  2-16-8604

päeva jooksul alates määruse kättetoimetamisest, kuid mitte hiljem kui viie kuu jooksul alates
määruse tegemisest.
Kohtumääruse peale määruskaebuse esitamisel tuleb tasuda riigilõiv 50 eurot.
Kui menetlusosaline taotleb määruskaebuse esitamisel menetlusabi, peab ta seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama määruskaebuse.
Kohtu selgitused
Osaühingu likvideerija on muu hulgas kohustatud:
   − lõpetama osaühingu tegevuse, nõudma sisse võlad, müüma vara ja rahuldama
      võlausaldajate nõuded (ÄS § 209 lg 2);
   − esitama pankrotiavalduse, kui likvideeritava osaühingu varast ei jätku võlausaldajate
      kõigi nõuete rahuldamiseks (ÄS § 210);
   − koostama lõpetamisotsuse vastuvõtmisest alates kolme kuu jooksul majandusaasta
      aruande koosseisu kuuluva bilansi kohta sätestatut järgides likvideerimise algbilansi ja
      seda selgitava aruande, mis sisaldab raamatupidamise aastaaruande lisade puhul
      ettenähtud andmeid (ÄS § 211 lg 2);
   − koostama majandusaasta aruande osaühingu lõpetamise ajaks lõppeva ning iga
      lõpetamisjärgse majandusaasta lõpu seisuga (ÄS § 211 lg 3);
   − avaldama viivitamatult teate osaühingu likvideerimismenetlusest ametlikus väljaandes
      Ametlikud Teadaanded ning saatma teadaolevatele võlausaldajatele likvideerimisteate;
      likvideerimisteates tuleb märkida, et võlausaldajad esitaksid oma nõuded nelja kuu
      jooksul teate avaldamisest (ÄS § 212);
   − rahuldama osaühingule teada olevad võlausaldajate nõuded, sõltumata nõuetest
      teatamisest (ÄS § 214 lg 1);
   − koostama pärast kõigi võlausaldajate nõuete rahuldamist ja raha deponeerimist
      lõppbilansi ja likvideerimisel järelejäänud vara jaotusplaani (ÄS § 215 lg 1);
   − esitama lõppbilansi ja vara jaotusplaani osaühingu asukohas tutvumiseks kõigile
      osanikele ja sellest osanikele teatama (ÄS § 215 lg 3);
   − esitama avalduse osaühingu kustutamiseks äriregistrist pärast likvideerimise lõpetamist,
      kuid mitte varem kui kuue kuu möödumisel osaühingu lõpetamise äriregistrisse
      kandmisest ja likvideerimisteate avaldamisest ning kolme kuu möödumisel lõppbilansi
      ja vara jaotusplaani osanikele tutvumiseks esitamisest osanikele teatamisest ja
      tingimusel, et osaühing ei osale Eestis poolena üheski käimasolevas kohtumenetluses
      (ÄS § 218 lg 1);
   − andma osaühingu dokumendid hoiule likvideerijale, arhiivipidajale või muule
      usaldusväärsele isikule (ÄS § 219 lg 1).
   − Kui kohus on nimetanud hagita menetluses eestkostja, hooldaja, likvideerija või muu
      sellise isiku, teostab kohus nende isikute üle ka järelevalvet, kui seadusest ei tulene
      teisiti. Kohus võib selleks muu hulgas anda isikule ülesannete täitmise korraldusi ja
      nõuda temalt aruannet ülesannete täitmise kohta. Isik võib küsida kohtult ülesannete
      täitmise kohta selgitusi. Pärast ülesannete täitmist tuleb kohtule esitada selle kohta
      aruanne, kui kohus ei määra teisiti. Kohtu määratud isikut, kes ei täida oma ülesandeid
      nõuetekohaselt või ei järgi kohtu antud korraldusi, võib kohus trahvida ja isiku ametist
      vabastada (TsMS § 477²).




                                                                                        2 (3)
                                                                                       2-16-8604

KOHTU PÕHJENDUSED
1. XXXX(avaldaja) esitas 1. juunil 2016 avalduse OÜ XXXX(kustutatud, puudutatud isik)
registrisse ennistamiseks ja likvideerimismenetluse algatamiseks. Avalduse kohaselt on
puudutatud isik kustutatud registrist, kuid puudutatud isikul on vara ja täitmata kohustusi.
Avaldaja tasus avalduselt riigilõivu 50 eurot. Avaldaja esitas kohtule 9. juunil 2016 likvideerija
nõusoleku. Kohus kuulas likvideerija ära 14. juuni 2016 kirjaga. Likvideerija esitas vastused
kohtu küsimustele 14. juulil 2016. Likvideerija kinnitas 14. juulil 2016, et ta ei nõua kohtu
kaudu likvideerimise kulu ja tasu hüvitamist.
2. Kohus otsustab juriidilise isiku likvideerija määramise tsiviilkohtumenetluse seadustiku
(TsMS) § 475 lg 1 p 11 alusel hagita menetluses. TsMS § 477 lg 1 sätestab, et hagita asja vaatab
kohus läbi hagimenetluse sätete kohaselt, arvestades hagita menetluse kohta sätestatud erisusi.
ÄS § 218 lg 2 sätestab, et kui pärast osaühingu registrist kustutamist ilmneb, et osaühingul jäi
jaotamata vara ja vajalikud on täiendavad likvideerimisabinõud, võib kohus huvitatud isiku
nõudel otsustada täiendava likvideerimise ja ennistada vanade likvideerijate õigused või
määrata uued likvideerijad.
3. Kohus leiab, et puudutatud isiku likvideerimismenetluse läbiviimiseks on vajalik likvideerija
määramine, kellel on piisavad oskused ja teadmiseks äriühingu likvideerimise lõpuleviimiseks.
Kohus määrab likvideerijaks avaldaja pakutud kandidaadi XXXX. TsMS § 603 lg 1 kohaselt
võib kohus likvideerijaks määrata iga isiku, kes vastab seaduses nimetatud nõuetele ning on
kohtu hinnangul võimeline oma ülesandeid vajalikul tasemel täitma. Likvideerija kandidaat on
andnud nõusoleku likvideerijaks määramiseks. Kohus leiab, et isik vastab TsMS § 603 lg 1
sätestatud nõuetele.
4. Vastavalt TsMS § 605 lg 1 esimesele lausele võib likvideerija nõuda talle tekkinud kulutuste
hüvitamist. Likvideerija kinnitas, et ta ei soovi tasude ja kulude kindlaksmääramist. Tulenevalt
sellest ei ole võimalik likvideerijal võimalik hiljem nõuda likvideerimiskulude ja tasu maksmist
likvideerivalt ühingule ega muudelt isikutelt (TsMS § 605 lg 2).
5. TsMS § 606 lg 1 näeb ette, et TsMS 59. peatükis nimetatud määrused kehtivad ja kuuluvad
täitmisele alates edastamisest juriidilisele isikule. ÄS § 33 lg 1 sätestab, et äriregistri kanne
tehakse ettevõtja avaldusel, kohtulahendi alusel või muul seaduses sätestatud alusel. Kohus
tunnistab käesoleva määruse alates selle edastamisest puudutatud isikule viivitamata
täidetavaks.
6. TsMS § 172 lg 6 esimese lause kohaselt kannab juriidilise isiku sundlõpetamise menetluse
ning juriidilise isiku juhatuse ja nõukogu asendusliikme, audiitori, erikontrolli läbiviija ja
likvideerija määramise ja sellega seotud menetluse kulud juriidiline isik.
7. Isiku määramise määruse peale võivad avaldaja ja juriidiline isik esitada TsMS § 606 lg 2
alusel määruskaebuse.

/ allkirjastatud digitaalselt /
Mati Maksing
kohtunik




                                                                                            3 (3)
