                                                                                4-16-3562




                           KOHTUOTSUS
                              EESTI VABARIIGI NIMEL
                                       Lõpposa
Kohus                             Harju Maakohus

Otsuse tegemise aeg ja koht       26. mail 2016.a Tallinnas, Liivalaia kohtumajas

Kohtunik                          Katre Poljakova

Väärteoasi                        Väärteoasi nr 4-16-3562 Vladimir XXX süüdistuses NPALS §
                                  151 lg 1 järgi

Istungil osalenud isikud          Vladimir XXX, isikukood XXXXXXX, EV kodanik, elukoht:
                                  XXX;
                                  Menetlusaluse isiku seaduslik esindaja XXX;
                                  Politsei – ja Piirivalveameti Põhja prefektuuri Kesklinna
                                  politseijaoskonna       ennetus-       ja         menetlustalituse
                                  menetlusteenistuse esindaja Ruth Kotov, kaitsja vandeadvokaat
                                  Andres Alas ja tõlk Anneli Helmann;

RESOLUTSIOON                      Juhindudes väärteomenetluse seadustiku §-dest 19 lg 3, § 83 p 2,
                                  107, 108, 109, 111 kohus otsustas:
1. Süüdi tunnistada Vladimir XXX NPALS § 151 lg 1 ettenähtud väärteos ning määrata talle
   karistuseks arest 5 (viis) päeva.
2. KarS § 69 alusel asendab kohus aresti üldkasuliku tööga. Kuna ühele päevale arestile vastab
   üks tund üldkasulikku tööd, asendab kohus Vladimir XXX´le mõistetud 5 päeva aresti 5
   (viie) tunni üldkasuliku tööga, mille tegemise tähtajaks määrab kohus 2 kuud alates
   kohtuotsuse jõustumisest.
3. Otsus üldkasuliku töö tegemise osas saata täitmiseks PPA Põhja Prefektuurile.
4. Asitõend: Narkootiline aine, mis on jäetud hoiule EKEI keemiaosakonda, kuulub KarS § 83
   lg 4 ja § 191 alusel konfiskeerimisele ning tuleb jätta NPALS § 7 lg 3 alusel
   ekspertiisiasutusele aine säilitamiseks, õppeotstarbel kasutamiseks või KrMS § 126 lg 3 p 4
   alusel hävitamiseks.
 5. Asitõend: pruun pakend, kuulub kohtuotsuse jõustumisel KrMS § 126 lg 3 p 4 alusel
    hävitamisele.
 6. Välja mõista Vladimir XXXlt riigituludesse menetluskuluna narkootilise aine ekspertiisi nr
    16E-AN0247 teostamise kulu kogusummas 84.- (kaheksakümmend neli) eurot.
 7. KrMS § 180 lg 3 alusel määrata, kaitsjatasu summas 96.- eurot tuleb jätta riigi kanda ning
    ekspertiisitasu tuleb tasuda ositi 6 kuu jooksul käesoleva kohtuotsuse jõustumisest arvates
    ja maksegraafikus märgitud osades, milline edastatakse Vladimir XXXle tema elukoha
    aadressile: XXX. Vladimir XXX poolt menetluskulude graafikus osamakse tähtajaks
    tasumata jätmise korral maksegraafik tühistada. Kui rahalised nõuded ei ole täies ulatuses
    tähtaegselt tasutud, suunatakse nõuded täitemenetluse läbiviimiseks kohtutäiturile
    täitemenetluse seadustikus sätestatud korras ning süüdimõistetul tuleb kanda ka
    kohtuotsuse täitmisega seonduvad kulud.


 Edasikaebamise kord
 Kohtuotsuse peale võib edasi kaevata Tallinna Ringkonnakohtule, teatades kirjalikult
 apellatsiooni esitamisest Harju Maakohtu Liivalaia kohtumajale 7 päeva jooksul alates
 kohtuotsuse lõpposa kuulutamisest ning esitades apellatsiooni 15 päeva jooksul
 ringkonnakohtule, alates päevast, mil kohtuotsus on kohtumenetluse pooltele kohtus
 tutvumiseks kättesaadav. Apellatsiooniteadete esitamise korral on kohtuotsuse terviktekst
 kättesaadav 13.juunil 2016.a.

Kohtunik Katre Poljakova /allkirjastatud digitaalselt/




Olen kohtuotsuse lõpposa kätte saanud 26. mail 2016.a Vladimir XXX___________________


Kaevata soovin / ei soovi Vladimir XXX __________________________________________
