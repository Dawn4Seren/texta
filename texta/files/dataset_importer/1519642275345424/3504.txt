                        KOHTUOTSUS
                               EESTI VABARIIGI NIMEL




Kohus                            Harju Maakohus

Otsuse tegemise aeg ja koht      04.11.2016.a Liivalaia kohtumaja, Tallinn

Kriminaalasja number             1-16-9244 (15230201216)

Kohtunik                         Aulike Salo

Sekretär                         Terje Liebert

Tõlk                             Imbi Kangur-Popova

Prokurör                         Paul Pikma

Menetluse liik                   kokkuleppemenetlus

Süüdistatav:
Valeri Nekrassov: isikukood 35403270242; määratlemata kodakondsusega; emakeel: vene keel;
kõrgharidusega; elukoht: XXXX; töökoht: XXXX OÜ; kehtivad kriminaal- ja väärteokaristused
puuduvad

süüdistuses KarS § 424 järgi

RESOLUTSIOON

Tunnistada süüdi Valeri Nekrassov KarS § 424 järgi ja karistada teda vangistusega 3 (kolm)
kuud.

KarS § 68 lg 1 alusel arvata karistusaja hulka käesolevas kriminaalasjas eelvangistuses viibitud
aeg, s.o 25.12.2015.a kuni 26.12.2015.a, s.o 2 (kaks) päeva, kandmisele jääb 2 kuud ja 28 päeva
vangistust.

KarS § 73 lg-te 1, 3 sätteid kohaldades jätta mõistetud karistus täitmisele pööramata, kui Valeri
Nekrassov ei pane 1- (ühe) aastase katseaja kestel toime uut tahtlikku kuritegu.

Katseaja algust lugeda kohtuotsuse kuulutamise päevast.

KarS § 50 lg 1 p 1 alusel võtta Valeri Nekrassovilt lisakaristusena ära mootorsõiduki juhtimise
õigus 1 (üheks) kuuks.
Liiklusseaduse § 127 alusel on Valeri Nekrassov kohustatud 5 (viie) tööpäeva jooksul otsuse
jõustumisest arvates loovutama juhiloa Maanteeametile.

KrMS § 175, § 179 alusel välja mõista Valeri Nekrassovilt riigituludesse:

    -    sundraha 1,5 palga alammääras – 645 eurot
    -    määratud kaitsjale makstud tasu – 96 eurot

KrMS § 180 lg 3 alusel määrata, et kriminaalmenetluse kulud tuleb tasuda kohtuotsuse
jõustumisest arvates 12 (kaheteist) kuu jooksul igakuiste maksetena, ühes kuus kuulub
tasumisele mitte vähem kui 61,75 eurot. Menetluskulud tuleb tasuda Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
Kriminaalmenetluse kulude tasumiseks vajalik makseinfo koos viitenumbri ja selgitusega
tehakse avalikult teatavaks ka kohtu kantselei kaudu ja kättesaadavaks e-toimiku süsteemi kaudu
koos lahendiga. Kui rahalised nõuded ei ole täies ulatuses tähtaegselt tasutud, suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras ning
süüdimõistetul tuleb kanda ka kohtuotsuse täitmisega seonduvad kulud.

EDASIKAEBE KORD

Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS §
318 lg 4 sätestatud juhtudel. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.
Apellatsioon tuleb esitada 15 (viieteistkümne) päeva jooksul alates kohtuotsuse avalikult
teatavakstegemisest Tallinna Ringkonnakohtule.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, see on määruskaebe korras 15 päeva jooksul. Määruskaebus tuleb esitada Harju
Maakohtu Liivalaia Kohtumajale.

SÜÜDISTUS JA KOKKULEPPE SISU

Valeri Nekrassovit süüdistatakse KarS § 424 järgi selles, et tema juhtis tahtlikult
25.12.2015 kella 14:56 ajal Maardus Muuga tee ja Õunapuu pst ristmiku juures
mootorsõidukit Ford Focus registreerimismärgiga XXXX, olles joobeseisundis
(alkoholijoove – tõendusliku alkomeetriga tuvastatud alkoholisisaldus väljahingatavas
õhus vähemalt 0,96 mg/l), millega rikkus liiklusseaduse § 69 lg 1 ning lg 2 p 1 ja
korrakaitseseaduse § 36 lg 1 nõudeid.
LS § 69 lg 1 - Juht ei tohi olla joobeseisundis. Joobeseisundi või käesoleva paragrahvi lõikes 3 nimetatud
piirmäära ületamine tuvastatakse korrakaitseseaduses sätestatud korras.
LS § 69 lg 2 p 1 - Alkoholijoobes olevaks loetakse mootorsõidukijuht, trammijuht ja maastikusõidukijuht
kui juhi ühes grammis veres on vähemalt 1,50 milligrammi alkoholi või tema väljahingatavas õhus on
alkoholi 0,75 milligrammi ühe liitri kohta või rohkem.
KorS § 36 lg 1 - Joobeseisund on alkoholi, narkootilise või psühhotroopse aine või muu joovastava aine
tarvitamisest põhjustatud terviseseisund, mis avaldub väliselt tajutavas häiritud või muutunud kehalistes
või psüühilistes funktsioonides ja reaktsioonides.

Seega Valeri Nekrassov pani toime mootorsõiduki juhtimise joobeseisundis, s.o
kuriteo, mis on kvalifitseeritav KarS § 424 järgi.



                                                                                                             2
Vastavalt kokkuleppele nõuab prokurör KarS § 424 järgi ettenähtud kuriteo toimepanemise eest
süüdistatava karistamist vangistusega 3 kuud. KarS § 68 alusel arvestada karistuse hulka
eelvangistus 25.12.2015 kuni 26.12.2015, so 2 päeva. Ärakandmisele kuulub 2 kuud 28 päeva
vangistust. KarS § 73 alusel vangistus ei pöörata täitmisele, kui Valeri Nekrassov 1 aastase
katseaja jooksul ei pane toime uut tahtlikku kuritegu. KarS § 50 alusel võtta Valeri
Nekrassovilt mootorsõiduki juhtimise õigus 1 kuuks

Toimunud kokkuleppemenetluse läbirääkimiste käigus prokuratuur, süüdistatav ja tema kaitsja
jõudsid KrMS § 245 lg 1 sätestatud tingimustes kokkuleppele.

Valeri Nekrassov nõustus Harju Maakohtu Liivalaia kohtumajas toimunud kohtuistungil
sõlmitud kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT

Kohus, tutvunud kohtusse saadetud kriminaaltoimikuga ning kuulanud ära süüdistatava
selgitused sõlmitud kokkuleppe kohta, prokuröri arvamuse kokkuleppe kohta ning veendunud
selles, et menetlusosalised jäävad kokkuleppe juurde, asub seisukohale, et süüdistatav on
kokkuleppest aru saanud ja sellega nõustunud ning kokkulepet sõlmides on süüdistatav
väljendanud oma tõelist tahet.
Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning
kokkulepe on sõlmitud kriminaalmenetluse sätteid järgides.

Arvestades eeltoodut tuleb Valeri Nekrassov temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Valeri
Nekrassovi süü suurusele ning karistuse eesmärkidele.

Menetluskulud

KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seega tuleb Valeri Nekrassovilt välja mõista sundraha 645 eurot ja määratud
kaitsjale makstud tasu summas 96 eurot. Kohus nõustub kokkuleppes märgituga, et
kriminaalmenetluse kulud tuleb süüdistataval hüvitada ositi 12 kuu jooksul. Seega kuulub ühes
kuus tasumisele mitte vähem kui 61,75 eurot.

Kohus juhindus KrMS § 248 lg 1 p 5; § 249; § 311; 313 sätetest.


Aulike Salo
Kohtunik




                                                                                            3
