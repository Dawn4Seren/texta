                         TARTU MAAKOHUS

                                KOHTUOTSUS
                                  EESTI VABARIIGI NIMEL


Otsuse tegemise koht ja aeg          Viljandi kohtumaja                     03. veebruar 2016
Kriminaalasi                         kriminaalasi nr 16284000016; kohtuasi nr 1-16-734
(number ja nimetus)                  riik versus Geimo Saar
Asja lahendamine                     kohtuistung kokkuleppemenetluses
Kohtukoosseis                        kohtunik Toomas Lillsaar
Kohtuistungi sekretär                Irina Meremaa
Prokurör                             Triin Tumala
Süüdistatav                          Geimo Saar (isikukood 39706296019; elukoht xxxx xxxx
                                     xxx xxxx xxxxx xxxx xxxxxxxxxxxxx )
                                     karistusseadustik (KarS) § 424 (Mootorsõiduki, maastiku-
Süüdistus
                                     sõiduki ja trammi juhtimine joobeseisundis) järgi

RESOLUTSIOON
(Kohtuotsuse resolutiivosa)

      Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Tunnistada Geimo Saar süüdi KarS § 424 järgi ja mõista talle rahaline karistus 100 (ükssada)
    päevamäära; KarS § 68 alusel arvata eelvangistuse aeg 1 päev mõistetud vangistuse aja hulka
    ja lugeda Geimo Saare kandmata karistuseks rahaline karistus 97 (üheksakümmend seitse)
    päevamäära, s. o 970 (üheksasada seitsekümmend) €; KarS § 66 lg 1 alusel määrata Geimo
    Saarele mõistetud rahaline karistus tasumisele ositi mitte vähem kui 80 (kaheksakümmend) €
    83 senti kuus järgmiselt: 1) alates 2016 a märtsi kuust igakuise rahalise karistuse osa 80.83 €
    tasumine, kuni rahalise karistuse täieliku tasumiseni; 2) igas kuus tasutava rahalise karistuse
    osa tasumistähtaeg kuu 30-s kuupäev; 3) tähtaegselt kohtu määratud rahalise karistuse osa
    tasumata jätmisel või kokkuvõttes tasumise graafikujärgse võlgnevuse korral, lugeda tähtaeg
    saabunuks rahalise karistuse tasumisele tervikuna; KarS § 50 lg 1 p 1 alusel võtta Geimo
    Saarelt lisakaristusena ära mootorsõiduki juhtimisõigus 3 (kolmeks) kuuks.
Muud otsustused
2. Kriminaalmenetluse kulude ja muude kriminaalmenetluses kohaldatavate abinõude osas:
2.1 välja mõista riigi kasuks Geimo Saarelt kriminaalmenetluse kulu 693 (kuussada
    üheksakümmend kolm) € (sundraha 645 €, õigusabi tasu 48 €); määrata väljamõistetud
    kriminaalmenetluse kulud tasumisele ositi järgmiselt: 1) alates 2016 a märtsi kuust igakuise
    menetluskulu osa 57 (viiskümmend seitse) € 75 senti tasumine, kuni menetluskulude täieliku
    tasumiseni; 2) igas kuus tasutava menetluskulu osa tasumistähtaeg kuu 30-s kuupäev; 3)
    tähtaegselt kohtu määratud menetluskulu osa tasumata jätmisel või kokkuvõttes tasumise
    graafikujärgse võlgnevuse korral, lugeda tähtaeg saabunuks menetluskulu tasumisele
    tervikuna;
2.2 Geimo Saarele õigusabi osutamisega seonduv advokaadi sõidukulu 51.84 € (koos
    käibemaksuga) jätta riigi kanda;
2.3 tühistada Geimo Saarele tõkendina kohaldatud elukohast lahkumise keeld;
2.4 lisakaristuse täitmisele pööramiseks saata kohtuotsuse jõustumisel käesoleva otsuse koopia
    liiklusregistrile.
Otsusele edasikaebamine ja otsuse täitmine
3. Kohus selgitab:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Maakohtu
    Viljandi kohtumaja kaudu Tartu Ringkonnakohtule kirjaliku apellatsiooni esitamisega
    viieteistkümne päeva jooksul, alates kohtuotsuse resolutiivosa kuulutamisest; apellatsiooni-
    õiguse kasutamise soovist tuleb teatada Tartu Maakohtu Viljandi kohtumaja kaudu kirjalikult
    seitsme päeva jooksul, alates kohtuotsuse kuulutamisest;
3.2 kriminaalmenetluse kulude hüvitamise ja väljamõistmise peale võib KrMS § 189 lg 3
    kohaselt vaidlustada kohtuotsusest eraldi määruskaebuse esitamisega (KrMS §-de 383 –
    392);
3.3 kohtuotsus jõustub edasikaebe (apellatsiooni) tähtaja möödumisel;
3.4 kui isiku suhtes on jõustunud mootorsõiduki juhtimisõiguse peatamise, äravõtmise või
    kehtetuks tunnistamise otsus, on isik kohustatud viie tööpäeva jooksul otsuse jõustumisest
    arvates loovutama oma juhiloa Maanteeametile (LS § 127); kui isik ei ole LS §-s 127
    kehtestatud tähtaja jooksul juhiluba loovutanud, koostab Maanteeamet isikule ettekirjutuse
    juhiloa loovutamiseks, andes isikule juhiloa loovutamiseks tähtaja, mis ei ole lühem kui viis
    tööpäeva ega pikem kui 14 päeva ning ettekirjutus jõustub selle kättetoimetamisest (LS § 128
    lg 1); ettekirjutuse täitmata jätmise korral võib Maanteeamet rakendada sunniraha
    asendustäitmise ja sunniraha seaduses sätestatud korras ning sunniraha ülemmäär on 640 €
    (LS § 128 lg 2);
3.5 ositi täitmiseks määratud rahalise karistus loetakse täidetuks ja otsust rahalises karistuses
    kohtutäiturile täitmisele pööramiseks ei saadeta, kui süüdimõistetu on rahasummad
    tähtaegselt tasunud Eesti Vabariigile; tasumiseks vajalikud andmed sisalduvad kohtuotsuse
    lisas (makseinfos); makseinfo tehakse kättesaadavaks ka e-toimiku süsteemi vahendusel;
3.6 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.7 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk;
3.8 KrMS § 248 (Kohtulahendid kokkuleppemenetluses) lg 1 p 5 kohaselt on kokkuleppe-
    menetluses kohtulahendiks kohtuotsus süüdistatava süüdimõistmise ja talle
    kokkuleppekohase karistuse mõistmise kohta.

ASJAOLUDE KIRJELDUS JA KOHTUOTSUSE PÕHJENDUSED
(Kohtuotsuse põhiosa)

      KrMS § 249 (Süüdimõistva kohtuotsuse põhiosa kokkuleppemenetluses) kohaselt
kohtuotsuse põhiosas märgitakse: 1) millises süüdistuses kohus süüdistatava süüdi mõistab ning
2) kokkuleppe sisu.

1. Süüdistus
     Süüdistusest nähtuvalt on Geimo Saar toime pannud kuriteona mootorsõiduki juhtimise
joobeseisundis KarS § 424 järgi, mis seisnes selles, et tema juhtis 17.01.2016.a. kell 03.08 paiku

                                                2
Viljandi linnas Jakobsoni tn 11 juures mootorsõidukit Audi A6 registreerimismärgiga XXX
XXX alkoholi joobe seisundis. Geimo Saare kontrollimisel tõendusliku alkomeetriga Dräger
Alcotest 7110 EST nr ARDM-0074 mõõdeti tema poolt ühes liitris välja hingatavas õhus
alkoholi sisalduse lõplikuks tulemuseks 0,75 mg/l, seega rikkus Geimo Saar oma tahtliku
tegevusega LS § 69 lg 1 ja lg 2 p 1 sätteid.
2. Kriminaalasjas sõlmitud kokkuleppe
      Prokuratuur ja süüdistatav on nõustunud kriminaalasja lahendamisega kokkuleppe-
menetluses. Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 424 järgi ja karistamiseks rahalise karistusega 100 päevamäära ehk
1000 eurot. KarS § 68 lg 1 alusel arvestada mõistetud rahalisest karistusest maha eelvangistuses
viibitud aeg s.o üks päev, 17.01.2016.a. ja lõplikuks rahaliseks karistuseks mõista 97 päevamäära
ehk 970 eurot. KarS § 66 lg 1 alusel määrata rahalise karistuse kandmine ositi 1 aasta jooksul, s.o
igakordse summana 80,83 eurot. KarS § 50 lg 1 p 1 kohaselt võtta lisakaristusena ära sõiduki
juhtimise õigus 3 kuuks.
3. Menetluskulud
      Kriminaalmenetluse kulud on sätestatud KrMS 7. peatüki 1. jaos (Kriminaalmenetluse
kulude liigid; § 173 - § 179), 2. jaos (Kriminaalmenetluse kulude hüvitamine; § 180 - § 188) ning
3. jaos (Kriminaalmenetluse kulud hüvitamise otsustus; § 189 - § 192).
3.1. Menetluskulude koosseis
      Menetluskulud kululiikide järgi on sätestatud KrMS §-s 175 (Menetluskulud).
3.1.1. Sundraha
      KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev
sundraha, mis KrMS § 179 (Sundraha) lg 1 kohaselt on teise astme kuriteo puhul 1,5
palgamäära, s. o 645 €. Sundraha määr tuleneb Vabariigi Valitsuse 18. detsembri 2015
määrusest nr 139 (Töötasu alammäära kehtestamine), millega on kehtestatud alates 01. jaanuarist
2016 töötasu alammääraks 430 € kuus.
3.1.2. Riigi õigusabi
      KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud
kuni nende põhjendatud ja vajalikus ulatuses. Vastavalt KrMS § 43 (Kaitsja valimine ja
määramine) lg-le 2 kaitsja määrab uurimisasutuse, prokuratuuri või kohtu taotlusel Eesti
Advokatuur, kui süüdistatav ei ole endale kaitsjat valinud, kuid on taotlenud kaitsja määramist
või kui süüdistatav ei ole endale kaitsjat taotlenud, kuid kaitsja osavõtt on kohustuslik KrMS §
45 järgi. Vastavalt riigi õigusabi seaduse (RÕS) § 4 lg 3 p-le 1 on riigi õigusabiks määratud
kaitse kriminaalmenetluses. RÕS § 21 lg 3 kohaselt riigi õigusabi osutamise eest makstava tasu
arvestamise alused, maksmise korra ja tasumäärad ning riigi õigusabi osutamisega kaasnevate
kulude hüvitamise ulatuse ja korra kehtestab advokatuuri juhatus. Eesti Advokatuuri juhatuse 15.
septembri 2015 otsusega on kinnitatud Riigi õigusabi osutamise eest makstava tasu arvestamise
alused, maksmise kord ja tasumäärad ning riigi õigusabi osutamisega kaasnevate kulude
hüvitamise ulatus ja kord (edaspidi kord). Korras on kehtestatud tasu arvestamise alused ja
maksmise kord, tasumäärad ning kulude hüvitamisse ulatus ja kord.
3.1.2.1. Kohtueelsel uurimisel riigi õigusabi
      Geimo Saarele kohtueelsel uurimisel osutatud õigusabi ja sellega seonduvad sõidule
vajalikud kulutused on 99.84 €, millest kulutused otsesele õigusabile moodustavad 48 €.
Kohtueelsel uurimisel on kaitsja õigusabi tasutaotlus rahuldatud.
3.2. Menetluskulude summaarne arvestus
      Kokku moodustub kululiikidest kriminaalasjas menetluskulu 744.84 € (645 +99.84).
3.3. Menetluskulude hüvitamise põhjendused
      KrMS § 189 (Kriminaalmenetluse kulude hüvitamise otsustus) lg 1 kohaselt kohtueelses
menetluses kriminaalmenetluse kulude hüvitamine otsustatakse uurimisasutuse või prokuratuuri
määrusega. Kohtumenetluses otsustatakse kriminaalmenetluse kulude hüvitamine kohtumääruse
või kohtuotsusega (KrMS § 189 lg 2).


                                                3
       KrMS § 180 (Menetluskulude hüvitamine süüdimõistva kohtuotsuse korral) lg 1 kohaselt
süüdimõistva kohtuotsuse korral hüvitab menetluskulud süüdimõistetu.
       Riigi õigusabi tasu koosseisus on süüdistatavale Geimo Saarele õigusabi osutamiseks
sõidukulud 51.84 €. Sõiduga seonduvad kulutused on võrreldes sisulise õigusabi andmise
kuludega ebaproportsionaalselt suured. Kohtule teadaolevalt võinuks õigusabi osutav advokaat
olla määratud menetluse koha järgsest advokaadibüroost ja sel juhul ei kaasneks advokaadi
kohalesõiduga seonduvaid kulusid. Kohtu hinnangul riigi õigusabi andva advokaadi määramine
selliselt, et advokaadi sõiduga seonduvad kulutused ületavad sisulise õigusabi osutamise kulud,
on süüdistavat ülemääraselt ja asjakohatult koormav ning õigusabi saajale ei ole selline õigusabi
andmise korraldamine mõistlik. Eeltoodust lähtuvalt tuleb õigusabi andmiseks tehtud kulutused
sõitudele 51.84 € jätta süüdistatavalt välja mõistmata. Sisuliselt jäävad sõidukulud riigi kanda,
kuna kohtule teadaolevalt on riik aastaks õigusabi kulud advokatuurile ette maksnud. Sõidukulud
hüvitatakse küll õigusabi osutanud advokaadile, kuid süüdimõistetult seda kohus välja ei mõista
ning selles osas jääb riigilt advokatuurile ettemakstud rahasumma süüdistatavalt riigile tagasi
välja mõistmata.
       KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid; kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda; kohus võib määrata, et kriminaalmenetluse
kulud hüvitatakse ositi.
       Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetul üle jõu käivateks kohustusteks. Arvestatud menetluskulud tulevad KrMS § 180
alusel välja mõista süüdistatavalt.
       Arvestades süüdimõistetu majanduslikku olukorda ei ole ta eelduslikult võimeine temalt
väljamõistetud menetluskulusid koheselt tasuma. KrMS § 180 lg 3 alusel tuleb määrata
süüdimõistetul menetluskulud kulude tasumine ositi aasta jooksul, igakuiste võrdsete osade
kaupa.
       Seoses süüdimõistva kohtuotsusega tuleb Geimo Saarelt riigi kasuks välja mõista
kriminaalmenetluse kulu 693 €.
4. Otsuse tegemisel kaasnevate täiendavate küsimuste lahendamine ja selgitused
4.1. Tõkend
       KrMS § 312 (Kohtuotsuse põhiosa) p 7 kohaselt kohtuotsuse põhiosas esitatakse tõkendi
kohaldamise, muutmise või tühistamise motiivid. KrMS § 313 (Süüdimõistva kohtuotsuse
resolutiivosa) lg 1 p 8 kohaselt süüdimõistva kohtuotsuse resolutiivosas esitatakse kohtu valitud
tõkend või varem kohaldatud tõkendi muutmine või tühistamine.
       Süüdistatavale tõkendina kohaldatud elukohast lahkumise keeld tuleb kohaldamise
vajaduse äralangemisega tühistada.
4.2. Eelvangistusaja arvestus
       Geimo Saar on kahtlustatavana kinni peetud 17.01.2016, seega on Geimo Saar viibinud
eelvangistuses 1 päev. KarS § 68 kohaselt arvatakse eelvangistus karistusaja hulka, kusjuures
ühele eelvangistuspäevale vastab rahalise karistuse kolm päevamäära.
4.3. Kohtuotsuse täitmisega seonduv
       KrMS § 408 (Kohtuotsuse ja –määruse jõustumine) lg 2 kohaselt kohtuotsus jõustub, kui
apellatsiooni esitamise tähtaeg on möödunud. Kohtuotsuse osalise vaidlustamise korral jõustub
kohtuotsus vaidlustamata osas (KrMS § 408 lg 6).
       KrMS § 412 (Kohtuotsuse ja –määruse täitmisele pööramise tähtaeg) lg 2 kohaselt
süüdimõistev kohtuotsus pööratakse täitmisele selle jõustumisest või kriminaalasja apellatsiooni-
või kassatsioonikohtust tagastamisest alates kolme päeva jooksul.
       KrMS § 412 lg 3 kohaselt KarS § 417 lõikes 2 sätestatud juhul pööratakse kohtuotsus
täitmisele ühe kuu möödumisel kohtuotsuse jõustumisest. KrMS § 417 (Rahalise karistuse
täitmisele pööramine ja täitmine) lg 2 kohaselt kui süüdimõistetu ei ole rahalise karistusena
mõistetud rahasummat täies ulatuses tasunud kohtuotsuse jõustumisest alates ühe kuu jooksul
kohtu arvelduskontole, saadetakse kohtuotsuse ärakiri kümne päeva jooksul kohtutäiturile.

                                               4
      Kohtuotsus ositi täitmiseks määratud rahalises karistuses loetakse täidetuks ning
kohtuotsust kohtutäiturile täitmisele pööramiseks ei saadeta, kui süüdimõistetu on rahasummad
tähtaegselt tasunud.
      KrMS § 423 (Kriminaalmenetluse kulude sissenõudmine) kohaselt kriminaalmenetluse
kulude sissenõudmisel järgitakse KrMS sätteid rahalise karistuse täitmisele pööramise kohta.


(allkirjastatud digitaalselt)


Toomas Lillsaar
Kohtunik




                                             5
