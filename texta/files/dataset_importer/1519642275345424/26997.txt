                                                                 Kriminaalasi nr. 1-15-10486




                            KOHTUOTSUS
                                  EESTI VABARIIGI NIMEL




Kohus                             Harju Maakohus

Otsuse tegemise aeg ja koht       06.01.2016.a. Tallinnas (Liivalaia kohtumaja)

Kohtunik                          Merle Parts

Sekretär                           Liis Landsmann

Tõlk                               Eevi Pant

Prokurör                           Kadri Ruus

Kaitsja                            süüdistatav on kaitsjast loobunud

Menetluse liik                     kokkuleppemenetlus

Süüdistatav:
DANIEL ŠAMIN, ik: 39302060234; elu- või asukoht: XXX; kodakondsus: EV; haridus:
põhiharidus; emakeel: vene keel; töökoht või õppeasutus: ei tööta; karistatus: kriminaalkorras
karistamata, väärteokorras karistatud korduvalt, sh
Tõkend: ei ole kohaldatud.

süüdistuses KarS § 4231 järgi;

RESOLUTSIOON

Süüdi tunnistada Daniel Šamin KarS § 4231 järgi ja karistada teda vangistusega 3 (kolm) kuud.

KarS § 73 lg 1, 3 alusel määrata, et mõistetud karistust, 3 kuud vangistust, ei pöörata täielikult
täitmisele, kui süüdimõistetu ei pane 1 (ühe) aasta pikkuse katseaja kestel toime uut tahtlikku
kuritegu. Katseaja alguseks lugeda kohtuotsuse kuulutamise päev, s.o. 06.01.2016.a.

KrMS § 175, § 179, 180 alusel välja mõista Daniel Šamin’ilt riigituludesse:
   - sundraha 1,5 palga alammääras – 645 eurot;
   - kaitsjatasu summas 72 eurot.

Kriminaalmenetluse kulud tasuda 12 (kaheteistkümne) kuu jooksul käesoleva kohtuotsuse
jõustumisest arvates Maksu- ja Tolliameti kontole nr EE351010052031000004 SEB Pank, kontole
nr EE502200221014193355 Swedbank, kontole nr EE401700017002872300 Nordea Pank või
kontole nr EE873300333499990003 Danske Bank, maksekorraldusse märkida viitenumber
99916700000683 ning selgitusse kriminaalasja kohtunumber 1-15-10486, Daniel Šamin ja tekst
„kriminaalmenetluse kulud“ või “sundraha”. Menetluskulude tasumist tõendav kviitung esitada
Harju Maakohtu Liivalaia kohtumaja kriminaalkantseleile. Kui rahalised nõuded pole täies
ulatuses tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

EDASIKAEBE KORD

Kohtuotsuse peale võib esitada apellatsiooni kokkuleppemenetlust reguleerivate sätete (KrMS §
9. ptk 2. jagu) või KrMS § 339 lg 1 rikkumisega seoses. Süüdistatav ja kaitsja võivad esitada
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb teatada Harju Maakohtu Liivalaia
kohtumajale kirjalikult 7 (seitsme) päeva jooksul alates kohtuotsuse kuulutamisest s.o alates
06.01.2016.a. Apellatsioon esitatakse Tallinna Ringkonnakohtule kirjalikult 15 (viieteistkümne)
päeva jooksul alates päevast, mil kohtumenetluse poolel on võimalik kohtus tutvuda kohtuotsusega
(06.01.2016.a.), vahistatud süüdistataval ja tema kaitsjal alates kohtuotsuse koopia süüdistatavale
kätteandmisele järgnevast päevast.


SÜÜDISTUS

Daniel Šamin’it süüdistatakse selles, et tema, olles 31.03.2015 karistatud (toimepanemise aeg
21.02.2015) Harju MK Liivalaia kohtumaja poolt LS § 201 lg 2 järgi ja 05.01.2015 karistatud
(toimepanemise aeg 06.11.2014) Harju MK Liivalaia kohtumaja poolt LS § 201 lg 2 järgi
kvalifitseeritavate väärtegude toimepanemise eest s.o mootorsõiduki juhtimise eest vastava
kategooria mootorsõiduki juhtimisõiguseta isiku poolt, juhtis tahtlikult uuesti s.o süstemaatiliselt
04.09.2015 kella 19.04 ajal Tallinnas Ehitajate tee 86 maja juurest Ehitajate tee 88 maja juurde
mootorsõidukit Volvo 850 registreerimismärgiga XXX omamata vastava kategooria
mootorsõiduki juhtimisõigust, millega rikkus süstemaatiliselt LS § 94 lg 1 /mootorsõidukit võib
juhtida isik, kellel on vastava kategooria mootorsõiduki juhtimisõigus ning kelle juhtimisõigust ei
ole peatatud, ära võetud või kehtetuks tunnistatud või keda ei ole juhtimisel kõrvaldatud/ nõuet.

Seega, süüdistuse kohaselt, pani Daniel Šamin toime KarS § 4231 järgi kvalifitseeritava
kuriteo, s.o mootorsõiduki süstemaatilise juhtimise juhtimisõiguseta isiku poolt.


Kuriteoga tekitatud kahju laad ja suurus: kahju ei ole tekitatud, tsiviilhagi ei ole esitatud.


Daniel Šamin’i, tema kaitsja ja prokuröri vahel sõlmitud kokkuleppe kohaselt on Daniel Šamin’i
karistuseks KarS § 4231 järgi kvalifitseeritava kuriteo toimepanemise eest 3 kuud vangistust, mis
tuleb KarS § 73 lg 1, 3 kohaselt jätta täitmisele pööramata, kui Daniel Šamin ei pane 1 aasta
pikkuse katseaja kestel toime uut tahtlikku kuritegu.

Kokkuleppest nähtuvalt nõustusid süüdistatav ja tema kaitsja süüdistuse sisu, kuriteo
kvalifikatsiooni, tekitatud kahju laadi ja suurusega ning jõudsid kokkuleppele prokuröri poolt
kohtus nõutava karistuse liigis ja määras. Süüdistatavale on kokkuleppe kohaselt selgitatud ka
menetluskulude ja sundraha tasumise kohustust.


                                                                                                   2
Kohtuistungil jäi süüdistatav sõlmitud kokkuleppe juurde.

Kokkuleppe arutamise põhjal tegi kohus järelduse, et süüdistatava Daniel Šamin’i süüdi
tunnistamine ja tema poolt kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kokkuleppemenetluse sätteid.

Kohus leiab, et Daniel Šamin tuleb süüdi tunnistada KarS § 4231 järgi ning mõista talle karistus
vastavalt kokkuleppele.

Samuti kuuluvad Daniel Šamin’ilt väljamõistmisele kriminaalmenetluse kulud ning süüdimõistva
kohtuotsusega kaasnev sundraha, kuivõrd tulenevalt KrMS § 180 lg-st 1, süüdimõistva
kohtuotsuse korral hüvitab menetluskulud süüdimõistetu. Kriminaaltoimiku andmetel on
käesolevas kriminaalasjas menetluskuludeks määratud kaitsja tasu summas 72 eurot.
Süüdimõistva kohtuotsusega kaasnev sundraha II astme kuriteo puhul on KrMS § 179 lg 1 p 2
kohaselt 1,5 palga alammäära, s.o 645 eurot. Kohtu hinnangul ei esine süüdistatava puhul
erandlikke asjaolusid, mille puhul oleks põhjendatud menetluskulude osaline riigi kanda jätmine.
Tulenevalt kohtuistungil esitatud taotlusest peab kohus võimalikuks ajatada väljamõistetavate
menetluskulude hüvitamine ning kohus määrab kulude hüvitamise tähtajaks 12 kuud kohtuotsuse
jõustumisest.

Kohus juhindub KrMS § 175, § 179, § 180 lg 1; § 248 lg 1 p 5, § 311-313, § 318.



Merle Parts
Kohtunik




                                                                                              3
