                         KOHTUOTSUS
                              EESTI VABARIIGI NIMEL


Kohus                          Harju Maakohus
                               Tartu maantee kohtumaja
Kohtunik                       Raivo Einula
Otsuse kuupäev                 29. juuni 2016
Tsiviilasja number             2-15-19541

                               XXXX vs XXXX abielu lahutamiseks
Tsiviilasi
Tsiviilasja hind               3500 eurot
Menetlustoiming                lõpplahend hagimenetluses

Menetlusosalised, esindajad    Hageja: XXXX(isikukood XXXX, elukoht XXXX)
                               Hageja lepinguline esindaja: Sergei Postnikov
                               (Advocate Plus Ltd, e-post: menetlus@advplus.eu )

                               Kostja: XXXX(sünd. XXXX, elukoht XXXX; e-post:
                               XXXX )

Menetluse liik                 kohtuistungi aeg 07.04.2016



RESOLUTSIOON

Rahuldada hagi ja lahutada XXXX(sündinud XXXX, Eesti Vabariigi isikukood XXXX)

ja XXXX(sündinud XXXX) abielu, milline on sõlmitud XXXX Iiri Vabariigis Dublini

krahvkonnas Dublini registreerimispiirkonna Dublini perekonnaseisuametis ning

mis on registreeritud numbriga XXXX.


Menetluskulud
Jätta kohtuotsuse tõlkekulud hageja kanda ja muud menetluskulud poolte endi kanda.
Kohus määrab tõlkekulud kindlaks pärast otsuse jõustumist eraldi määrusega.
                                                                           2-15-19541



Edasikaebamise kord
Otsuse peale võib esitada apellatsioonkaebuse Tallinna Ringkonnakohtule 30 päeva
jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kui apellant soovib asja
arutamist kohtuistungil, peab ta seda apellatsioonkaebuses märkima; vastasel juhul
loetakse, et ta on nõus asja lahendamisega kirjalikus menetluses.

Juhul, kui menetlusosaline taotleb menetlusabi kohtule esitatava kaebuse või taotluse
koostamiseks peab menetlusabi taotleja tegema seaduses sätestatud tähtaja järgimiseks
tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega,
annab kohus mõistliku tähtaja pärast menetlusabi andmise taotluse lahendamist, kui
nimetatud taotlus ei olnud esitatud põhjendamatult või tähtaja pikendamise eesmärgil.
See ei välista menetlustähtaja ennistamist.

Asjaolud ja menetluse käik

XXXXesitas 30.12.2015 Harju Maakohtule hagi XXXXvastu abielu lahutamiseks. Hageja
ja kostja on abiellunud XXXX Iiri Vabariigis Dublini perekonnaseisuametis ning abielu
on registreeritud numbriga XXXX. Pooled elavad lahus alates 2015 detsembrist ja
käesoleval ajal eri riikides, seega ei ole abielu võimalik lahutada perekonnaseisuametis.
Alternatiivselt palub hageja tunnistada abielu kehtetuks.

Kohus võttis hagi menetlusse 04.02.2016. Kohus määras lähtudes TsMS § 346 lg 2
kuulata pooled ära. Kohus esitas 04.03.2016 taotluse Iiri Vabariigi pädevale kohtule
kuulata hageja ära EL Nõukogu määruses 1206/2001 liikmesriikide kohtute vahelise
koostöö kohta tõendite kogumisel tsiviil- ja kaubandusasjades sätestatud korras teise
riigi kohtu abil. Iiri Vabariigi pädev kohus teatas 04.05.2016 Harju Maakohtule, et XXXX
on määratud ärakuulamine 10.05.2016. Iiri Vabariigi pädev kohus teatas 17.06.2016
Harju Maakohtule, et XXXXei ilmunud kohtusse ärakuulamisele.

Hageja kuulati ära kohtuistungil Harju Maakohtu Tartu maantee kohtumajas 07.04.2016.
Hageja kinnitas, et jääb hagiavalduse juurde ja palub abielu lahutada või alternatiivselt
tunnistada abielu kehtetuks. Abielusuhted on lõppenud, hageja ei soovi leppida ja ei
pea võimalikuks kostjaga abielu jätkamist. Hageja soovib asja sisulist lahendamist ja
abielu lahutada.

Kohtu põhjendused

Perekonnaseaduse (PKS) § 63 kohaselt abielu lõpeb, kui abielu lahutatakse.
PKS § 65 lg 2 kohaselt, abielu lahutatakse kohtus, kui abikaasad vaidlevad abielu
                                                                                            2
                                                                            2-15-19541

lahutamise või lahutusega seotud asjaolude üle või kui perekonnaseisuasutus ei ole
pädev abielu lahutama.
PKS § 66 p 2 kohaselt lõpeb abielu kohtus abielu lahutamise korral päeval, millal
kohtuotsus jõustub.
PKS § 67 lg 1 sätestab, et kohus võib abielu lahutada, kui abielusuhted on pöördumatult
lõppenud. Abielusuhted on lõppenud, kui abikaasadel abielulist kooselu enam ei ole ja
on alust arvata, et abikaasad kooselu ei taasta.

Tsiviilkohtumenetluse seadustiku (TsMS) § 102 lg 2 kohaselt võib Eesti kohus
abieluasja lahendada, kui: 1) vähemalt üks abikaasa on Eesti Vabariigi kodanik või oli
seda abielu sõlmimise ajal; 2) mõlema abikaasa elukoht on Eestis; 3) ühe abikaasa
elukoht on Eestis, välja arvatud juhul, kui tehtavat otsust ei tunnustataks ilmselt üheski
riigis, mille kodanikud abikaasad on.
TsMS § 102 lg 3 kohaselt Eesti kohtus lahendatavas abieluasjas esitatakse hagi
abikaasade ühise elukoha järgi, selle puudumisel kostja üldise kohtualluvuse järgi. Kui
kostja elukoht ei ole Eestis, esitatakse hagi poolte ühise alaealise lapse elukoha järgi,
ühise alaealise lapse puudumisel hageja elukoha järgi.
TsMS § 346 lg 2 kohaselt, abieluasjas kohustab maakohus pooli isiklikult kohtusse
ilmuma ja peab nad ära kuulama, välja arvatud juhul, kui poolel on kohtusse ilmumata
jäämiseks mõjuv põhjus.
TsMS § 414 lg 1 kohaselt, kui pooled või üks pool kohtuistungilt puudub, võib kohus
lahendada asja sisuliselt, kui hagi aluseks olevad asjaolud on kohtu arvates sellise
otsuse tegemiseks piisavalt välja selgitatud. Kohus võib selliselt lahendada ka
abieluasja. TsMS § 410 kohaselt, kui kostja ei ilmu asja arutamiseks määratud
kohtuistungile, võib kohus kohale ilmunud hageja taotlusel lahendada asja sisuliselt.

Hageja elukoht on Eesti Vabariigis ja ta on Eesti Vabariigi kodanik. Kostja elab alaliselt
Iiri Vabariigis. Kohtualluvust ja kohtuotsuste tunnustamist kohtuasjades, mis on seotud
abieluasjade ja vanemliku vastutusega, reguleerib nõukogu määrus nr 2201/2003
(Brüssel II bis määrus) artikkel 3. Brüssel II bis määruse art 3 lg 1 punkt a sätestab, et
abielulahutuse, lahuselu ja abielu kehtetuks tunnistamisega seotud asjad on selle
liikmesriigi kohtu alluvuses, kelle territooriumil
— oli abikaasade viimane alaline elukoht, kui üks neist veel elab seal, või
— on kostja alaline elukoht või
— on hageja alaline elukoht, kui ta on seal elanud vähemalt aasta vahetult enne taotluse
esitamist.
Brüssel II bis määruse art 3 lg 1 punkt b sätestab, et abielulahutuse, lahuselu ja abielu
kehtetuks tunnistamisega seotud asjad on selle liikmesriigi kohtu alluvuses, kelle
kodanikud mõlemad abikaasad on või, Ühendkuningriigi ja Iiri Vabariigi puhul, kus on
mõlema abikaasa alaline asukoht. Lähtudes eeltoodust on poolte otsustada, millises
kohtus oma õigusi kaitsta. Kuna pooltest on Eesti Vabariigi kodakondsus hagejal, siis
saab hageja ja kostja abielu lahutada nii Eesti kui ka Iirimaa kohus.

Hageja soovib abielu lahutada. Eesti kohus võib käesolevat abieluasja lahendada.
                                                                                             3
                                                                            2-15-19541

Tagaseljaotsust abieluasjas kohus teha ei või (keeld sisaldub TsMS § 407 lg 4). Kostjale
on hagimaterjalid saadetud hagejale ja kohtule teadaolevale aadressile ja e-posti
aadressile. Kostja ei ole hagile vastanud, ka ei ilmunud kostja ärakuulamisele Iiri
Vabariigi pädevasse kohtusse. Kostja niisugusest hoiakust järeldab kohus, et kostja
hoidis aktiivsest kohtumenetlusest tahtlikult kõrvale. Kostja loetakse istungi toimumise
ajast nagu ka asja sisust teavitatuks muuhulgas Iiri Vabariigi pädevasse kohtusse
ilmumiseks kohtukutse kättetoimetamisega. 07.04.2016 taotles kohtuistungil kohalolev
hageja asja sisulist lahendamist. Kohus aktsepteeris hageja taotlust. Kohus leiab, et on
võimalik lahendada asja sisuliselt, kuna hagi aluseks olevad asjaolud on kohtu arvates
sellise otsuse tegemiseks piisavalt välja selgitatud. Lähtudes PKS § 67 lg 1 sätetest saab
kohus asuda käesolevat haginõuet menetledes seisukohale, et poolte abielusuhted on
pöördumatult lõppenud ning pooltel ei ole mingit soovi või kavatsust neid taastada.
Kohus leiab, et hagi tuleb rahuldada ning poolte abielu tuleb lugeda lõppenuks, st
abielu lahutada. Kuivõrd kohus leiab, et on võimalik rahuldada abielulahutuse nõue, ei
lahenda kohus hageja alternatiivset nõuet.

Menetluskulud

Vastavalt TsMS § 164 lg 1 kannab hagilises abieluasjas kumbki pool oma menetluskulud
ise. TsMS § 148 lg 1 kohaselt, asja läbivaatamise kulud tasub kohtu määratud ulatuses
ette menetlusosaline, kes esitas taotluse, millega kulud kaasnevad. Lähtudes eeltoodust
jätab kohus kohtuotsuse tõlkekulud hageja kanda ja muud poolte menetluskulud poolte
endi kanda. Tulenevalt TsMS § 177 lg 1 p 2 määrab kohus tõlkekulud kindlaks pärast
otsuse jõustumist eraldi määrusega.

/allkirjastatud digitaalselt/


Raivo Einula
kohtunik




                                                                                             4
