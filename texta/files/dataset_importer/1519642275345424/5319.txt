                           KOHTUMÄÄRUS
 Kohus                               Viru Maakohus

 Kohtunik                            Tiit Kullerkupp

 Määruse tegemise aeg ja koht        10.10.2016, Rakvere kohtumaja

 Väärteoasja number                  4-16-6372

 Väärteoasi                          Politsei- ja Piirivalveameti Ida prefektuuri avaldus Andrei
                                     Rumjantsevi rahatrahvi asendamiseks arestiga

 Menetlusosalised                    Avaldaja: Politsei- ja Piirivalveameti Ida prefektuur
                                     Võlgnik: Andrei Rumjantsev (ik 38105292268, elukoht xxxx)
RESOLUTSIOON

Jätta Politsei- ja Piirivalveameti Ida prefektuuri taotlus Andrei Rumjantsevi suhtes rahatrahvi
asendamiseks arestiga rahuldamata (täiteasi nr 042/2014/2857).

Kohtumääruse peale on õigus esitada määruskaebus määruse teinud kohtule 15 päeva jooksul alates
päevast, mil isik sai vaidlustatavast määrusest teada või pidi teada saama.

Kohtumäärus toimetada kätte menetlusosalistele ja saata teadmiseks kohtutäitur Natalja
Malahhovale.

Asjaolud ja kohtumääruse põhjendused

Politsei- ja Piirivalveameti Ida prefektuur esitas 30.08.2016 Viru Maakohtule avalduse Andrei
Rumjantsevile määratud rahatrahvi asendamiseks arestiga.

Politsei- ja Piirivalveameti Ida prefektuuri 19.07.2014 otsusega väärteoasjas nr 2330,14,004517
määrati Andrei Rumjantsevile LS § 239 lg 1 p 1 alusel karistuseks 25 trahviühikut summas 100 eurot.
Kuna Andrei Rumjantsev ei tasunud rahatrahvi õigeaegselt ja vabatahtlikult, alustas kohtutäitur
Natalja Malahhova 28.11.2014 tema suhtes antud väärteoasjas täitemenetluse. 08.08.2016 teavitas
kohtutäitur kohtuvälist menetlejat rahatrahvi täitmise võimatusest. Eeltoodust tulenevalt ning
juhindudes KarS § 72 lg-st 1 ja TMS § 201 lg-st 1, taotleb avaldaja asenduskaristuse kohaldamist
Andrei Rumjantsevi suhtes tasumata rahatrahvi 100 euro osas ja seda ilma kohtuvälise menetleja
osavõtuta.




                                                                                                   1
30.09.2016 teatas Politsei- ja Piirivalveameti Ida prefektuur, et väärteoasjas nr 2330,14,004517
Andrei Rumjantsevi suhtes on 15.09.2016 rahatrahv summas 100 eurot tasutud täies ulatuses.

Väärteomenetluse seadustiku (edaspidi VTMS) § 211 lg 1 kohaselt teeb maakohus sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud või
osastatud rahatrahvi maksmise tähtaega ei järgita, rahatrahvi täitmise tähtaega ei ole pikendatud ja
süüdlasel ei ole vara, millele sissenõuet pöörata.

VTMS § 211 lg 3 kohaselt, kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist rahatrahvi
tasunud, teeb maakohus määruse, milles jätab sissenõudja avalduse rahatrahvi asendamise kohta
arestiga või üldkasuliku tööga rahuldamata.

Eeltoodust tulenevalt ja juhindudes VTMS § 211 lg 3 jätab kohus Politsei- ja Piirivalveameti taotluse
rahatrahvi asendamiseks arestiga Andrei Rumjantsevi suhtes rahuldamata, kuna võlgnikule määratud
rahatrahv on enne asenduskaristuse määramist tasutud.


Kohtunik                             /digitaalselt allkirjastatud/                  Tiit Kullerkupp




                                                                                                   2
