                              KOHTUOTSUS
                              EESTI VABARIIGI NIMEL


Kohus                           Pärnu Maakohus
Kohtunik                        Ingrid Niinemägi
Otsuse tegemise aeg ja koht     19.aprillil 2016.a. Paide kohtumaja
Tsiviilasja number              2-15-101161

Tsiviilasi                      Seesam Insurance AS-i hagi Dmitri Kamardini ja Pedajas
                                Forest OÜ vastu võlgnevuse solidaarnõudes


Tsiviilhagi hind                2214.09 eurot

Menetlusosalised   ja   nende Hageja: Seesam Insurance AS, registrikood 10055752, asukoht
esindajad                     Sõpruse pst 155, 13417 Tallinn
                              Hageja lepinguline esindaja: Merle Kollo, e-post: xe
                              Kostja 1: Dmitri Kamardin, isikukood xxxxxxxxxxx, elukoht
                              xxxxxxxxx xxxx xxxx xxxx xxxx xxxx xxxxx xxxxxxx
                              Kostja 2: Pedajas Forest OÜ, registrikood 11042935, asukoht
                              Väike 14a-55 Võhma Viljandimaa
                              Kostja 2 lepinguline esindaja Madis Truber, e-post: x

Menetluse liik                  Kirjalik menetlus

RESOLUTSIOON
1. Rahuldada hagi osaliselt.
2. Välja mõista Dmitri Kamardinilt Seesam Insurance AS kasuks 2214.09 (kaks tuhat kakssada
neliteist eurot ja 09 senti) eurot.
3. Jätta rahuldamata Seesam Insurance AS hagi Pedajas Forest OÜ vastu 2214.09 euro
solidaarses nõudes.

MENETLUSKULUD
1. Hageja menetluskulud kannab kostja 1 ja kostja 2 menetluskulud hageja.
2. Hageja põhjendatud menetluskulu on hagihinnalt tasutud riigilõiv 250 eurot.
3. Kostja 2 põhjendatud menetluskulu on õigusabikulu 360 eurot.
4. Välja mõista Dmitri Kamardinilt Seesam Insurance AS kasuks 250 (kakssada viiskümmend)
eurot hageja poolt tasutud riigilõivu hüvitamiseks.
5. Välja mõista Seesam Insurance AS-lt Pedajas Forest OÜ kasuks 360 (kolmsada kuuskümmend)
eurot kostja 2 poolt tasutud õigusabikulu hüvitamiseks.


                                                                                  1
                                                                                    2-15-101161


6. Selgitada, et tsiviilkohtumenetluse seadustiku (TsMS) § 177 lg 2 kohaselt tuleb kostja 2
menetluskuludelt tasuda viivist võlaõigusseaduse § 113 lõikes 1 ettenähtud määras alates otsuse
jõustumisest kuni otsuse täitmiseni, s.t. menetluskulude tasumiseni.

EDASIKAEBAMISE KORD
Kohtuotsust võib vaidlustada apellatsiooni korras, esitades apellatsioonkaebuse Tallinna
Ringkonnakohtule 30 päeva jooksul alates kohtuotsuse apellandile kättetoimetamisest, kuid mitte
hiljem kui viie kuu möödumisel esimese astme kohtu otsuse avalikult teatavakstegemisest. Kui
apellant ei taotle kaebuse lahendamist istungil, võib ringkonnakohus lahendada apellatsiooni
kirjalikus menetluses.
Kohus selgitab, et menetlusabi taotlemise korral peab menetlusabi taotleja seaduses sätestatud tähtaja
järgimiseks tegema tähtaja kestel ka menetlustoimingu, mille tegemiseks ta menetlusabi taotleb,
eelkõige esitama kaebuse. Kaebuse põhjendamiseks või riigilõivu tasumiseks või kaebuses esineva
sellise puuduse kõrvaldamiseks, mis on seotud menetlusabi taotlemisega, annab kohus sellisel juhul
mõistliku tähtaja pärast menetlusabi andmise taotluse lahendamist, kui nimetatud taotlus ei olnud
esitatud põhjendamatult või tähtaja pikendamise eesmärgil. See ei välista menetlustähtaja
ennistamist.

Hageja nõue
Hagiavalduses esitatud asjaolude kohaselt toimus 18.01.2012 xxxxxxxxx xxxxxxxx xxxxxxxxx
xxxxx tänaval maja nr xx juures liiklusõnnetus, kus Pedajas Forest OÜ-le kuuluv ning alkoholijoobes
ja vastava kategooriata mootorsõiduki juhtimise õiguseta Dmitri Kamardini poolt juhitud sõiduk
xxxx xxxxxxx, reg nr xxx xxx, sõitis otsa VK kuuluvale sõidukile xxxxxx xxxxxxxx, reg nr xxxxxx.
Vastavalt Pärnu Maakohtu Paide kohtumaja 20.01.2012 otsusele väärteoasjas nr 4-12-262 juhtis
Dmitri Kamardin xxxxxxxxx xxxxxxxxx xxxxxxxxx xxxxx tänaval maja nr xx juures sõidukiga xxxx
xxxxxxxx, reg nr xxx xxx, omamata vastava kategooria mootorsõiduki juhtimise õigust ning kes on
varem mootorsõiduki juhtimiselt kõrvaldatud. Dmitri Kamardin juhtis sõidukit seisundis, mil
alkoholisisaldus juhi väljahingatavas õhus oli 0,59 mg/l, juhtis sõidukit veendumata enne
tagurdamise algust selle ohutuses, tagurdades otsa mootorsõidukile xxxxxxx xxxxxxx, reg nr
xxxxxx.
Seega tunnistati Dmitri Kamardin süüdi 18.01.2012 toimepandud väärteo eest liiklusseaduse (LS) §
201 lg 2, § 224 lg 2 ja § 223 lg 1 järgi.
Kuivõrd kostja 1 tsiviilvastutus seoses liikluskahju tekitamisega oli liiklusõnnetuse toimumise ajal
kindlustatud hageja juures, mida tõendab kindlustusleping nr J124752610, hüvitas hageja vastavalt
liikluskindlustuse seaduse (LKindlS) § 44 lg-le 1 sõiduki xxxxxx xxxxxxx, reg nr xxxxxx,
liikluskahjus saadud vigastuste remondikulutused summas 2 084.09 eurot. Põhjendatud käsitluse
kulu oli 130 eurot.
10.06.2012 esitas hageja kostjale 1 tagasinõude summa 2 214.09 euro tasumiseks (tl 40).
22.11.2013 ja 16.11.2014 esitas hageja kostjale 1 korduvad tagasinõuded summa 2 214.09 euro
tasumiseks (tl 41-42), kuid kostja 1 ei ole nõutud summat siiani hagejale tasunud ega esitanud ka
omapoolset seiskohta mittetasumise osas.
LKindlS § 48 lg 2 p-de 2 ja 4 on hagejal õigus esitada tagasinõue kostja 1 kui sõiduki valdaja vastu.
LKindlS § 48 lg 3 järgi nõutakse tagasinõudega sisse ka juhtumi käsitluse põhjendatud kulu.
LKindlS § 48 lg 2 p 4 järgi on hagejal õigus esitada tagasinõue ka kahju tekitanud sõiduki omaniku
vastu. Vastavalt autoregistrikeskuse andmete oli liiklusõnnetuse toimumise hetkel sõiduki xxxx
xxxxxxxx, reg nr xxx xxx, omanik kostja 2, mille kohaselt on hagejal õigus esitada tagasinõue kahju
tekitanud sõiduki omaniku vastu.
Eeltoodu alusel ja tuginedes võlaõigusseaduse (VÕS) § 137 lg-le 1 ja § 65 lg-le 1 vastutavad
mõlemad kostjad hageja ees solidaarselt ning hageja nõuab kostjatelt solidaarselt 2214.09 eurot.


                                                                                              2
                                                                                     2-15-101161




Kostja 1 vastuväited
Kostja 1 ei ole vastuväiteid hagile esitanud.

Kostja 2 vastuväited
Kostja 2 leiab, et hagi on kostja 2 vastu põhjendamatu ja tuleb jätta rahuldamata.
Hageja on hagi põhjendanud LKindlS § 48 lg 2 p 4 alusel, kuid jätab analüüsimata aluseks võetud
seadussätte sisu. Antud olukorras ei ole sõidukit juhtinud selle omanik ega omaniku poolt volitatud
isik. Seega peab hageja tõendama, et kostja 2 andis sõiduki juhtimise üle vastava kategooria sõiduki
juhtimise õigust mitteomavale isikule ehk kostjale 1. Hagiavalduses ei ole seda aspekti käsitletud.
Olukorras, kus sõidukit ei juhtinud omanik või omaniku poolt volitatud isik, tuleb hagejal tõendada,
et omanik andis juhtimisõiguse üle, andis üle sõiduki võtmed. Midagi sellist hageja tõendanud ei ole.
Kostja 2 selgitab ka, et kostja 2 oli auto parkinud kostja 1 elukoha lähedal samas külas olevale
parkimisplatsile. Kostja 2 ei ole kostjaga 1 kohtunud ega sõidukijuhtimise õigust üle andnud. Kostja
2 esitab oma väidete tõendamiseks kostja 1 poolt 31.10.2015 allkirjastatud kirjaliku kinnituse, mille
kohaselt kostja 1 võttis sõiduki võtmed omavoliliselt ilma kostja 2 loata ja teadmiseta ning põhjustas
liiklusõnnetuse.

Kohtu seisukoht ja põhjendused
1. Käesolevas tsiviilasjas ei ole vaidlust selles, et Dmitri Kamardin põhjustas 18.01.2012
xxxxxxxxxx xxxxxxxxxx xxxxxxxxx xxxxx tänaval maja nr xx juures liiklusõnnetuse Pedajas Forest
OÜ-le kuuluva sõidukiga xxxx xxxxxx, reg nr xxx xxx, olles alkoholijoobes ja vastava kategooriata
mootorsõiduki juhtimise õiguseta. Dmitri Kamardini poolt toimepandud väärtegu kinnitab Pärnu
Maakohtu 20.01.2012 otsus väärteoasjas nr 4-12-262, millega Dmitri Kamardin mõisteti süüdi
liiklusseaduse (LS) § 201 lg 2, § 224 lg 2 ja § 223 lg 1 järgi (tl 38).
Ka ei ole vaidlust selles, et Dmitri Kamardini tegevuse tulemusena tekkis kahju. Kuivõrd kostja 1
tsiviilvastutus seoses liikluskahju tekitamisega oli liiklusõnnetuse toimumise ajal kindlustatud hageja
juures, mida tõendab kindlustusleping nr J124752610 (tl 39), on hageja hüvitanud vastavalt
liikluskindlustuse seaduse (LKindlS) § 44 lg-le 1 sõiduki xxxxxx xxxxxxx, reg nr xxxxxx,
liikluskahjus saadud vigastuste remondikulutused summas 2 084.09 eurot (tl 43-44). LKindlS § 48
lg 3 järgi nõutakse tagasinõudega sisse ka juhtumi käsitluse põhjendatud kulu, milleks on 130 eurot.
Kahju ja juhtumi käsitluse kulude suurust vaidlustatud ei ole.

2. Liiklusõnnetuse ajal kehtinud LKindlS § 48 lg 2 p 2 järgi on kindlustusandjal õigus esitada
tagasinõue kahju tekitanud sõiduki valdaja vastu, kes juhtis sõidukit, olles alkoholi, narkootilise või
psühhotroopse aine mõju all.
LKindlS § 48 lg 2 p 4 järgi on kindlustusandjal õigus esitada tagasinõue kahju tekitanud sõiduki
valdaja või omaniku vastu, kui sõidukit juhtinud isik ei omanud vastava kategooria sõiduki juhtimise
õigust või sõidukijuhtimise õigus oli peatatud või sõiduki juhtimine oli üle antud vastava kategooria
sõiduki juhtimisõiguseta isikule.
Kuivõrd tõendatud on, kostja 1 mõisteti süüdi alkoholi joobes ja ilma juhtimisõiguseta juhtimises
ning varalise kahjuga liiklusõnnetuse põhjustamises LS 201 lg 2, § 224 lg 2 ja § 223 lg 1 järgi, on
kostja 1 vastu esitatud nõue põhjendatud ja kuulub rahuldamisele.

3. Tõendatud on, et sõiduki omanik ei olnud sõiduki juhiks, seega saab kostja 2 kui sõiduki omaniku
(tl 45) vastu esitada tagasinõude vaid juhul, kui sõiduki omanik andis sõiduki juhtimise üle vastava
kategooria sõiduki juhtimise õiguseta isikule. Kostja 2 kui sõiduki omanik on vaidlustanud tema
vastu esitatud nõude leides, et antud olukorras ei ole sõidukit juhtinud sõiduki omanik ega omaniku
volitatud isik ja väidab, et kostja 1 on võtnud sõiduki võtmed omavoliliselt ilma kostja 2 loata.
Riigikohtu lahendist nr 3-2-1-77-05 (p 14) tulenevalt tuleb nõude rahuldamiseks kostja 2 vastu

                                                                                               3
                                                                                      2-15-101161


tuvastada, et viimane on kostjale 1 andnud sõiduki juhtimise üle. Hageja ei ole paraku tõendeid selle
kohta, et sõiduki juhtimine oli üle antud kostjale 1, esitanud. Hageja on ka ise möönnud, et seda on
hagejal raske tõendada ning esitanud algselt maksekäsu kiirmenetluses nõude üksnes kostja 1 vastu.
Tõendiks tsiviilasjas saab olla tunnistaja ütlus või poole vande all antud ütlus, mistõttu ei saa Dmitri
Kamardini kinnituskirja lugeda lubatavaks tõendiks TsMS § 229 mõttes. Samas leiab kohus, et
ainuüksi kostja 2 avalduse puudumist sõiduki omavolilise kasutamise või hõivamise kohta, mille
puudumist kinnitab politsei vastus päringule (tl 96), ei saa lugeda piisavaks tõendamaks, et kostja 2
andis talle kuuluva sõiduki juhtimise üle kostjale 1.

4. Hageja on viidanud LS § 72 lg-le 1, mille kohaselt peavad sõiduki omanik ja valdaja tagama
sõiduki õige kasutamise ja nõuetekohase hoidmise, kuid see ei tähenda automaatselt sõiduki omaniku
vastutust kahju tekitamise eest ja seda vaatamata asjaolule, et kostja 1 ei olnud hagejale kättesaadav.
LS § 72 lg 2 sätestab, et juhul, kui mootorsõiduki omanik annab mootorsõiduki kasutada teisele
isikule, peab ta mootorsõiduki juhtimise ajal ja teise isiku poolt mootorsõiduki kasutamise
lõppemisest arvates kuue kuu jooksul säilitama ning liiklusjärelevalve teostaja või kohtu nõudmisel
esitama muuhulgas andmed mootorsõidukit kasutanud isiku kohta. Puuduvad tõendid, et kostja 1 ja
kostja 2 vahel esineks vähimgi side. Kostja 2 kinnitab, et kostja 1 ei ole kostja 2 töötaja ega
juriidilisest isikust sõidukiomanikuga seotud ning kostjale 1 ei ole sõiduki juhtimise õigust üle antud,
vaid ta on selle võtnud omavoliliselt.

5. Eeltoodust lähtudes leiab kohus, et hagi on põhjendatud ja kuulub rahuldamisele, kuid kahju ja
kulud tuleb välja mõista kostjalt 1. Hagi tuleb jätta rahuldamata kostja 2 kui solidaarvõlgniku vastu.
Kostja 1 ei ole tema vastu esitatud nõudele vastuväiteid esitanud, võttes seega hageja faktilised väited
õigeks ega esitanud vastuväiteid kostja 2 seisukohtadele.

Menetluskulud
TsMS § 162 lg 1 alusel kannab hagimenetluse kulud pool, kelle kahjuks otsus tehti. Kuna hagi
rahuldati üksnes kostja 1 vastu, kannab viimane hageja menetluskulu. Kostja 2 vastu esitatud nõue
jäi rahuldamata ning kostja 2 menetluskulud kannab hageja.
TsMS § 174 lg-te 1 ja 2 ja § 177 lg 1 p 1 kohaselt määrab kohus kindlaks menetluskulud.
Hageja menetluskuluks käesolevas tsiviilasjas on hagi esitamisel tasutud riigilõiv 250 eurot. Vajadus
riigilõivu tasumiseks tuleneb seadusest, st on vajalik ja põhjendatud.
Kostja 1 ei ole menetluskulude hüvitamist taotlenud.
Kostja 2 menetluskuluks on lepingulise esindaja kulu 4,8 tunni eest 360 eurot. Kohus leiab, et kostja
2 menetluskulude nimekirjas toodud toimingud on märgitud ulatuses põhjendatud ja vajalikud.
Kulude koosseis on kooskõlas tsiviilasja materjalidega ja nendest ei nähtu, et õigusabi osutaja oleks
kulutanud aega põhjendamatult. Samuti vastab õigusabi tunnihind asja keerukusele ega ole vastuolus
Riigikohtu poolt aktsepteeritud põhjendatud ja mõistlike tunnihindadega. Kostja 2 menetluskulude
osas ei ole vastuväiteid esitanud teised menetlusosalised. Kostja 2 vajaliku ja põhjendatud
menetluskulu peab kandma hageja.


/allkirjastatud digitaalselt/

Ingrid Niinemägi
Kohtunik




                                                                                                4
2-15-101161




          5
