                              KOHTUMÄÄRUS
Kohus                              Viru Maakohus

Määruse tegemise aeg ja koht       05.05.2016, Rakvere kohtumajas, kirjalik menetlus

Kohtuasja number                   4-15-9908
Kohtunik                           Kristel Vedro
Kohtuasja nimetus                  Politsei- ja Piirivalveameti taotlus üldkasuliku töö
                                   tähtaja kulgemise peatamiseks ja uue üldkasuliku töö
                                   täitmise tähtaja määramiseks
Süüdlane                           SERGEI GATS (i.k. 38310275219; elukoht: xxxx)

                                   VTMS § 2103, 193, KarS § 69 lg 3
Kohaldatud õigusnormid

RESOLUTSIOON

Politsei- ja Piirivalveameti taotlus rahuldada ning peatada Sergei Gats’ile Viru Maakohtu
09.03.2016 määrusega asenduskaristusena kohaldatud üldkasuliku töö tegemise tähtaja
kulgemine alates 05.04.2016 kuni isiku tervenemiseni ja määrata uueks üldkasuliku töö
täitmise tähtajaks 25.03.2017.

Edasikaebamise kord

Kohtumenetluse pool võib esitada määruskaebuse 15 päeva jooksul alates päevast, millal
ta sai vaidlustatavast kohtumäärusest teada või pidi teada saama.

Asjaolud

Politsei- ja Piirivalveameti Ida prefektuuri korrakaitsebüroo 29.05.2012 otsusega väärteoasjas
nr: 2590,12,002800 karistati Sergei Gatsi liiklusseaduse § 239 lg 1 p 2 alusel rahatrahviga 34
trahviühiku ulatuses, s.o summas 136 eurot.

Viru Maakohtu 09.03.2016 määrusega väärteoasjas nr 4-15-9908 asendati Politsei- ja
Piirivalveameti Ida prefektuuri korrakaitsebüroo 29.05.2012 otsusega väärteoasjas nr:
2590,12,002800 LS § 239 lg 1 p 2 alusel Sergei Gatsile määratud rahatrahv 34 trahviühiku
ulatuses, s.o summas 136 eurot, 3 päevase arestiga. KarS § 69 lg 1 ja 3 alusel asendati Sergei
Gatsile mõistetud arest 5 tunni üldkasuliku tööga, mille tegemise tähtajaks määras kohus 1 kuu.
Kohtumäärus jõustus 25.03.2016, seega üldkasuliku töö tegemise tähtajaks oli 25.04.2016.


                                               1
29.04.2016 esitas Politsei- ja Piirivalveamet kohtule taotluse Sergei Gatsile asenduskaristuseks
määratud üldkasuliku töö tähtaja kulgemise peatamiseks ja uue üldkasuliku töö täitmise tähtaja
määramiseks.

Taotluse kohaselt teatas süüdlase ema 05.04.2016 Ida prefektuuri ÜKT koordineerijale, et tema
poeg Sergei Gats sai plahvatuses viga ning viibib raskes terviseseisundis Tallinna haiglas, kuid
ei osanud öelda, millises haiglas tema poeg viibib. 22.04.2016 tegi ÜKT koordineerija
järelepärimise xxxx. ÜKT koordineerija palus esitada toimiku juurde vastuse, kas Sergei Gats
viibib xxxx statsionaaris ning palus täpsustada, mis ajast ja mis ajani Sergei Gats viibib ravil
haiglas. Samuti palus ÜKT koordineerija teatada, kas Sergei Gatsi tervislik seisund võimaldab
tal teha füüsilist tööd. 28.04.2016 vastas kirurgiakliiniku juhataja L K ÜKT koordineerija
järelepärimisele. Vastuse kohaselt viibib Sergei Gats xxxx alates 05.04.2016 ning käesoleval
ajal patsiendi tervislik seisund ei võimalda teha füüsilist tööd. Samuti teatas Leonhard Kukk, et
kuna patsient saabus haiglasse üliraskes seisundis on väga raske hinnata, mis ajahetkel patsient
suudaks füüsilist tööd teha.

Lähtudes eeltoodust ja juhindudes VTMS § 2103 lg 2 teeb Politsei- ja Piirivalveamet kohtule
ettepaneku peatada Sergei Gatsile Viru Maakohtu 09.03.2016 määrusega kohaldatud
üldkasuliku töö tegemise tähtaja kulgemine alates 05.04.2016 ning määrata uus üldkasuliku töö
täitmise tähtaeg, kuna süüdlane ei saa talle määratud üldkasulikku tööd teha põhjusel, et ta
viibib haiglas raskes terviseseisundis.

Kohtumääruse põhjendused

Kohus, tutvunud Politsei- ja Piirivalveameti taotluse ning sellele lisatud dokumentidega leiab,
et taotlus on põhjendatud ja kuulub rahuldamisele.

VTMS § 2103 lg 2 kohaselt kui süüdlane ei saa talle mõistetud või määratud üldkasulikku tööd
teha haiguse või perekondliku olukorra tõttu või seetõttu, et ta täidab ajateenistuskohustust või
osaleb õppekogunemisel, esitab Politsei- ja Piirivalveamet kohtule taotluse üldkasuliku töö
tähtaja kulgemise peatamiseks. Taotlus peab sisaldama andmeid peatamise aluste ning
ettepanekut peatamise aja kohta. Tähtaja kulgemise peatamisel ning uue tähtaja määramisel
tuleb kohtul arvestada vastava süüteo eest ettenähtud üldkasuliku töö tähtaja üldist piirangut.

KarS § 69 lg 3 kohaselt üldkasuliku töö mõistmisel määrab kohus selle tegemise tähtaja, mis ei
või ületada kuritegude puhul kahtekümmend nelja kuud ning väärtegude puhul kahtteist kuud.

Tulenevalt eeltoodust peatab kohus Sergei Gatsile Viru Maakohtu 09.03.2016 määrusega
asenduskaristusena määratud üldkasuliku töö tegemise tähtaja kulgemise alates 05.04.2016
kuni isiku tervenemiseni. Tulenevalt VTMS § 2103 lg 2 ja KarS § 69 lg 3 ei või kohtu määratav
üldkasuliku töö tegemise tähtaeg ületada kahtteist kuud. Seega määrab kohus uueks üldkasuliku
töö täitmise tähtajaks 12 kuud alates Viru Maakohtu 09.03.2016 määruse jõustumisest.
Kohtumäärus jõustus 25.03.2016. Seega tuleb Sergei Gatsil sooritada üldkasuliku töö tunnid
hiljemalt 25.03.2017.

/allkirjastatud digitaalselt/

Kristel Vedro
kohtunik


                                               2
