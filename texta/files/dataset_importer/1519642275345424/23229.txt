                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number               2-15-117109
Otsuse tegemise aeg ja koht    18. veebruar 2016.a, Jõhvi
Kohus                          Viru Maakohus
Kohtunik                       Piret Raik
Kohtuasi                       Kiviõli Kinnisvarahoolduse OÜ hagi L Di vastu euro
                               võlgnevuse ja viivise nõudes
Kohtuistungi toimumise aeg     Kirjalik menetlus
Hagihind                       217, 50 eurot


Menetlusosalised               Hageja:             Kiviõli Kinnisvarahoolduse OÜ ( RK
                                                   xxx)
                               Hageja esindaja:    Marie Tsine, Condor Inkasso OÜ
                                                   (volikirja     alusel,    e-post:
                                                   marie@gondorinkasso.ee )
                               Kostja:             L D (IK xxx, elukoht: xxx)
RESOLUTSIOON

1. Hagi rahuldada tagaseljaotsusega.

2. Välja mõista L Dilt hageja Kiviõli Kinnisvarahoolduse OÜ kasuks koguvõlgnevus
204 (kakssada neli) eurot 43 senti.

3. Välja mõista L Dilt Kiviõli Kinnisvarahoolduse OÜ kasuks viivis põhinõudelt (162,75
eurot) alates hagiavalduse esitamisest 12.08.2015 kuni põhinõude täitmiseni VÕS § 113
lg 1 teises lauses sätestatud määras.

4. Menetluskulud jätta kostja L Di kanda.

4.1. Välja mõista L Dilt hageja Kiviõli Kinnisvarahoolduse OÜ kasuks menetluskulud
summas 351 (kolmsada viiskümmend üks) eurot.

4.2. Välja mõista kostja L Dilt hageja Kiviõli Kinnisvarahoolduse OÜ kasuks viivis
menetluskuludelt (351 eurot) alates kohtulahendi jõustumisest kuni täitmiseni VÕS §
113 lg 1 sätestatud määras.


                                                                                         1
5. Väljamõistetud summad tasuda Condor Inkasso OÜ arveldusarvele nr
EE393300332098010000 Danske Bank, selgitusena märkida võlgniku nimi, isikukood ja
tsiviilasja nr 2-15-117109.

6. Tagaseljaotsus kuulub viivitamatult täitmisele.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi tagatiste kontole nr EE571010220229377229 AS-is SEB Pank
või kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1.      Kiviõli Kinnisvarahoolduse OÜ esitas hagi L Di vastu võlgnevuse ja viiviste nõudes ja
menetluskulude hüvitamiseks.
Hagiavalduse kohaselt on korteriomandi asukohaga xxx omanikuks Kiviõli linn. Kiviõli
Kinnisvarahoolduse OÜ sõlmis kostjaga üürilepingu eluruumi (xxx elamus) kasutamiseks.
Kuna korteriühistut võla tekkimise ajal ei olnud moodustatud, haldas korterelamut hageja.
Hageja esitas majandamiskulude arveid perioodil 31.05.2011 – 31.08.2012 kokku summas
192,98 eurot, millest on tasutud 30,23 eurot.
Hagiavalduse esitamise ajaks on kostja põhivõlgnevus 162,75 eurot ja viivis 41,68 eurot.
Hageja palub kostjalt välja mõista koguvõlgnevuse 204,43 eurot ja menetluskulud summas
351 eurot (riigilõiv 75 eurot, õigusabikulu 240 eurot ja kohtutäituri tasu menetlusdokumendi
kättettoimetamise eest 36 eurot).

2. Hagiavalduse kohaselt on kostja elukohaks „Aasa tn 16-59, Kiviõli



Kostjat hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada. Hagiamaterjalid toimetati kostjale isiklikult kätte


                                                                                                2
28.01.2016.a. Vastavalt TsMS § 323 lg 2, loetakse hagimaterjalid kostjale kättetoimetatuks.
Kostja kohtu määratud tähtajaks ei vastanud ega esitanud vastuväiteid.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa võib välja
jätta või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.


Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja Rimma
Miltop.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse.
Hageja menetluskulud on riigilõiv maksekäsu kiirmenetluse avalduselt 45 eurot, hagi
esitamiselt 30 eurot ja õigusabikulud 240 eurot, ning kohtutäituri tasu menetlusdokumendi
kättettoimetamise eest 36 eurot, kokku 351 eurot.
Kohus mõistab kostjalt hageja kasuks menetluskulude katteks 351 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.




TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda


                                                                                                     3
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


/allkirjastatud digitaalselt/

Piret Raik
Kohtunik




                                                                                             4
