                                                                                        4-16-4989




                              KOHTUOTSUS
                                  EESTI VABARIIGI NIMEL

Kohus                              Pärnu Maakohus

Otsuse tegemise aeg ja koht        15. juuli 2016. a Haapsalu kohtumaja, kirjalik menetlus

Väärteoasja number                 4-16-4989

Kohtunik                           Piia Jaaksoo

Väärteoasi                         Romet Põhako kaebus PPA Lääne Prefektuuri Haapsalu
                                   politseijaoskonna     12.06.2016    kiirmenetluse      otsusele
                                   väärteoasjas nr 2570,16,000672, mille kohaselt karistati Romet
                                   Põhako`t Liiklusseaduse § 201 lg 1 järgi rahatrahviga 50
                                   trahviühikut s.o 200 eurot
Menetlusosalised                   Kaebuse esitaja Romet Põhako, isikukood *, elukoht *, telefon
                                   *, e-post: *
                                   Kohtuväline      menetleja     PPA      Lääne     Prefektuuri
                                   Korrakaitsebüroo Haapsalu politseijaoskond, asukoht Lossiplats
                                   4 Haapsalu 90502, e-mail: haapsalu-pj@politsei.ee

RESOLUTSIOON
1. Rahuldada Romet Põhako kaebus PPA Lääne Prefektuuri Haapsalu politseijaoskonna 12.06.2016
kiirmenetluse otsusele väärteoasjas nr 2570,16,000672 osaliselt – teha uus otsus karistuse täitmise
osas:
1.1. KarS § 66 lg 2, 3 alusel määrata rahatrahvi 200 eurot tasumine ositi igakuiste maksetena 10
kuu jooksul, tasudes igakuiselt osamakse iga kuu 10. kuupäevaks. Esimene osamakse tasuda
otsuse jõustumisele järgneva kuu 10.kuupäevaks, järgnevad 9 osamakset järgnevate kuude
10.kuupäevaks. Osamakse suurus 20 eurot.
2. Rahatrahv tuleb tasuda Rahandusministeeriumi arvele EE891010220034796011 SEB, arvele
EE932200221023778606 Swedbank, arvele EE403300333416110002 Danske pank või arvele
EE701700017001577198 Nordea pank, märkides viitenumbri 10220152198562. VTMS § 204 lg 2
alusel loetakse rahatrahv nõuetekohaselt täidetuks, kui Romet Põhako järgib osastatud rahatrahvi
tasumise tähtaegu, vastasel korral saadab vastavalt VTMS §-le 202 lahendit täitmisele pöörav asutus
kümne päeva jooksul kohtutäiturile lahendi koopia, millele on tehtud märge jõustumise kohta.
4. Edastada kohtuotsus R.Põhako`le ja kohtuvälisele menetlejale.




                                                                                                 1
                                                                                               4-16-4989


 Edasikaebamise kord
 Kohtuotsuse peale võib edasi kaevata Riigikohtule menetlusaluse isiku advokaadist kaitsja,
 kohtuväline menetleja või tema advokaadist esindaja, esitades kassatsiooni 30 päeva jooksul
 kirjalikult Riigikohtule alates kohtuotsuse kättesaamisest.

Kaevatav otsus
PPA Lääne Prefektuuri Haapsalu politseijaoskonna 12.06.2016 kiirmenetluse otsusega väärteoasjas nr
2570,16,000672 karistati Romet Põhako`t järgmise rikkumise eest – juhtis 12.06.2016. a kell 13.25
Lääne maakonnas Hanila vallas Tammi teel mootorsõidukit Audi A6 reg nr *, omamata vastava
kategooria mootorsõiduki juhtimise õigust.
Rikkus LS § 90 lg 1 p 1.
Väärteo kvalifikatsioon LS § 201 lg 1.
Romet Põhako`t karistati LS § 201 lg 1 alusel rahatrahviga 50 trahviühikut s.o 200 eurot.
Kaebus
R.Põhako esitas kohtule kaebuse /tl 6-8/, milles ei vaidlusta toime pandud rikkumist. Leiab, et talle
rikkumise eest määratud rahatrahv on liiga suur. Ei tööta. Kuna näib *koolis, on rahalised võimalused
väga piiratud. On esimese rikkumisega tegu, mis ei ole kirjutatud kergendavate asjaolude lahtrisse.
Trahv on liiga suur ka sellepärast, et on faktiliselt läbinud autokooli ja sooritanud seal edukalt eksami.
Piisav karistus on, et aasta aega ei saa maanteeameti eksamit sooritada. Kahetseb endiselt oma tegu.
Teda manipuleeriti politseiniku poolt, et ta nõustuks kiirmenetlusega. Kui ta kinni peeti ja selgus, et
pole juhtimisõigust, paluti istuda politseiauto tagaistmele, mida tegi. Anti kätte kiirmenetluspaber,
mida asus täitma. Menetleja käitus vääralt, kuna ei selgitanud, et tal on õigus ka üldmenetlusele.
Tunnistab, et kuigi talle näidati paberit, milles olid kirjas õigused ja kohustused, ei suutnud seda
lugeda, sest oli šokiseisundis.
R.Põhako taotleb, et rahatrahvi suurust vähendatakse ja vastavalt sellele koostatakse maksmiseks
pikaajaline graafik.
Kohtuvälise menetleja seisukoht kaebuse osas
Kohtuväline menetleja leidis /VTT tl 1/, et otsuse tegemisel on arvestatud kõiki menetlusse puutuvaid
asjaolusid ja kogutud tõendeid. Arvestatud on isiku kahetsusega, süü tunnistamisega, asjaoluga, et
puuduvad varasemad rikkumised. Isik on teo toime pannud tahtlikult. LS § 201 lg 1 näeb karistusena
ette rahatrahvi kuni 200 trahviühikut (800 eurot) või aresti. Määratud trahv on trahvimäära esimeses
veerandis.
Menetlejal on õigus valida menetlusliiki ja isikul on õigus sellega nõustuda või mitte. Antud juhul on
isik allkirjastanud nii nõusoleku kiirmenetluseks kui õiguste ja kohustustega tutvumise. Vaatamata
autokooli eksami edukale sooritamisele, pani isik toime liiklusrikkumise, millega isik on üheselt
mõista andnud, et ta ei ole suuteline täitma liiklusseaduse nõudeid.
Kohtuväline menetleja leiab, et rikkumine on tõendamist leidnud ja jääb väärteoasjas nr
2570,16,000672 tehtud otsuse juurde ning peab põhjendatuks määratud karistust, mis on 200 eurot.
Otsus väärteoasjas tuleneb seadusest ja vastab rikkumise raskusele ning tühistamiseks ei ole põhjust.
Kohtuväline menetleja ei ole vastu rahatrahvi täitmisele pööramise ajatamisega.
KOHTU SEISUKOHT
Vastavalt väärteomenetluse seadustiku (edaspidi VTMS) § 120 lg 1 võib maakohtunik kohtuistungit
korraldamata lahendada kaebuse kirjalikus menetluses ja teha lahendi VTMS § 132 sätteid järgides,
kui kohus on saatnud kaebuse koopia kohtumenetluse teisele poolele ning selgitanud tema seisukoha
kaebuse suhtes ning kohtumenetluse pooled on kaebuses või selle vastuses teatanud, et nad ei soovi
kohtuistungist osa võtta. Kohus leiab, et kaebuse saab lahendada kirjalikus menetluses.
VTMS § 123 lg 2 kohaselt arutab maakohus väärteoasja täies ulatuses, sõltumata esitatud kaebuse
piiridest, kontrollides kohtuvälise menetleja otsuse tegemise aluseks olnud faktilisi ja õiguslikke


                                                                                                         2
                                                                                               4-16-4989

asjaolusid. VTMS § 87 sätestab väärteo arutamise piirid, mille kohaselt kohus arutab väärteoasja
ainult menetlusaluse isiku suhtes ja väärteoprotokollis sätestatud ulatuses.
Kiirmenetluses väärteoprotokolli ei koostata ja rikkumise kirjeldus sisaldub kiirmenetluse otsuses.
KarS § 2 lg 2 kohaselt karistatakse teo eest, kui see vastab süüteokoosseisule, on õigusvastane ja isik
on selle toimepanemises süüdi.
Kohus uurib, kas Romet Põhako on toime pannud teo, mille eest kohtuväline menetleja teda
karistas.
R.Põhako on tunnistanud /VTT tl 3/, et sõitis ilma lubadeta vaatama merevaadet. Ja kahetseb, et sõitis
nii kaugele kodust ilma lubadeta.
Tunnistaja K.L ütlustest /VTT tl 5/ tuleneb, et 12.06 teostasid liiklusjärelevalvet Lääne maakonnas
Hanila vallas Tammi teel, vastu sõitis sõiduauto Audi reg.nr *, mida otsustasid kontrollida, peatasid
sõiduki. Juhiks osutus Romet Põhako, kellel puudub juhtimisõigus.
VTT tl 4 on sõiduki juhtimiselt kõrvaldamise otsus, millelt nähtub, et R.Põhako kõrvaldati
12.06.2016 sõiduki juhtimiselt alates kell 13.25, kuna tal puudub vastava kategooria mootorsõiduki
juhtimisõigus. Juhtimiselt kõrvaldamise otsus kehtib kuni vastava kategooria mootorsõiduki juhtimise
õiguse omandamiseni. Otsuse on R.Põhako isiklikult allkirjastanud ja samas kinnitanud, et on
nimetatud otsuse kätte saanud.
VTT tl 6 kohaselt nähtub ARK andmebaasist, et R.Põhako`le ei ole dokumente väljastatud.
Eelkirjeldatud tõenditega on tõendamist leidnud, et R.Põhako juhtis 12.06 mootorsõidukit, kuigi tal
ei olnud vastava kategooria mootorsõiduki juhtimise õigust.
 R.Põhako rikkus oma tegevusega LS § 90 lg 1 p 1, mis sätestab, et mootorsõidukit ei tohi juhtida isik,
kellel ei ole vastava kategooria mootorsõiduki juhtimisõigust.
Kohus leiab, et R.Põhako poolt toime pandud tegu täidab LS § 201 lg 1 sätestatud väärteokoosseisu,
mis näeb ette mootorsõiduki juhtimise vastava kategooria mootorsõiduki juhtimisõiguseta.
Seega on kohtuväline menetleja väärteo õieti kvalifitseerinud.
Kohus leiab, et R.Põhako pani talle süüks arvatud väärteo toime otsese tahtlusega. R.Põhako teadis,
et temal puudus juhtimisõigus, kuid sellest hoolimata asus ta mootorsõidukit juhtima.
Teo õigusvastasust välistavaid asjaolusid kohtule esitatud ei ole.
KarS § 32 lg 1 sätestab, et isikut saab õigusvastase teo eest karistada üksnes siis, kui ta on selle
toimepanemises süüdi. Isik on teo toimepanemises süüdi, kui ta on süüvõimeline ja puudub KarS 2.
peatüki 3. jaos sätestatud süüd välistav asjaolu. Süüd välistavaid asjaolusid ei ole kohtule esitatud ja
kohus leiab, et Romet Põhako on talle süüks arvatud LS § 201 lg 1 järgi kvalifitseeritava väärteo
toimepanemises süüdi, sest vastavalt KarS § 33 on isik süüvõimeline, kui ta on teo toimepanemise
ajal süüdiv ja vähemalt 14-aastane.
Lähtudes eeltoodust on kohus seisukohal, et väärteoasjas uuritud tõenditega on tõendamist
leidnud, et Romet Põhako poolt toime pandud tegu vastab LS § 201 lg 1 sätestatud väärteole,
tema tegu on õigusvastane ja ta on selle toimepanemises süüdi.
Menetlusnormid
R.Põhako leidis kaebuses, et kiirmenetluse läbiviimisel on rikutud menetlusnorme.
R.Põhako on kiirmenetluse otsuses /VTT tl 3/ oma allkirjaga kinnitanud, et õigused ja kohustused on
talle teatavaks tehtud, on allkirjastanud õigused ja kohustused. On andnud allkirja, et nõustub
kiirmenetlusega. On omakäeliselt kirjutanud ütlused ja need allkirjastanud.
Kaebuses väidab, et kuigi talle näidati paberit, millel olid õigused ja kohustused kirjas, ei suutnud neid
lugeda, kuna oli šokiseisundis.
Kohtule jääb arusaamatuks, millest R.Põhako`l väidetav šokiseisund tekkis, R.Põhako pole avaldanud,
et eelnevalt oleks mõni šokeeriv sündmus toimunud. Asjaolu, et politsei liiklusjärelevalvet teostab, on
üldteada ja autokooli läbinud isikule peaks juba ka selge olema, et liiklusnõuded on liigeldes täitmiseks
kohustuslikud. Kiirmenetluse otsuses on R.Põhako oma allkirjadega kinnitanud kõikide
kiirmenetluses nõutavate protseduuride läbiviimist, kusagil ei ole ühtki märkust selle kohta, et tema


                                                                                                         3
                                                                                             4-16-4989

seisund ei võimalda tal toimunust aru saada. Ka R.Põhako omakäeliselt kirjutatud ütlustes ei väljendu
tal väidetavalt esinenud erakorralist seisundit.
Eeltoodust tulenevalt leiab kohus, et kohtuväline menetleja on kiirmenetlust läbi viies järginud
menetlusnorme.
Järgmiseks kontrollib kohus, kas karistuse mõistmine kohtuvälise menetleja poolt on toimunud
vastavalt karistuse mõistmise alustele.
LS § 201 lg 1 näeb karistusena ette rahatrahvi kuni 200 trahviühikut või aresti.
Kohtuväline menetleja on R.Põhako`t karistanud LS § 201 lg 1 järgi rahatrahviga 50 trahviühikut s.o
200 eurot.
KarS § 56 lg 1 sätestab, et karistamise alus on isiku süü, mis R.Põhako puhul on tuvastatud. Kohus
leiab, et R.Põhako süü on keskmine - tegu on toime pandud otsese tahtlusega.
Karistuse mõistmisel tuleb arvestada karistust kergendavaid ja raskendavaid asjaolusid, võimalust
mõjutada süüdlast edaspidi hoiduma süütegude toimepanemisest ja õiguskorra kaitsmise huvisid.
Karistust kergendavaks asjaoluks on kohtuväline menetleja lugenud kahetsuse ning kohus nõustub
selle seisukohaga, R.Põhako kahetseb oma tegu ja tunnistab süüd. Kuigi R.Põhako leiab, et tema puhul
on oluline, et ta on edukalt läbinud autokooli eksami, leiab kohus, et karistuse mõistmisel see
kergendav asjaolu ei ole. Pigem on tegemist olukorraga, kus isik, kes väidab, et ta on autokooli
läbinud, rikub tahtlikult liiklusnõudeid, mis näitab tema hoolimatut suhtumist liiklusturvalisusse.
Karistust raskendavad asjaolud puuduvad.
Kohus leiab, et käesoleval juhul karistuse mõistmisel on oluline arvestada asjaoluga, et R.Põhako on
varasemalt karistamata /VTT tl 7/.
Lisaks eelnevale tuleb aga arvestada ka asjaoluga, kuidas kaitsta õiguskorda. R.Põhako on toime
pannud liiklussüüteo, mille puhul juhtis mootorsõidukit omamata vastava kategooria mootorsõiduki
juhtimisõigust. Kohus leiab, et olukord, kus isik, kellel puudub juhtimisõigus, osaleb liikluses, kujutab
endast reaalset ohtu kaasliiklejatele.
Kohus leiab, et kohtuväline menetleja on R.Põhako`le karistust mõistes järginud KarS § 56 sätestatud
karistuse mõistmise aluseid. Kuigi R.Põhako süü on keskmine (mis tingiks karistamist keskmise
trahvimääras), siis järgnevad asjaolud tingivad karistamise alla keskmise määra – isik kahetseb tegu
ja tunnistab süüd, eelnevalt karistamata, karistust raskendavad asjaolud puuduvad.
Kaebuses leidis R.Põhako, et rahatrahvi tuleb vähendada, kuna käib keskkoolis ja rahalised vahendid
on väga piiratud.
Kohus märgib, et isiku majanduslik olukord ei kuulu karistuse mõistmise aluste hulka. Küll aga
sätestab KarS § 66 lg 2, et kohus võib mõjuvatel põhjustel määrata rahatrahvi tasumise ositi. Kaebuses
taotles R.Põhako rahatrahvi maksmiseks pikaajalist graafikut. KarS § 66 lg 3 kohaselt ositi ärakantava
karistuse täitmise tähtaeg ei tohi ületada ühte aastat. Kohus rahuldab R.Põhako taotluse ning määrab
KarS § 66 lg 2, 3 alusel rahatrahvi 200 eurot tasumine ositi igakuiste maksetena 20 eurot kuus, seega
trahvi tasumise tähtaeg on 10 kuud. Kohus leiab, et 20-eurone igakuine makse on täisealisele isikule
jõukohane, on loomulik, et isik peab tegema jõupingutusi karistuse kandmiseks.
Arvestades eeltoodud asjaolusid rahuldab kohus R.Põhako kaebuse osaliselt, tehes uue otsuse
karistuse täitmise osas.
Otsuse tegemisel juhindub kohus LS § 201 lg 1, § 90 lg 1 p 1, KarS § 56 lg 1, § 66 lg 2, 3, VTMS §
120 lg 1, 132 p 2.

/allkirjastatud digitaalselt/
Piia Jaaksoo
Kohtunik




                                                                                                       4
