                                                                                   2-15-19171




                           KOHTUOTSUS
                                EESTI VABARIIGI NIMEL


 Kohus                             Harju Maakohus
 Kohtunik                          Aleksandr Kondrašov

 Otsuse tegemise aeg ja koht       04. märts 2016.a, Tartu mnt kohtumaja Tallinn

 Tsiviilasja number                2-15-19171

 Tsiviilasi                        XXX hagi XXX vastu abielu lahutamiseks
                                   3500 eurot
 Tsiviilasja hind

 Menetlusosalised     ja   nende Hageja XXX(isikukood XXX, elukoht XXX, e-post XXX);
 esindajad                       Kostja XXX(isikukood XXX, elukoht XXX, e-post XXX).
                                 29.02.2016



 Kohtuistungi toimumise aeg
RESOLUTSIOON

   1. Rahuldada hagi.
   2. Lahutada XXX(isikukood XXX) ja XXX(isikukood XXX) abielu, mis sõlmiti
      XXX.a. Tallinna Perekonnaseisuametis, mille kohta on koostatud kanne nr XXX.

Menetluskulude jaotus ja kindlaksmääramine

Abieluasjas kantud menetluskulud jätta kummagi poole enda kanda.

Edasikaebekord
Pooled võivad otsusele esitada apellatsioonkaebuse Tallinna Ringkonnakohtule 30 päeva
jooksul alates käesoleva otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest.

Hageja nõue ja kostja seisukoht
XXX(hageja) esitas 21.12.2015 Harju Maakohtule hagiavalduse XXX(kostja) vastu abielu
lahutamise nõudes. Pooled elavad eraldi alates septembrist 2013. Hageja pöördus kohtu poole
abielulahutuse nõudega, kuna kostja elab Inglismaal ja ei saa tulla Eestisse abielu lahutama.
Hageja kinnitas 29.02.2016 kohtuistungil, et jääb hagiavalduse juurde, abielusuhted on
                                                                                    2-15-19171

pöördumatult lõppenud ja hageja leppimisaega ei soovi. Pooled on eraldi elanud juba üle 2,5
aasta.

Kostja on kohtule esitanud kirjaliku seisukoha, mille kohaselt on kostja abielulahutusega nõus.
Kostja palub kohtul abielu lahutada. Kostja on kirjalikult avaldanud, et seoses haigusega ei saa
ta määratud kohtuistungile tulla.

Kohtu põhjendused

Tsiviilkohtumenetluse seadustiku (TsMS) § 414 lg 1 kohaselt kui pooled või üks pool
kohtuistungilt puudub, võib kohus lahendada asja sisuliselt, kui hagi aluseks olevad asjaolud
on kohtu arvates sellise otsuse tegemiseks piisavalt välja selgitatud. Kohus võib selliselt
lahendada ka abieluasja ja põlvnemisasja.

Kostja on kohtule kinnitanud käesoleva tsiviilasja materjalide kättesaamist 07.01.2016 (tl 26)
ning kostja esitas kohtule 12.01.2016 kirjaliku avalduse. Avalduse kohaselt palub kostja
pooltevahelise abielu lahutada (tl 24). Kostja toob välja, et ei saa haiguse tõttu kohtu poolt
määratud ajal kohtuistungile ilmuda. Seega lahendab kohus asja sisuliselt poole osavõtuta.

Perekonnaseaduse (PKS) § 67 lg 1 kohaselt võib kohus abielu lahutada, kui abielusuhted on
pöördumatult lõppenud. Abielusuhted on pöördumatult lõppenud, kui abikaasadel abielulist
kooselu enam ei ole ja on alust arvata, et abikaasad kooselu ei taasta.

Toimiku materjalidest nähtub, et poolte abielulised suhted on pöördumatult lõppenud ja nende
taastamine ei ole võimalik. Kohus on esitatud asjaoludest tulenevalt veendunud, et poolte
abielulised suhted on pöördumatult lõppenud, abikaasadel abielulist kooselu enam ei ole ja
abielusuhteid ei ole võimalik taastada ega abielu jätkata. Hageja leppimisaega ei soovi. Kostja
on kohtule kinnitanud, et on nõus abielu lahutamisega. Seega on kohus seisukohal, et hagi
abielu lahutamise nõudes on põhjendatud ja kuulub rahuldamisele ning poolte abielu tuleb
lahutada.

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. TsMS § 164 lg 1
kohaselt kannab hagilises abieluasjas ja põlvnemiseasjas kumbki pool oma menetluskulud ise,
mistõttu jätab kohus poolte menetluskulud poolte enda kanda.


/allkirjastatud digitaalselt/
Aleksandr Kondrašov
Kohtunik




                                                                                              2
