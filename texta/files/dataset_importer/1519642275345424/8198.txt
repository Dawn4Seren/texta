                                                                               2-16-11342




                            KOHTUMÄÄRUS
                            (Pankrotimäärus)

Kohus                         Pärnu Maakohus

Kohtukoosseis                 Kohtunik Ivika Sillaots
                              sekretär Kristi Mäsak juuresolekul
Pankrotmääruse tegemise       31. august 2016, kell 16.30 Pärnu
aeg ja koht
Tsiviilasja number            2-16-11342

Tsiviilasi                    Võlgniku pankrotiavaldus osaühingu KaiMon pankroti
                              väljakuulutamiseks
Menetlusosalised ja nende      Pankrotiavalduse esitaja/võlgnik Osaühing KaiMon,
esindajad                      registrikood 10119728, asukoht Maidla talu, Langerma küla,
                               Halinga vald, 87201 Pärnumaa, juhatuse liige Monica Orula,
                               e-post: kaimon1@hot.ee, lepinguline esindaja vandeadvokaat
                               Raul Oberg, e-post: raul@obergab.ee.
                              Ajutine pankrotihaldur Andrus           Õnnik        ,   epost
                              pinker@hot.ee
Kohtuistungi toimumise aeg    Avalik kohtuistung 29.08.2016
RESOLUTSIOON                  Juhindudes PankrS § 13 lg 1 ja 2; § 23, § 31, § 32; § 91 lg 1,
                              § 150 lg 2 ja TsMS § 661 lg 2
   1. Rahuldada osaühingu KaiMon avaldus enda pankroti väljakuulutamiseks.
   2. Kuulutada välja osaühingu KaiMon (registrikood 10119728) pankrot.
   3. Määrata osaühingu KaiMon (pankrotis) pankrotihalduriks Andrus Õnnik,
      pankrotihalduri tunnistus 36, OÜ Pärnu Pinker Albert, asuk. Lai 10, Pärnu linn,
      tel 4431313, e-post: pinker@hot.ee .
   4. Määrata osaühingu KaiMon (pankrotis) võlausaldajate esimese üldkoosoleku
      ajaks 28. september 2016 algusega kell 15.40 Pärnu Maakohtu Pärnu kohtumajas
      (Rüütli 19, II korrus, saal nr 2).
   5. Kohustada võlgnik osaühingu KaiMon (pankrotis) juhatuse liiger Monica Orula’t
      ilmuma vande andmiseks vara, võlgade ja majandus- või kutsetegevuse kohta 28.
      septembril 2016 kell 15.30 Pärnu Maakohtusse (aadressil Rüütli tn 19, Pärnu linn, II
      korrus, saal 2). Monica Orula ilmumata jäämisel võib kohus teda trahvida või



                                                                                       1 (9)
                                                                                2-16-11342

       kohaldada tema suhtes sundtoomist või aresti kuni kolmeks kuuks.
   6. Määrata osaühingu KaiMon (pankrotis) ajutise pankrotihalduri Andrus Õnniku
      töötasuks xxxxxxxxxxx eurot (sisaldab seaduses ettenähtud makse, v.a
      käibemaks), millele lisandub käibemaks xxxxxxxxxxx eurot, kokku xxxxxxxxxxx
      eurot (xxxxxxxxxxx) ning maksta see välja pankrotivara arvelt OÜ Pärnu Pinker
      Albert arveldusarvele nr Xxxxxxxxxxx. Avaldaja kantud menetluskulud, sh
      tasutud riigilõiv, jätta avaldaja kanda.
   7. Määrata ajutise halduri vajalikeks kulutusteks xxxxxxxxxxx eurot, millele
      lisandub käibemaks xxxxxxxxxxx, kokku xxxxxxxxxxx (xxxxxxxxxxx) eurot ja
      maksta see välja pankrotivara arvelt OÜ Pärnu Pinker Albert arveldusarvele nr
      Xxxxxxxxxxx.
   8. Pankrotihalduril esitada Pärnu Maakohtule PankrS § 132 lg 1 nimetatud
      ettekanne pankrotivara kohta hiljemalt 3 kuu möödumisel pankroti
      väljakuulutamisest.
   9. Avaldada väljaandes Ametlikud Teadaanded pankrotiteade, milles märkida
      pankroti väljakuulutanud kohtu nimi, pankrotimääruse tegemise kuupäev ja
      kellaaeg, andmed võlgniku ja halduri kohta, ettepanek võlausaldajatele oma
      nõuete esitamiseks ja nõuete esitamise tähtaeg ning võlausaldajate esimese
      üldkoosoleku toimumise aeg ja koht. Pankrotiteates märkida nõuete tähtaegselt
      esitamata jätmise tagajärjed ja seda, et võlgnikule võlgnevate kohustuste täitmist
      võib vastu võtta üksnes haldur.
   10. Pankrotimäärus kuulub viivitamata täitmisele.
   11. Määrus saata võlgnikule ja pankrotihaldurile.
Edasikaebamise kord
Määruse peale võib esitada määruskaebuse 15 päeva jooksul pankrotiteate avaldamisest
väljaandes Ametlikud Teadaanded Tallinna Ringkonnakohtule Pärnu Maakohtu Pärnu
kohtumaja kaudu.

Pankrotiavalduse esitaja nõue ja selle aluseks olevad asjaolud
25.07.2016. a esitas osaühingu KaiMon (seaduslik esindaja juhatuse liige Monica Orula)
pankrotiavalduse osaühingu KaiMon pankroti väljakuulutamiseks. Pankrotiavalduse ja
avaldusele lisatud võlgade nimekirja kohaselt on võlgnikul võlgu pankrotiavalduse esitamisel
vähemalt 53 362,86 eurot, millele võivad lisanduda viivised ning varade väärtus on 68 580,99
eurot. Osaühingu KaiMon maksujõuetuse põhjuseks on võlgniku poolt äririskide ja
majandussituatsiooni ning turusituatsiooni ebaõige hindamine ja prognoosimine. 27.07.2016
osaühingu KaiMon tegevus lõppes. Võlgnik ei suuda rahuldada võlausaldajate nõudeid ning
see suutmatus tulenevalt võlgniku majanduslikust olukorrast ei ole ajutine.
03.08.2016 määrusega võttis Pärnu Maakohus pankrotiavalduse menetlusse ja määras
ajutiseks pankrotihalduriks Andrus Õnniku.

Pankrotihalduri aruanne
KaiMon OÜ oli registreeritud ettevõtteregistris nr 56033017 all ja äriregistri kanne tehti
18.03.1997. a. Ühingu omanikuks on olnud Monica Orula (varasemalt Monika Männistu), kes
on olnud ka ühingu juhatuse liikmeks kogu selle tegevuse ajal.
25.07.2016. a esitas juhatuse liige Monica Orula Pärnu Maakohtule avalduse võlgniku
KaiMon OÜ pankroti väljakuulutamiseks. Avalduses on märgitud, et KaiMon OÜ varaks on


                                                                                      2 (9)
                                                                                    2-16-11342

inventar, raha ja kaubad kokku 68 580,99 euro ulatuses. KaiMon OÜ kohustuste suuruseks
on näidatud 53 362,86 eurot, millele võivad lisanduda viivised ~3500 €.
Avalduses palutakse välja kuulutada võlgniku pankrot vaatamata sellele, et vara väärtus ületab
kohustusi ~12 000 € võrra.
Võlgnik on märkinud, et varade tegelik väärtus selgub alles müügiprotsessis, kuid hetkel on
tema majanduslik seis selline, et teda ei saa pidada jätkuvalt tegutsevaks äriühinguks.
Maksejõuetuse põhjuseks on märgitud äririskide, majandussituatsiooni ja turusituatsiooni
ebaõiget hindamist ja prognoosimist.
Võlgniku vara ja kohustuste väljaselgitamiseks esitas ajutine haldur päringud erinevatele
registritele, krediidiasutustele, liisinguettevõtetele ning „Andmete esitamise nõude“ võlgniku
juhatuse liikmele.
Võlgniku juhatuse liige on esitanud vastused „Andmete esitamise nõudele“. Vastustes on
juhatuse liige muu hulgas märkinud, et äriühingul puuduvad :
             - nõuded kolmandate isikute vastu
             - väärtpaberid,
             - osalused teistes ettevõtetes
             - käendus- ja garantiikohustused
             - kohtuotsused, täitemenetlused, pooleliolevad kohtuvaidlused ning
                 Töövaidluskomisjoni otsused;
             - teistele isikutele kuuluv vara ning teistelt isikutelt tagasinõutav vara.
Vastuste kohaselt:
             - on äriühingu kassas raha 2,94 € ja see asub Monica Orula käes
             - praegu kehtivad jooksvaid kohustusi tekitavad lepingud Kliendikaardikeskus
                 AS-i ja Telia Eesti AS-iga
             - on võlgnikul hetkel 3 kehtivat töölepingut ja võlgnevused kõigi 3 töötaja ees.
Võlgniku juhatuse liikme sõnul algas OÜ KaiMon majandustegevus 1995. aastal, kui avati
meeste- ja naisterõivaste kauplus Halinga keskuses. 1997. a alustati meeste- ja naisterõivaste
jaemüügiga Pärnus Port Arturi kaubanduskeskuses. Algselt tegutseti keskuse esimeses hoones,
kuid Port Artur 2 valmimisel koliti sinna. Üürilepingu alusel kasutati kaubanduskeskuse II-l
korrusel asuvat 126,6 m2 suurust pinda. Viimane üürileping nr L3-1412 sõlmiti 24.05.2014
tähtajaga 31.05.2019. a. Lisaks põhiüürile (kuni 31.05.2015 9€/m2 ja sealt edasi 13 €/m2 )tuli
tasuda käibepõhine üür 10%, kõrvalkulud, reklaamitasu 1€/m2. Keskmiselt tuli Triple Invest
OÜ-le tasuda kokku ~2200-2500 €/kuus. Üürilepingu tagatiseks maksti üürileandjale deposiiti
4194 € ja seati Triple Invest OÜ kasuks I järjekoha kommertspant summas 50 000 EEK
(3195,58 €) ettevõte vallasvarale.
Peamisteks müüdavateks kaubamärkideks olid Erla, Luigi Morrini, Nickel, Smash Lemon,
Mr Marten, Nordica, Pura, Daco, Velmart jt. Tegemist on kvaliteetsema ja keskmise
hinnaklassi kaubamärkidega. Kaupa osteti suures Rootsi ja Saksamaa hankijatelt otse või siis
Eesti hankijate kaudu. Ostjateks olid eraisikud. Juurdehindluse protsent on keskmiselt 80%.
Rõivakaubanduses jaguneb müük kaheks hooajaks- kevad-suvi ja sügis-talv. Tellimused tuleb
teha eelmise aasta vastaval hooajal, st. aasta ette. Hooaja lõpuks suudetakse müüa ~70 %
hangitud kaubast. Allesjäänud 30 % saab müüa ka järgmisel hooajal, kuid seda tuleb teha
suure allahindlusega. Hankijatele on maksetähtaeg on üldreeglina 30-60 päeva arve saamisest.
Seega tuli nagunii kauba eest tasuda enne selle realiseerimist ja nii ei ole võimalik kaupa
seisma jätta, vaid see tuleb käibevahendite vabastmiseks kiiresti realiseerida, s.t hindu
alandades. Rõivaste müüki mõjutab oluliselt ka ilmastik, seda eriti sügis-talvisel hooajal.
Näiteks ostetakse sooja sügise ja talve korral talveriideid oluliselt vähem ja hooaja lõpus tuleb
suurem kogus kaupa alla hinnata.
Tegevuse käigus on äriühing korduvalt võtnud rahastamiseks laenusid. Nii on 2005 ja 2007
võetud lühiajalist käibevahendite laenu Swedbank AS-st. Tagatiseks seati kommertaspandid II


                                                                                           3 (9)
                                                                                      2-16-11342

ja III järjekohale summades 160 000 EEK ( 10 226 € ) 300 000 EEK ( 19 173 €). Lisaks on
lühiajalisi laene vastavalt vajadusele andnud endine juhatuse liige J.M. ja pikajalise laenu
J.M.ile kuuluv OÜ Erding. Esimest korda tekkisid ühingul maksetega probleemid seoses Port-
Artur 2 toimunud remondiga 2008. - 2009. aastal, kuna siis ei olnud kauplemine võimalik.
KaiMon OÜ rentis sel ajal tegutsemise jätkamiseks müügipinna kõrvalasuvas Pärnu Keskuses,
kus tehti investeeringuid ~7500 € ulatuses. 2009-l aastal remondi lõppedes jätkati ka Port
Artur 2, kuid seal oli samuti vajalik teha lisainvesteeringuid. Samal ajal tühjenesid Pärnu
Keskuse rendipinnad ning ostjate vähesuse tõttu tegutseti kahjumiga. Pärnu Keskusega
üürileping lõpetati ning teostatud investeering kanti kuludesse. Tegevust jätkati ainult Port
Artur 2-s. Seoses internetikaubanduse kasvu ning 2012-2014 Pärnu turule lisandunud uute (ja
odavamate) rahvusvaheliste kaubamärkidega (H&M, New Yorker) vähenes võlgniku
netomüük pidevalt. Võlgniku sõnul kaupade sisseostuhinnad ei vähenenud, samuti ei olnud tal
võimalik vähendada püsikulusid. Võlgnik üritas tekkinud võlgnevusi jooksvalt tasuda, kuid
käesolevaks ajaks on tasumata üürileandjale arveid alates 2013-st aastast ning hankijatele
alates 2014-st aastast.
Võimalusel sõlmiti võlgnevuse ajatamise graafikuid.
    - Triple Invest OÜ-ga oli üks ajatamise graafik sõlmitud 22.11.2013. a. 15.09.2014.
         asõlmiti üürilepingu lisa 1, millega eelmine ajatamise graafik lõpetati ja lepiti kokku
         uus üürimaksete ajatamise graafik. Seisuga 08.09.2014 oli üürileandja ees võlgnevus
         kokku 20 708,75 €, mis tuli tasuda igakuisete maksetega 28 kuu jooksul (viimane
         maksepäev 25.12.2016).
         01.06.2015. a sõlmiti omakorda uus lisakokkulepe, mille kohaselt oli tähtaegselt
         tasumata üürileandjale summa 29 067,28 €, mis tuli tasuda 18 kuu jooksul. Võlgniku
         esindaja kasutas ta viimase lisakokkuleppe sõlmimisest alates üüripinda 0-rendiga,
         kuigi sellist tingimust lisakokkuleppes märgitud ei ole. Sellest alates tasus võlgnik vaid
         lisakulusid. Ajatamise graafikut tasuti vastavalt võimalustele, aga märgitust oluliselt
         vähemal määral.
    - 2016. a märtsis tegi võlgnik ettepaneku Murk GmbH&CO KG-le tasuda hankija ees
         olev võlgnevus summas 10 133,81 € 21 kuu jooksul. Võlgnevuse tekkimise põhjuseks
         on märgitud müükide tugev langus, kuna on kadunud ostjad Soomest ja Venemaalt
         (kellega 2014-l aastal 2015-ks aastaks kaupa tellides veel arvestati). 2015 aastaks
         tellitud kaubast jäi realiseerimata ligikaudu 60 %. Võlausaldaja ega selle esindaja IGK
         Service Eesti OÜ mingit tagasisidet ettepanekule ei andnud. Võlgnik hakkas
         väljapakutud ajatamise graafiku alusel võlgnevust vähendama. 28.06.2016 edastas
         sama võlausaldaja nimel nõudekirja ja pankrotihoiatuse hoopiski Priit Palmiste
         advokaadibüroo.
    - Koos võlgnevustega hankijatele tekkisid ka maksuvõlad, mille ajatamist KaiMon OÜ
         taotles. 10.03.2016 otsusega rahuldati KaiMon OÜ maksuvõla ajatamise taotlus ning
         kinnitati ajakava summas 2 413,54 € 7 kuuks ( s.t igakuiselt 400 €) ning vähendati
         ajatatud maksusummalt arvestatava intressimäära 50 % võrra. Võlgnik tasus ajatamise
         graafikus märgitud makseid.

Kuna võlgnik ei suutnud üürileandjaga kokkulepitud graafikut kohaselt täita, tegi Triple Invest
OÜ ettepaneku üürileping lõpetada. Kuna võlgnik ei suutnud võlgnetavaid ja jooksvaid
makseid tasuda, esitas ta 25.07.2016 Pärnu Maakohtule võlgniku pankrotiavalduse.
27.07.2016 edastas üürileandja Triple Invest OÜ võlgnikule äriruumi üürilepingu lõpetamise
teatise. Teatise kohaselt ütles üürileandja 20 011,55 € suuruse võla tõttu üürilepingu
erakorraliselt üles alates 28.07.2016. a. Lepingu kehtivuse viimaseks päevaks oli 27.07.2016.a
ning nimetatud kuupäeval pärast tööpäeva lõppu võttis üürileandja üürniku teadmata üüripinna
ja sellel asuva inventari ja kauba otsese valduse üle (vahetas lukud ja koodid).


                                                                                             4 (9)
                                                                                  2-16-11342

Ühtlasi teatas üürileandja, et kasutab VÕS § 305 lõikes 1 sätestatud üürileandja pandiõigust
ning üürileandjal on keelatud eemaldada üüripinnal asuvaid esemeid.
01.08.2016. a on võlgnik ja üürileandja koostanud inventuuri akti, mille kohaselt lisaks
võlgnikule kuuluvale inventarile jäi üürileandja valdusesse võlgnikule kuuluvat kaupa
summas 51 035,69 eurot. Ajutise halduri nimetamise seisuga oli Triple Invest OÜ portaalis
varad.ee avaldanud tema poolt kinnipeetud võlgnikule kuuluva vallasvara enampakkumise
teate. Enampakkumise alghinnaks oli põhinõude summa, mis oli rohkem, kui poole väiksem
müüdava vara bilansilisest maksumusest. Vastavalt ajutise pankrotihalduri nõudele on Triple
Invest OÜ käesolevaks ajaks KaiMon OÜ vara suhtes väljakuulutatud enampakkumise
tühistanud. KaiMon OÜ tegevus lõppes 27.07.2016.a.

KaiMon OÜ on registripidajale esitanud kuni 2014. a majandusaasta aruanded., milledest
2013. ja 2014. aasta aruanded on esitatud olulise hilinemisega alles 2016-l aastal. 2015. a
majandusaasta aruanne on võlgniku juhatuse liikme sõnul portaali sisestatud, kuid see on
juhatuse liikme poolt veel allkirjastamata ja registripidajale esitamata.
Ajutisele haldurile on esitatud 2013 ja 2014. a majandusaasta aruanded ning bilansid ja
kasumiaruanded seisuga 01.01.2016 ja 03.08.2016.
Tegevusaruannete kohaselt planeeriti nii 2014. kui 2015. aastal püsikulude olulist vähendamist
ja ettevõtte efektiivsuse ja kasumlikkuse tõstmist. Laienemist ja müügitulu kasvu ei
kavandatud.
 • Bilansiliselt on maksevõime üldine tase olnud hea ning alles 2015 ja 2016 hakanud
     langema. Käesoleval juhul ei anna siiski maksevõime tase päris õiget ülevaadet võlgniku
     lühiajaliste kohustuste tähtaegse tasumise võimest, vaid selles osas tuleb jälgida hoopis
     likviidsuskordajat.
 • Likviidsuskordaja puhul ei arvestata varade hulgas varusid, kuna nende
     realiseerimistähtaeg võib olla pikem, kui lühiajaliste kohustuste tasumise tähtaeg.
     KaiMon OÜ puhul on varude müügiperiood tegelikult pikk ja seega kajastabki
     likviidsuskordaja tema tegelikku maksevõimet õiglasemalt.
     Antud juhul on likviidsuskordaja olnud kogu aeg nõrk, st. ettevõttel puuduvad sellised
     käibevahendid, mille arvelt lühiajalisi kohustusi tähtaegselt täita.
 • Üldise võlasuhte näitaja on mitterahuldav, sest ettevõttel on võlgu üldreeglina rohkem,
     kui varasid. Seega on ettevõtte tegevus pikajaliselt rahastatud ainult laenudega ja
     reaalselt pole suudetud teenida vahendeid püsikulude katmiseks.
     Viimasel kahel bilanispäeval on võlasuhte näitaja üle 100 %, kuna ettevõttel on kohustusi
     märgatavalt rohkem, kui varasid.

Viimase bilansipäeva (03.08.20.16) näitajad lahtikirjutatult on järgmised:
           - Nõuded ja ettemaksed 4 194€- Triple Invest OÜ-le tehtud rendi üüri ettemaks
              (deposiit)
           - Varude (56969€) hulgas on kajastatud müügiks ostetud kaubad 50 980 € ja
              müügiootel põhivara 5 990 €, mis koosnevad Pärnu Keskuse valgustitest,
              mööblist, Arvutist Ordi (asuvad praegu Port Artur 2-s )
           - Lühiajaline laen 2 697 € saadud Monica Orula endiselt juhatuse liikmelt ühe
              Rootsi arve tasumiseks, et uue hooaja kaup hankijalt kätte saada . Laenuleping
              on sõlmitud 04.03.2014, laenusumma oli 2 700 €, tähtaeg 31.12.2015, intress
              10 % aastas.
          - Pikaajaline laen saadud OÜ-lt Erding ja see on seotud Pärnu Keskuse
              rendiettemaksu ja kauplusemööbli eest tasumisega. Seisuga 30.04.2014 oli
              tagastamata laenusumma 35 790,52 € ning pooled leppisid kokku
              laenutähtajaks 5.01.2016, intress 4 % aastas.


                                                                                        5 (9)
                                                                                  2-16-11342

Ajutisele pankrotihaldurile esitatud päringuvastustest ilmneb, et KaiMon OÜ
           - omandis ei ole varem ega ka praegu kinnisasju olnud
           - omandis ei ole varem, ega ka praegu sõidukeid;
           - nimele ei ole registreeritud osalusi teistes äriühingutes;
           - suhtes ei ole menetluses täiteasju;
           - suhtes on 10.03.2016. a tehtud maksuvõla ajatamise otsus ning ajakava
              tasumise lõppkuupäev on 17.09.2016. MTA vastusest nähtub, et 2383,55
              eurosest võlast on tähtaja ületanud 1972,77 €.
Võlgnikul oli avatud järgmised pangakontod:
      - Swedbank AS-is nr EE 332200001120047735, saldo seisuga 12.08.2016 1,58 €

Võlgniku varale on seatud 3 kommertspanti:
            - 04.09.2002. a I järjekoha kommertspant summas 50 000EEK Triple Invest OÜ
                kasuks
            - 28.02.2005. a (muudetud 29.05.2007) II järjekoha kommertspant Swedbank AS
                (varem Hansapank) kasuks summas 160 000EEK
            - 29.05.2007. a II järjekoha kommertspant Swedbank AS (varem Hansapank)
                kasuks summas 300 000 EEK.
Võlgniku võlad ja kohustused, samuti varad, on kajastatud ajutisele pankrotihaldurile esitatud
materjalide ning ajutise halduri poolt täiendavalt kogutud andmete alusel. Ajutine haldur on
esitanud/teostanud päringud Tartu Maakohtu kinnistusosakonnale, registriosakonnale,
maanteeametile, täitemenetluse registrile ning Maksu- ja Tolliametile, samuti Eesti Vabariigis
tegutsevatele krediidiasutustele ja välismaiste krediidiasutuste filiaalidele ning suurematele
liisinguettevõtetele, võlgnikule, samuti kohtunud võlgniku esindajaga.
Ajutise halduri päringule vastanud isikute nimekiri on esitatud käesoleva aruande punktis nr
2, kuid lepinguliste suhete/varade/kohustuste puudumist kinnitavaid teatisi ei ole käesolevale
aruandele lisatud (p 2.12.), vaid need on vajadusel kättesaadavad ajutise halduri toimikust.

Võlgniku võlad ja kohustused                                    kokku:      100 765,12 €
1. Eesti Vabariik Maksu- ja Tolliameti kaudu                                   2 465,51 €
        sh maksunõue 2 383,55 € ning arvestuslik intress 81,96€.
        Arvesse on võetud ka 410,78 €, mille tasumise tähtaeg
        ei olnud tõendi väljastamisel veel saabunud
2. Telia Eesti AS (teenuse arve tähtajaga 22.08.2016)                              22,67 €
3.Triple Invest OÜ                                                             26 539,07 €
        sh viivisnõue 6 226,22 €. Võlausaldaja pole märkinud, kas nõudest on
        maha arvestatud üürilepingu sõlmimisel tasutud deposiit summas 4194 €,
        või kuulub see alles mahaarvestamisele.
        Teate kohaselt on tegemist I järjekoha nõudega (VÕS § 305 alusel).
        Teates ei ole märgitud üürileandja kasuks seatud I jrk. kommertspanti
        summas 50 000 EEK (3195,58 €)
4. Töötajatele tasumata summad kokku (neto)                                     1 446,82 €
        sh A.H.      436,11 €
            T.T.    465,03 €
             M.O. 545,68 €
        Töötajate tasudelt maksmisele kuuluvad tööjõumaksud kokku                840,41 €
5. Võlad hankijatele kokku, sh                                                 30 962,64 €
                - BL Clothing                                                   2 077,90 €
                - Comma.dk A/S                                369,56 €
                - Duvent OÜ                                   200,00 €


                                                                                        6 (9)
                                                                                         2-16-11342

                - Fashion Partner Group i Boras             5 482,00 €
                - Heinrich Obermeyer GmbH&Co.KG             1 029,55 €
                - Hermiton OÜ                                 665,90 €
                - House of Trend OÜ                        10 741,89 €
                - Murk GnbH&Co.KG Mens Fashion              8 233,81 €
                - Ranax OÜ                                  1 285,80 €
                - Riveli OÜ                                   289,98 €
                -Kliendikaardikeskus OÜ                         72,60 €
                - Velmard AS                                  484,85 €
                - PS Agentuur OÜ                                28,80 €
6. Erding OÜ (pikaajaline laen, tähtaeg 05.01.2016, intress 4 % aastas)         35 791,00 €
7. J.M. (lühiajaline laen, tähtaeg 31.12.2015, intress 10% aastas)      2 697,00 €
       • Punktides 4.1.6. ja 4.1.7. märgitud laenud on kajastatud bilansis, kuid kohustuste
           nimekirjas pole neid näidatud, võlgniku juhatuse liikme sõnul on J.M. ja OÜ
           Erding teatanud, et ei asu oma nõudeid sisse nõudma. Kirjalikud kokkulepped selle
           kohta puuduvad.

Võlgniku varad                                                   kokku: 20 000 - 30 000 €
       1. raha pangas ja kassas (sh pangas 1,58€ ja kassas 2,94 €)
       2. kaupluse inventar (jääkmaksumuses 15 891,16 €)
       3. kaup (soetusmaksumuses 51 035,69 €)
Tegemist on suure koguse rõivakauba ning eriotstarbelise kaupluseinventariga. Vara on
vähelikviidne, mis tuleb müüa tervikvarana. Eeltoodust lähtuvalt on inventari ja kaubajäägi
hinda keeruline prognoosida, kuid see võib jääda vahemikku 20000-30000 €.

Esialgne hinnang võlgniku varade ja võlgade seisule:
Võlgnikul on teadaolevaid võlgu 100 765,12 €.
Võlgniku vara väärtuseks on 20 000-30 000 €.
Seega ületavad kohustused võlgniku varasid vähemalt 3-kordselt.
Lähtudes eelnevast olen seisukohal, et võlgnik ei suuda rahuldada võlausaldajate nõudeid ja
see suutmatus ei ole võlgniku majanduslikust olukorrast tulenevalt ajutine.
Käesolevaks ajaks ei ole ajutine pankrotihaldur tuvastanud, et võlgnik oleks teostatud PankrS
§ 110-114 märgitud tehinguid ja seetõttu ei näe PankrS §109 lg 1 alusel vara tagasivõitmise
võimalusi. Ajutisele haldurile teadaolevalt ei kuulu võlgnikule kolmandate isikute valduses asuvat (e.
PankrS § 108 lg 2 mõistes tagasinõutavat) vara. Ajutisele haldurile esitatud andmetel on KaiMon
OÜ maksejõuetuse peamiseks põhjuseks suutmatus turusituatsiooni muutumisel oma äriplaani ja
tegevust muuta, ümber kujundada või tegevuse perspektiivituse korral seda lõpetada.

Tulenevalt PankrS § 22 lg 5 esitab ajutine haldur aruandes arvamuse selle kohta, kas
maksejõuetuse põhjuseks on kuriteo tunnustega tegu, raske juhtimisviga või muu asjaolu.
Käesoleval juhul puuduvad ajutisel halduril andmed selle kohta, et maksejõuetuse põhjuseks
on kuriteo tunnustega tegu või raske juhtimisviga, millest lähtuvalt asub ajutine haldur
seisukohale, et KaiMon OÜ maksejõuetuse põhjuseks on muu asjaolu. Käesoleva aruande
koostamise seisuga ei ole ajutise halduri hinnangul OÜ KaiMon tervendamine võimalik, kuna
tegevus on kuu aega tagasi lõppenud, sh. on lõpetatud tegevuskohaks olnud ruumide
üürileping. Ühingul puuduvad varad ja võimalused tegevuse jätkamiseks vajalike võlgade
kustutamiseks ning jooksvateks käibevahenditeks. Ajutisele haldurile esitatud andmetel on
võlgnikul kolm kehtivat töölepingut, mis tuleb pankroti väljakuulutamisel lõpetada. Kolmel
töötajal on võlgniku vastu töölepingust tulenevad nõuded, mille osas halduril tuleb esitada
Eesti Töötukassale hüvitise nõuded.



                                                                                                7 (9)
                                                                                   2-16-11342



Tuginedes ajutise halduri käsutuses olevatele dokumentidele ja kogutud andmetele jõudis
ajutine haldur seisukohale, et võlgnik on käesoleval ajal maksejõuetu PankrS § 1 mõistes ja
maksejõuetus ei ole ajutise iseloomuga. Võlgasid on rohkem varadest, majandustegevus on
lõppenud ja selle taaskäivitamine ei ole käesoleva aruande seisuga perspektiivne.
Käesolevas menetluses on pankrotiavalduse esitanud võlgnik. Pankrotiseaduse § 13 kohaselt
peab võlgnik põhistama oma maksejõuetuse, mida ta on ka teinud. Võlgnik tunnistab
avalikult oma püsivat maksejõuetust, võlad ületavad varade suurust. Vastavalt PankrS § 31 lg
4 eeldatakse võlgniku pankrotiavalduse puhul, et ta on maksejõuetu.
Ajutine haldur on arvamusel, et praegusel juhul tuleks välja kuulutada KaiMon OÜ pankrot ja
ajutine haldur annab enda nõusoleku olla edaspidises menetluses pankrotihalduriks.

Ajutise halduri tasu ja kulutuste arvestus on järgmises koosseisus:
Ajutise haldur kulutas PankrS § 22 tulenevate ülesannete täitmiseks 14 tundi. KaiMon OÜ
majandusliku olukorra selgitamiseks ning tema varade ja võlgade kindlakstegemiseks teostas
ajutine haldur järgmised toimingud:
    1. Andmete kogumine ja halduri toimiku koostamine, sh                 kokku 5 tundi
      - Päringute koostamine ja edastamine (24-le isikule)
      - Päringuvastuste vastuvõtmine ja halduri toimiku koostamine
      - Võlgniku juhatuse liikmele päringute edastamine, temagakohtumine
      - Otsepäringute tegemine riiklikesse registritesse.

   2.   Ajutise halduri aruande koostamine, sh                             kokku      9 tundi
    -   üldandmete ja päringuvastuste analüüs
    -   ülevõetud raamatupidamisdokumentide ja lepingutega tutvumine ja analüüs
    -   ajutise halduri seisukohtade formuleerimine ning aruande vormistamine.

PankrS § 23 lg 3 kohaselt on ajutise halduri tunnitasu ülemmäär 96 eurot tunnis. Käesolevas
pankrotimenetluses kulutas ajutine haldur oma ülesannete täitmiseks 14 tundi, arvestusega
xxxxxxxxxxx tunnis. PankrS § 23 lg 3 ja § 65 lg 11 kohaselt sisaldab halduri tasu seaduses
ettenähtud makse, välja arvatud käibemaks. Eelnevast lähtuvalt on ajutisel halduril õigus
tasule xxxxxxxxxxx € (s.o xxxxxxxxxxx €, millele lisandub käibemaks xxxxxxxxxxx €).
Lisaks on ajutine haldur oma tööperioodil teinud vajalikke kulutusi bürookuludele (sideteenus,
koopiad, paber jms) kokku xxxxxxxxxxx (kulud xxxxxxxxxxx, millele lisandub käibemaks
xxxxxxxxxxx). Kulud on kandnud OÜ Pärnu Pinker Albert, mille kaudu haldur tegutseb.
PankrS § 23 lg 6 kohaselt võib kohus ajutise halduri tasu ja hüvitatavate kulutuste tasumise
määrata büroole, mille kaudu haldur tegutseb.
Eeltoodu alusel palub ajutine haldur kinnitada ajutise halduri tasuks xxxxxxxxxxx eurot (sh
seaduses ettenähtud maksud), lisandub käibemaks xxxxxxxxxxx eurot, kokku xxxxxxxxxxx
eurot ning mõista see pankrotivara arvelt välja OÜ-le Pärnu Pinker Albert.
Ajutine haldur palub ka kinnitada ajutise halduri tehtud vajalikud kulutused kokku summas
xxxxxxxxxxx eurot, sh käibemaks ning hüvitada see OÜ-le Pärnu Pinker Albert pankrotivara
arvelt.

Kohtuistungil 29.08.2016. a võlgniku osaühingu KaiMon juhatuse liige Monica Orula ja
lepinguline esindaja vandeadvokaat Raul Oberg kinnitasid, et on ajutise halduri aruande
saanud ja sellega tutvunud ning vastuväiteid aruandele ei ole. Nad jäävad esitatud
pankrotiavalduse juurde. Monica Orula selgitas, et J.M. oli tema pikaajaline elukaaslane, kes
andis talle laenu ja kui tekib võimalus tagasi maksta, siis maksab tagasi, aga seda võimalust ei
tekkinud. Raul Oberg lisab, et selgesõnalist ja kirjalikku kokkulepet võlgnevuse


                                                                                          8 (9)
                                                                                  2-16-11342

mittenõudmise kohta ei ole.

Ajutine pankrotihaldur Andrus Õnnik selgitas kohtuistungil, et ta on jõudnud järeldusele, et
võlgnikul on kohustusi üle 100 000 euro. Varadeks on eeldatavalt 20 000-30 000 eurot,
soetusmaksumus on küll suurem, aga riidekaupa ühekaupa müüa ei ole võimalik ja kogumis
müüa on kauba hind odavam. Võlgniku tegevus on lõpetatud alates 26.07.2016, pole võimalik
tegevust jätkata, vara on arestitud. Tänaseks päevaks ei ole tagasivõitmise võimalust
tuvastanud. Maksejõuetuse põhjuseks on turu situatsiooni muutumisel suutmatus oma
äriplaani muuta ja ümberkujundada, konkurents on suurenenud ja tegevus oleks tulnud
lõpetada. Võlgnik on õigel ajal avalduse esitanud ega ole oma varasid peitnud. Võlgnikul on
kolm töötajat. Ajutine pankrotihaldur palub välja kuulutada KaiMon OÜ pankrot. Ta on
andnud nõusoleku jätkata haldurina. Ta palub kinnitada halduri töötasu ja kulutused.

Kohtu seisukoht
Kohus, tutvunud asjas kogutud kirjalike materjalidega, ajutise halduri aruandega ja kuulanud
ära ajutise halduri arvamuse, leidis, et osaühingu KaiMon pankrot tuleb välja kuulutada.
Ajutise halduri poolt kohtule esitatud arvamuse kohaselt on võlgniku võimalike kohustuste
suurus võlausaldajate ees üle 100 000 euro. Võlgniku varade väärtuseks on kuni 20 000 – 30
000 eurot. Lähtudes eelnevast võlgnik ei suuda rahuldada võlausaldajate nõudeid ja see
suutmatus ei ole võlgniku majanduslikust olukorrast tulenevalt ajutine. Võlgniku
majandustegevus on lõppenud. Võlgniku kohustused ületavad varasid vähemalt 3-kordselt.
Seega puudub võlgnikul vara ning tegevus, mille arvelt kohustusi täita. Osaühingu KaiMon
tervendamine ei ole võimalik, kuna tegevus on lõppenud, sh on lõpetatud tegevuskohaks olnud
ruumide üürileping. Osaühingul puuduvad varad ja võimalused tegevuse jätkamiseks vajalike
võlgade kustutamiseks ning jooksvateks käibevahenditeks.
Ajutine haldur Andrus Õnnik on andnud nõusoleku tegutseda pankrotihaldurina.
Eelpoolnimetatud asjaoludel kohus leiab, et võlgnik on püsivalt maksejõuetu ja tuleb välja
kuulutada osaühingu KaiMon pankrot. Pankrotihalduriks määrata Andrus Õnnik, kes on
selleks nõusoleku andnud, vastab PankrS § 56 sätestatud nõuetele, on kinnitanud PankrS § 64
sätestatud vastutuskindlustuse olemasolu ning enda sõltumatust võlgnikust ja võlausaldajatest.
Samuti tuleb määrata võlausaldajate I üldkoosoleku toimumise aeg ja kohustada võlgniku
juhatuse liiget ilmuma kohtusse vande andmiseks vara, võlgade ja äritegevuse kohta.
Kohus määrab ajutise halduri tasu katteks, arvestades halduri ülesannete mahtu ja keerukust
xxxxxxxxxxx eurot, sh seaduses ettenähtud maksud, lisandub käibemaks xxxxxxxxxxx eurot,
kokku xxxxxxxxxxx eurot ning mis on kooskõlas Pankrotiseaduse § 23 sätestatuga. Ajutise
halduri tasu on arvestatud 20 töötunni eest, xxxxxxxxxxx/tund, mis jääb alla PankrS § 23 lg 3
sätestatud ajutise halduri tasu ülemmäära. Pankrotimenetluse tasu tuleb maksta välja
pankrotivara arvelt OÜ-le Pärnu Pinker Albert. Pankrotivara arvelt tuleb välja maksta ka
ajutise halduri poolt tehtud kulutused summas xxxxxxxxxxx eurot, millele lisandub käibemaks
xxxxxxxxxxx, kokku xxxxxxxxxxx. Muude menetluskulude osas märgib kohus, et tasutud
riigilõiv tuleb TsMS § 172 lg 1 kohaselt jätta avaldaja kanda.


/allkirjastatud digitaalselt/
Ivika Sillaots
Kohtunik




                                                                                        9 (9)
