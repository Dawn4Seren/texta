                                                                                       4-15-10942




                           KOHTUMÄÄRUS
Kohus                               Viru Maakohus

Määruse tegemise aeg ja koht        08. detsember 2016, Narva kohtumaja

Toimiku number                      4-15-10942 (2330,14,002672)

Kohtunik                            Astrid Asi

Kohtuistungi sekretär               Jelena Muttonen

Tõlk                                Irina Ogurova

Taotluse esitaja                    Politsei- ja Piirivalveameti Ida prefektuur
                                    asukoht Rahu 38, 41588 Jõhvi
Taotlus                             Taotlus karistuse      täitmisele    pööramiseks     Vladimir
                                    Vladimirovi suhtes
Istungil osalenud isikud            võlgnik Vladimir Vladimirov (isikukood 35406040377,
                                    elukoht xxx)
Kohtuistungi toimumise aeg          01.11.2016, 08.12.2016



RESOLUTSIOON

Rahuldada Politsei- ja Piirivalveameti Ida prefektuuri 13.10.2016 taotlus Vladimir
Vladimirovile määratud aresti täitmisele pööramiseks.

KarS § 69 lg 6 alusel pöörata täitmisele Vladimir Vladimirovile Viru Maakohtu Narva
kohtumaja 28.03.2016 kohtumäärusega nr 4-15-10942 mõistetud asenduskaristus, 3 (kolm)
päeva aresti.

Karistuse kandmise tähtaega arvestada alates Vladimir Vladimirovi arestimajja saabumise
hetkest.

Vladimir Vladimirov on kohustatud ilmuma aresti kandmiseks Politsei- ja Piirivalveameti
Ida prefektuuri Narva politseijaoskonna arestikambrisse Vahtra 3, Narva – 10 päeva
jooksul pärast kohtuotsusega nr 1-16-3565 mõistetud vangistuse kandmist.

Kui Vladimir Vladimirov ei ilmu tähtaegselt aresti kandmisele, on Politsei- ja
Piirivalveametil õigus kohaldada tema suhtes sundtoomist.

Antud määrus edastada Vladimir Vladimirovile ja Politsei- ja Piirivalveameti Ida prefektuurile.


                                                                                             1(3)
                                                                                      4-15-10942

Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Politsei- ja Piirivalveameti Ida prefektuuri 27.05.2014 üldmenetluse otsusega väärteoasjas nr
2330,14,002672 määrati Vladimir Vladimirovile karistusseadustiku § 262 järgi rahatrahv 50
trahviühikut, s.o 200 eurot. Kohtuvälise menetleja otsus on jõustunud.

11.12.2015 esitas Politsei- ja Piirivalveamet Viru Maakohtule avalduse asenduskaristuse
määramiseks.

Viru Maakohtu Narva kohtumaja 28.03.2016 kohtumäärusega rahuldati Politsei- ja
Piirivalveameti taotlus ning Vladimir Vladimirovile Politsei- ja Piirivalveameti Ida prefektuuri
27.05.2014 otsusega väärteoasjas nr 2330,14,002672 määratud rahatrahv asendati 5 tunni
üldkasuliku tööga. KarS § 69 lg 3 alusel määrati üldkasuliku töö tegemise tähtajaks 4 kuud.
Kohtumäärus jõustus 13.04.2016.

Politsei- ja Piirivalveameti Ida prefektuur esitas 13.10.2016 Viru Maakohtule taotluse karistuse
täitmisele pööramise kohta, kuna Vladimir Vladimirov ei ole tähtaegselt sooritanud temale
määratud üldkasulikku tööd. Sooritamata jäi 5 tundi. Üldkasuliku töö koordineerija proovis mitu
korda ühendust võtta süüdlase Vladimir Vladimiroviga Politsei- ja Piirivalveameti
andmebaasides teadaolevatel telefoninumbritel, aga ei õnnestunud, kuna teadaolevad
telefoninumbrid olid välja lülitatud või ei kasutata. 20.06.2016 oli süüdlasele saadetud kutse
kohtumääruses märgitud aadressile, mille peale süüdlane Vladimir Vladimirov oli kohustatud
ilmuma 28.06.2016 Ida prefektuuri Jõhvi politseijaoskonda üldkasuliku töö täitmisele
suunamiseks. 18.07.2016 Vladimir Vladimirov võttis kutse allkirja vastu, kuid ei võtnud
ühendust koordineerijaga telefoni teel vaatamata sellele, et kätte toimetatud kutses on märgitud
koordineerija kontaktandmed. 30.06.2016 oli süüdlasele saadetud korduvkutse nii käsipostiga
kohtumääruses märgitud aadressile, kui ka politseipatrulli abil, mille peale süüdlane Vladimir
Vladimirov oli kohustatud ilmuma 12.07.2016 Ida prefektuuri Jõhvi politseijaoskonda
üldkasuliku töö täitmisele suunamiseks. Politseipatrull käis ülalpool mainitud aadressil ning
kutse oli 07.07.2016 kätte toimetatud. Samuti võttis Vladimir Vladimirov 18.07.2016 käsipostiga
saadetud kutse vastu. Kutses määratud ajaks süüdlane Vladimir Vladimirov ei ilmunud
üldkasuliku töö täitmisele suunamiseks ega teavitanud koordineerijat oma ilmumata jätmisest
ning selle põhjustest. Vladimir Vladimirovi käitumisest nähtub, et ta ei soovinudki kasutada talle
kohtu poolt antud võimalust oma karistust vabaduses kanda.

PPA on seisukohal, et kuna süüdlane Vladimir Vladimirov oli teadlik talle määratud üldkasuliku
töö tundidest ning ei teinud midagi tundide sooritamiseks, on tegemist üldkasulikust tööst
kõrvale hoidmisega vastavalt KarS § 69 lg 6. Juhindudes VTMS § 210¹ lg-st 1, KarS § 69 lg-st 6
palus Politsei-ja Piirivalveamet pöörata täitmisele Viru Maakohtu 28.03.2016 kohtumäärusega nr
4-15-10942 süüdlasele Vladimir Vladimirovile mõistetud asenduskaristus – 3 päeva aresti.


Menetlusosaliste seisukohad kohtuistungil

Kohtuistungil Vladimir Vladimirov selgitas, et tema tervislik seisund ei võimaldanud
üldkasuliku töö teostamist. Arstitõendit ta selle kohta politseiametnikule ei esitanud, keegi ei
küsinud. Arst keeldus tema enda kätte tõendit andmast.
                                                                                             2(3)
                                                                                    4-15-10942

Kohtu seisukoht
Kohus, vaadanud läbi esitatud taotluse, toimiku materjalid ning kuulanud ära süüdlase Vladimir
Vladimirovi selgitused, leiab, et taotlus on põhjendatud ning kuulub rahuldamisele.

KarS § 69 lg 6 sätestab, et juhul, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele.

Kui süüdlane hoiab talle määratud või mõistetud üldkasuliku töö tegemisest kõrvale, siis
tulenevalt VTMS § 2103 lg-st 1 esitab selle rikkumise tuvastanud Politsei- ja Piirivalveamet
kohtule taotluse, mis sisaldab andmeid rikkumise asjaolude kohta, tehtud üldkasuliku töö tundide
arvu, süüdlase seletuse kokkuvõtet ning üldkasuliku töö katkestamise ja aresti täitmisele
pööramise ettepanekut.

Kohus tuvastas, et Vladimir Vladimirov ei täitnud temale kohtu poolt määratud üldkasuliku töö
tunde ettenähtud aja jooksul. Kohtu hinnangul oli Vladimir Vladimirovile antud piisavalt pikk
tähtaeg 5 tunni teostamiseks, kuid Vladimir Vladimirov ei teinud selle aja jooksul ühtegi tundi.
Kutse ilmuda politseiametniku juurde üldkasuliku töö teostamise aja ja koha kokkuleppimiseks
toimetati Vladimirovile kätte VTMS §-s 41 sätestatud korras. Kuid kutsele ta ei reageerinud ega
ilmunud kohale. Vladimir Vladimirovi enda väitel ei teinud ta üldkasulikku tööd, kuna tervislik
seisund ei võimaldanud. Ühtki tõendit selle kohta esitatud pole.

Neil asjaoludel asub kohus seisukohale, et kutse ilmuda üldkasuliku töö sooritamise tingimuste
kokkuleppimiseks politseiametniku juurde, edastati Vladimir Vladimirovile seaduses sätestatud
korras ning Vladimir Vladimirovil puudus mõjuv põhjus politseiametniku juurde
mitteilmumiseks. Enda sõnul takistas tema tervislik seisund tal üldkasuliku töö teostamist. Kuid
sellest ei järeldu, et see takistanuks ka politseiametniku juurde ilmumist. Seega puudusid
Vladimir Vladimirovil mõjuvad põhjused, mis takistanuks tal kohtumäärusega antud neljakuulise
tähtaja jooksul sooritada viit tundi üldkasulikku tööd.

Lähtudes eeltoodust ja juhindudes KarS § 69 lg-st 6, VTMS § 2101 lg-st 1 ja 2, § 2103 lg-st 1
rahuldab kohus Politsei- ja Piirivalveameti Ida prefektuuri 13.10.2016 taotluse ja pöörab Viru
Maakohtu 27.03.2016 kohtumäärusega nr 4-15-10942 mõistetud asenduskaristuse täitmisele.
Vladimir Vladimirovil tuleb kanda 3 päeva aresti.

Määrus on tehtud eeltoodu alusel ja juhindudes VTMS § 212 lg-st 1.

(allkirjastatud digitaalselt)

Astrid Asi
Kohtunik




                                                                                           3(3)
