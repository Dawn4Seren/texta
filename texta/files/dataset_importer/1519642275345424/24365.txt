                              TARTU HALDUSKOHUS
                                 Tartu Kohtumaja
                        KOHTUMÄÄRUS
Kohtuasja number         3-15-1080
Määruse kuupäev          4. veebruar 2016
Kohtunik                 Roby Koik
Kohtuasi                 Harku valla kaebus Haridus- ja Teadusministeeriumi vastu aastatel
                         2011-2014 erakooliseaduse (EraKS) § 222 alusel tehtud kulutuste
                         tasumiseks kohustamiseks summas 484 777,87 eurot või
                         alternatiivselt tekkinud kahju hüvitamiseks samas summas.
Menetlusosalised         Kaebaja – Harku vald, esindaja vandeadvokaat Villy Lopman
                         Vastustaja – Haridus- ja Teadusministeerium
Resolutsioon
1. Kinnitada alljärgnev Harku valla ning Haridus- ja Teadusministeeriumi vaheline
   kompromiss:
1.1. Haridus-ja Teadusministeerium hüvitab Harku vallale punktis 1.2 kirjeldatud
põhimõtete alusel eraüldhariduskoolide tegevuskulude katmises osalemisel aastatel 2011–
2014 kantud kulud summas 484 113,87 eurot (nelisada kaheksakümmend neli tuhat
ükssada kolmteist eurot ja kaheksakümmend seitse senti) lähtudes Riigikohtu lahendist
haldusasjas nr 3-3-1-41-15.
1.2. Põhisumma tasumine:
1) kulud hüvitatakse kuni Vabariigi Valitsuse kehtestatud õppekoha tegevuskulu
piirmääras ühe kuu kohta vastaval aastal ja kohalike omavalitsuste tasutud arvete alusel
(aluseks on erakoolidele tehtud väljamakseid tõendavad dokumendid või
koondväljavõtted tehtud väljamaksetest, mille alusel on võimalik tõendada, et
väljamaksed erakoolidele on tehtud);
2) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes
nimetatud hariduslike erivajadustega õpilaste puhul Vabariigi Valitsuse kehtestatud
õppekoha tegevuskulu piirmäärast ühe kuu kohta, vaid kulud hüvitatakse kohalike
omavalitsuste tasutud arvete alusel (s.t kulud hüvitatakse tegelikult tehtud kulude alusel,
sealhulgas Vabariigi Valitsuse kehtestatud piirmäära ületavas osas);
3) eraõigusliku juriidilise isiku, mille üheks asutajaks, osanikuks, aktsionäriks või
liikmeks on kohalik omavalitsus, peetava erakooli kulusid alates 01.09.2013 ei hüvitata
(siis jõustus erakooliseaduse § 1 lõige 22, mille kohaselt kohaliku omavalitsuse loodud era-
kooli rahastatakse samadel alustel munitsipaalkooliga, s.t et ka tegevuskulude katmises
osalemisel käsitletakse kohaliku omavalitsuse loodud erakooli munitsipaalkoolina);
4) kulud hüvitatakse kohalikule omavalitsusele ühekorraga 90 päeva jooksul alates
kompromissi kinnitava määruse jõustumisest haldusasjas nr 3-15-1080.
1.3. Viivitusintressi tasumine: kompromissi korral viiviseid ei maksta.
 1.4. Menetluskulude jagamine: Haridus-ja Teadusministeerium hüvitab Harku vallale
 pool asjas tasutud riigilõivust, s.o 375 (kolmsada seitsekümmend viis) eurot, 14 päeva
 jooksul arvates kompromissi kinnitava määruse jõustumisest haldusasjas nr 3-15-1080.
 Ülejäänud riigilõiv tagastatakse kaebajale vastavalt seadusele. Muud menetluskulud
 jäävad menetlusosaliste endi kanda.
 2. Lõpetada menetlus haldusasjas 3-15-1080.
 3. Tagastada Harku vallale pool asjas tasutud riigilõivust, s.o 375 (kolmsada
    seitsekümmend viis) eurot.
 Edasikaebamise kord
 Kohtumäärusele võib esitada määruskaebuse Tartu Ringkonnakohtule Tartu Halduskohtu
 kaudu 15 päeva jooksul arvates määruse kättesaamisest.

Asjaolud
1. Harku vald esitas 24.04.2015 Tartu Halduskohtule kaebuse Haridus- ja
Teadusministeeriumi vastu aastatel 2011-2014 EraKS § 222 alusel tehtud kulutuste tasumiseks
kohustamiseks summas 484 777,87 eurot või alternatiivselt tekkinud kahju hüvitamiseks samas
summas. Kui vastustaja 28.03.2015. a kiri, milles keelduti kaebajale erakoolide tegevuskulude
katteks raha eraldamisest, on haldusakt, siis soovib kaebaja vastustaja kirja tühistamist.
2. Riigikohtu halduskolleegiumi 12.01.2016. a otsusega asjas nr 3-3-1-41-15 kohustati
Haridus- ja Teadusministeeriumi tasuma Tallinna linnale ajavahemikul 01.01.2013 kuni
17.11.2014 EraKS § 222 rakendamisel kantud kulud 618 720 eurot. Ühtlasi jäeti muutmata
Tartu Ringkonnakohtu otsus haldusasjas nr 3-13-1329 selles osas, millega jäeti läbi vaatamata
viivitusintressi väljamõistmise nõue ning kohustati Haridus- ja Teadusministeeriumi tasuma
Tallinna linnale ajavahemikul 01.09.2011 kuni 31.12.2012 EraKS § 222 rakendamisest
tulenevad kulud 1 375 879,93 eurot.
3. Tartu Halduskohus tegi menetlusosalistele ettepaneku kompromissi sõlmimiseks
järgnevatel tingimustel:
1) Haridus-ja Teadusministeerium hüvitab Harku vallale punktis 2 kirjeldatud põhimõtete
alusel eraüldhariduskoolide tegevuskulude katmises osalemisel aastatel 2011–2014 kantud
kulud summas 484 777,87 eurot lähtudes Riigikohtu lahendist haldusasjas nr 3-3-1-41-15.
2) Põhisumma tasumine:
a) kulud hüvitatakse kuni Vabariigi Valitsuse kehtestatud õppekoha tegevuskulu piirmääras ühe
kuu kohta vastaval aastal ja kohalike omavalitsuste tasutud arvete alusel (aluseks on
erakoolidele tehtud väljamakseid tõendavad dokumendid või koondväljavõtted tehtud
väljamaksetest, mille alusel on võimalik tõendada, et väljamaksed erakoolidele on tehtud);
b) tulenevalt põhikooli-ja gümnaasiumiseaduse § 83 lõikest 6 ei lähtuta samas lõikes nimetatud
hariduslike erivajadustega õpilaste puhul Vabariigi Valitsuse kehtestatud õppekoha
tegevuskulu piirmäärast ühe kuu kohta, vaid kulud hüvitatakse kohalike omavalitsuste tasutud
arvete alusel (s.t kulud hüvitatakse tegelikult tehtud kulude alusel, sealhulgas Vabariigi
Valitsuse kehtestatud piirmäära ületavas osas);
c) eraõigusliku juriidilise isiku, mille üheks asutajaks, osanikuks, aktsionäriks või liikmeks on
kohalik omavalitsus, peetava erakooli kulusid alates 01.09.2013 ei hüvitata (siis jõustus
erakooliseaduse § 1 lõige 22, mille kohaselt kohaliku omavalitsuse loodud erakooli rahastatakse
samadel alustel munitsipaalkooliga, s.t et ka tegevuskulude katmises osalemisel käsitletakse
kohaliku omavalitsuse loodud erakooli munitsipaalkoolina);
d) kulud hüvitatakse kohalikule omavalitsusele ühekorraga 30 päeva jooksul alates
kompromissi kinnitava määruse jõustumisest haldusasjas nr 3-15-1080.
                                               2
3) Viivitusintressi tasumine: kompromissi korral viiviseid ei maksta.
4) Menetluskulude jagamine: Haridus-ja Teadusministeerium hüvitab Harku vallale pool asjas
tasutud riigilõivust, s.o 375 eurot, 14 päeva jooksul arvates kompromissi kinnitava määruse
jõustumisest haldusasjas nr 3-15-1080. Ülejäänud riigilõiv jagatakse vastavalt seadusele. Muud
menetluskulud jäävad menetlusosaliste endi kanda.
4. Harku vald esitas 25.01.2016 kohtule seisukoha, milles nõustus kompromissi sõlmimisega
kohtu poolt esitatud tingimustel. Kaebaja täpsustas, et nõue on kohtumenetluse vältel
vähenenud 664 euro võrra, sest üks väljamakseid saanud erakool (SA Innove) on tagastanud
talle kaebaja poolt tehtud väljamaksed. Seetõttu palub kaebaja muuda kompromissi p-s 1
nimetatud summa selliselt, et hüvitatav summa on 484 113,87 eurot.
5. Haridus-ja Teadusministeerium esitas 03.02.2016 kohtule seisukoha, milles kinnitas, et on
Harku valla nõuded üle vaadanud ja kompromissis fikseeritud hüvitamisele kuuluva summa
484 777,87 euro osas vastuväited puuduvad. Vastustaja on nõus kompromissi sõlmima, kuid
palub kulude hüvitamise tähtaega pikendada 30 päevalt 90 päevani alates kompromissi
kinnitava määruse jõustumisest.
6. Harku vald kinnitas 04.02.2016. a seisukohas, et nõustub kompromissiga ka tingimusel, et
kulud hüvitatakse kohalikule omavalitsusele 90 päeva jooksul alates kompromissi kinnitava
määruse jõustumisest haldusasjas nr 3-15-1080.
Kohtu seisukoht
7. Vastavalt HKMS § 154 lg-le 1 võivad pooled kuni kaebuse kohta tehtud lõpliku lahendi
jõustumiseni lõpetada menetluse kompromissiga. Kui kompromiss piirab kolmanda isiku
õigusi, peab kompromissiga nõustuma ka kolmas isik. Kohus ei kinnita kompromissi, kui see
on õigusvastane, riivab menetlusse kaasamata isiku õigusi või kui kompromissi ei ole võimalik
täita.
Kohus leiab, et puuduvad poolte sõlmitud kompromissi kinnitamist takistavad asjaolud.
Käesolevas asjas ei ole jõustunud kohtulahendit ning kompromissi on võimalik täita.
8. HKMS § 152 lg 1 p 3 kohaselt lõpetab kohus määrusega menetluse, kui kohus võtab vastu
kaebusest loobumise või kinnitab kompromissi. HKMS § 155 lg 4 kohaselt kohus võtab vastu
kaebusest loobumise ja kinnitab kompromissi määrusega, millega ta ühtlasi lõpetab asja
menetluse.
Eeltoodust tulenevalt kinnitab kohus poolte vahel sõlmitud kompromissi ja lõpetab haldusasja
nr 3-15-1080 menetluse. Kohus märgib, et vähendas kompromissi tekstis hüvitamisele kuuluvat
summat vastavalt kaebaja täpsustustele ning pikendas kulude hüvitamise tähtaega vastavalt
vastustaja soovile.
9. Harku vald tasus kaebuse esitamisel riigilõivu 750 eurot (tl 116). HKMS § 104 lg 6 p-st 1
tulenevalt tagastatakse pool asjas tasutud riigilõivust, kui tasutud riigilõivu suurus ületab
31,94 eurot ning kui pooled sõlmivad kompromissi.
Seega kuulub kaebajale tagastamisele riigilõiv 375 eurot.
10. Kohus selgitab, et vastavalt HKMS § 43 lg 1 p-le 2 ei ole menetluse lõpetamise korral samas
asjas halduskohtule kaebuse esitamine lubatud.


/allkirjastatud digitaalselt/

Roby Koik
kohtunik


                                              3
