                          KOHTUOTSUS
                               EESTI VABARIIGI NIMEL
                              Hagi õigeksvõtul põhinev otsus

Kohus                             Harju Maakohus

Kohtukoosseis                     Kohtunik Fred Fisker

Otsuse tegemise aeg ja koht       02. detsember 2016, Tallinn, Tartu mnt kohtumaja

Tsiviilasja number                2-16-14021

Tsiviilasi                        XXXXhagi XXXXvastu elatise nõudes

Tsiviilasja hind                  3182,50 eurot

Menetlusosalised     ja   nende Hageja: XXXX(isikukood XXXX; elukoht XXXX)
esindajad
                                  Hageja seaduslik esindaja: XXXX(isikukood XXXX;
                                  elukoht XXXX; telefon XXXX; e-post XXXX)
                                  Hageja lepinguline esindaja: Marina Smirnova (telefon
                                  697 9367, 551 1516; e-post dorida60@mail.ru)
                                  Kostja: XXXX(isikukood XXXX; elukoht XXXX; telefon
                                  XXXX; e-post XXXX)


RESOLUTSIOON

   1. Hagi rahuldada õigeksvõtul põhineva otsusega.
   2. Mõista XXXX`lt välja hageja XXXX´e kasuks alates 17. 09. 2016 igakuiselt elatis 215
      eurot kuus, kuid mitte vähem kui ½ Vabariigi Valitsuse kehtestatud kuupalga
      alammäärast kuni XXXX´e täisealiseks saamiseni, s.o 29.04.2033.
   3. Mõista XXXX`lt välja hageja XXXX´e kasuks elatis tagasiulatuvalt perioodi
      01.03.2016-17.09.2016 eest summas 1247,50 eurot, mida kostja kohustub tasuma 12
      kalendrikuu jooksul osamaksetena 103,96 eurot kuus alates käesoleva kohtuotsuse
      jõustumisest kuni võlgnevuse (1247,50 eurot) täieliku tasumiseni.
   4. Kohustada XXXX´t tasuma sissenõutavaks muutunud elatise tasumisega
      viivitamisel tasuma viivist võlaõigusseaduse § 113 lõikes 1 teises lauses sätestatud
      määras kuni elatise täieliku tasumiseni.
   5. Toimetada otsus kätte menetlusosalistele.
   6. Jätta menetluskulud kostja XXXX´e kanda.
   7. Mõista XXXX´elt hageja XXXX´e kasuks välja menetluskuluna õigusabikulu 96
      eurot.
Edasikaebamise kord

Kohtuotsusele võib esitada apellatsioonkaebuse Tallinna Ringkonnakohtule (Pärnu mnt 7,
Tallinn, e posti aadress talrk.menetlus@kohus.ee) 30 päeva jooksul, alates otsuse apellandile
kättetoimetamisest, kuid mitte hiljem kui viie kuu möödumisel käesoleva otsuse avalikult
teatavakstegemisest. Apellatsioonkaebuse esitamisel tuleb tasuda riigilõiv sõltuvalt tsiviilasja
hinnast ja kaebuse ulatusest.

Apellatsioonkaebus võidakse lahendada ringkonnakohtus kirjalikus menetluses, kui kaebuse
esitaja ei taotle selle lahendamist istungil. Seaduses sätestatud alustel võib menetlusosaline
taotleda riigipoolset menetlusabi menetluskulude kandmiseks. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi andmise taotluse
lahendamist, kui nimetatud taotlus ei olnud esitatud põhjendamatult või tähtaja pikendamise
eesmärgil. See ei välista menetlustähtaja ennistamist.

Selgitus menetlusabi taotlejale

Kui menetlusosaline taotleb menetlusabi kohtule esitatava kaebuse või taotluse koostamiseks
peab menetlusabi taotleja tegema seaduses sätestatud tähtaja järgimiseks tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Hageja nõuded ja põhjendused

Hageja esitas 17.09.2016 hagiavalduse elatise nõudes. Hagiavalduse kohaselt hageja seadusliku
esindaja XXXXja XXXXe abielust sündis XXXXühine laps XXXX. Hagiavalduse kohaselt ei
täida kostja lapse ülalpidamise kohustust. Hageja palub kostjalt välja mõista alates 17.09.2016
igakuise elatise 215 eurot kuus, kuid mitte vähem kui ½ Vabariigi Valitsuse kehtestatud
kuupalga alammäärast kuni hageja täisealiseks saamiseni, s.o 29.04.2033. Samuti palub hageja
välja mõista kostjalt elatis tagasiulatuvalt perioodi 01.03.2016-17.09.2016 eest summas
1247,50 eurot. Elatise tasumisega viivitamisel palub hageja välja mõista tasumata summalt
viivised VÕS § 113 lg 1 sätestatud määras. Hageja palub jätta menetluskulud kostja kanda.

Kostja vastuväited

Kostja nõustus 07.11.2016 esitatud vastuses tasuma hagejale elatist miinimummääras kui lapse
täisealiseks saamiseni. Kostja palub elatise võlgnevuse likvideerida igakuiselt võrdsete osade
kaupa kuni võlgnevuse tasumiseni. Viivisenõudeid peab kostja põhjendamatuks.

Kohtuotsuse põhjendused ja selgitused

Kohus, tutvunud toimiku kõigi materjalidega, on seisukohal, et hagi tuleb rahuldada
õigeksvõtul põhineva otsusega.

                                                                                          2(3)
Tsiviilkohtumenetluse seadustiku (TsMS ) § 444 lg 3 alusel teeb kohus otsuse kirjeldava ja
põhjendava osata.

Viivise nõude puhul kohus selgitab XXXXele, et ei perekonnaseadus (PKS) ega ka
võlaõigusseadus (VÕS) näe ette keeldu nõuda elatiselt viivist. Kohus peab andma
maksimaalselt parima lapse õiguste kaitseks ja vanema ülalpidamiskohustus on oluline. Viivis
rakendub vaid juhul, kui kostja rikub raha maksmise kohustust. Seega ei saa viivisekokkulepe
kohustust täitvat lapse isa kuidagi kahjustada. Teisisõnu, kui lapse isa maksab korrapäraselt
lapse ülalpidamiseks elatist, siis viivise nõue ei rakendu. Kohustuse rikkumisel võib hageja
nõuda viivist võlaõigusseaduse § 113 lõikes 1 teises lauses sätestatud määras.

Menetluskulude jaotus

TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses. TsMS § 168 lg 6 alusel kannab hageja menetluskulud ise,
kui kostja võtab hagi kohe õigeks ning kui kostja ei ole oma käitumisega andnud põhjust hagi
esitamiseks. Kohus leiab, et kostja on andnud ülalpidamiskohustuse täitmata jätmisega põhjuse
hagi esitamiseks, mistõttu TsMS § 168 g 6 ei kohaldu. Kohus jätab menetluskulud TsMS § 162
lg 1 alusel kostja kanda.

Kui menetlusosaline peab menetluskulude jaotust kindlaksmäärava kohtulahendi kohaselt
kandma teist menetlusosalist esindanud lepingulise esindaja kulud, mõistab kohus kulud välja
põhjendatud ja vajalikus ulatuses (TsMS § 175 lg 1).

Hageja on esitanud menetluskulude kindlaksmääramise taotluse koos menetluskulude
nimekirjaga. Hageja palub mõista kostjalt välja õigusabikulu kokku 1 tunni eest kogusummas
96 eurot.

Kohus leiab, et hagejate õigusabikulu näol on tegemist põhjendatud ja vajaliku menetluskuluna,
mõistlikus suuruses on ka õigusabi osutaja tunnihind ning õigusabile kulunud aeg. Hageja
taotlus menetluskulude suuruse kindlaksmääramiseks on seega põhjendatud kogu ulatuses ja
tuleb rahuldada.

Tulenevalt TsMS § 178 lg-st 1 saab menetluskulude jaotust vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati.
Hüvitatavate menetluskulude suurust saab vaidlustada selle kohtulahendi peale edasi kaevates,
millega menetluskulude rahaline suurus kindlaks määrati.



/allkirjastatud digitaalselt/

Fred Fisker
Kohtunik




                                                                                         3(3)
