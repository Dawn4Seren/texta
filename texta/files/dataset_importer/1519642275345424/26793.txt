                   KOHTUMÄÄRUS
Kohus                          Viru Maakohus

Määruse tegemise aeg ja        08.01.2016
koht                           Jõhvi kohtumaja

Kohtuasja number               1-09-18767

Kohtunik                       Anne PALMISTE

                               Andrei KOZLOVI avaldus täitemenetluse
Avaldus
                               nr.042/2010/2534 lõpetamiseks
Avalduse esitaja               Andrei KOZLOV, isikukood 38105312251, xxx

Kohtutäitur                    Natalja MALAHHOVA

                               Jätta Andrei KOZLOVI avaldus täitemenetluse
                               lõpetamiseks täiteasjas nr.042/2010/2534 läbi
                               vaatamata.
RESOLUTSIOON                   Määruse ärakirjad edastada          avaldajale   ning
                               kohtutäiturile teadmiseks.
                               Määruse peale võib esitada määruskaebuse Viru
                               Maakohtule 15 päeva jooksul alates päevast, mil isik
                               sai määrusest teada või pidi teada saama.

Asjaolud ja menetluse käik

30.12.2015 saabus Viru Maakohtusse Andrei Kozlovi avaldus, milles palub lõpetada
menetlus täiteasjas nr.042/2010/2534 seoses aegumisega.

Andrei Kozlov tunnistati süüdi Viru Maakohtu 03.05.2010 otsusega nr.1-09-18767
KarS §199 lg.2 p.4,5,7,8, §200 lg.2 p.4,8,9,10 järgi ning karistati KarS §64 lg.1 ja
KrMS §238 lg.2 kohaldamisega vangistusega 2 aastat. Otsus jõustus 11.05.2010.

Sama otsusega mõisteti Andrei Kozlovilt välja menetluskuludena sundraha 695,04
eurot, kriminaaltoimiku koopia tegemise eest 45 senti ja kaitsjatasu 72,92 eurot, kokku
768,41 eurot, mille sissenõudmiseks on alustatud täitemenetlus nr.042/2010/2534.

Justiitsministeeriumi andmebaasi väljatrükist nähtub, et täiteasjas nr.042/2010/2534
alustati menetlust seoses Viru Maakohtu 03.05.2010 lahendiga, millega Andrei

                                                                                       1
Kozlovilt mõisteti välja menetluskulud summas 768,41 eurot. Käesoleval hetkel
kuuluvad täitmisele menetluskulud summas 768,41 eurot, kohtutäituri tasu 241,59
eurot ja menetluse algatamise tasu 19,17 eurot.

Kohtutäitur on 22.09.2010 saatnud võlgnikule täitmisteate ettepanekuga nõue
vabatahtlikult täita ja samuti ka otsuse võlgnikule kohtutäituri tasu väljamõistmise
kohta.


Maakohtu seisukoht

Kohus, tutvunud esitatud avaldusega ja täitetoimiku materjalidega, leiab, et Andrei
Kozlovi avaldus täitemenetluse lõpetamiseks seoses täitemenetluse aegumisega tuleb jätta
läbi vaatamata.

Avalduse esitaja on taotlenud kriminaalasjas välja mõistetud menetluskulude tasumiseks
alustatud täitemenetluse lõpetamist aegumise tõttu, juhtides kohtu tähelepanu TMS §202
lg.1, §210 ja KarS §82 lg.1 p.1.

Kriminaalmenetluse seadustiku §431 kohaselt lahendab lahendi teinud kohus või
kohtulahendit täimisele pöörava maakohtu täitmiskohtunik määrusega kriminaalmenetluse
seadustiku §-des 424–4281 ja 430 reguleerimata küsimused ning muud kohtulahendi
täitmisel ilmnevad kahtlused ja ebaselgused.

KrMS §432 lg.1 kohaselt lahendab täitmiskohtunik käesoleva asja määrusega kirjalikus
menetluses kohtumenetluse pooli kohtusse kutsumata.

Vastavalt TMS §50 on täitemenetluse lõpetamine kohtutäituri pädevuses. TMS §48 lg.1
p.1 kohaselt lõpetab kohtutäitur täitemenetluse sissenõudja avalduse alusel.

Käesoleva asja materjalidest nähtub, et avaldaja suhtes on alustatud täitemenetlus seoses
kriminaalasja menetluskulude nõudega. Kohus selgitab, et avaldaja poolt viidatud
õigusnormid on küll asjakohased aegumise kohaldamisel, ent ei ole asjassepuutuvad
käesolevas avalduses esitatud taotluse lahendamisel. Täitemenetluse lõpetamise pädevus
on vastavalt TMS §50 lg.1 kohtutäituril, mitte maakohtu kohtunikul. Seega tuleb avaldus
täitemenetluse lõpetamiseks esitada kohtutäiturile. Tegemist ei ole kriminaalasjas tehtud
kohtulahendi täitmisel tekkinud küsimuste, kahtluste või ebaselgustega, mille lahendamine
on KrMS §431 kohaselt täitmiskohtuniku pädevuses, kuivõrd Kriminaalmenetluse
seadustik ei anna täitmiskohtunikule õigust lõpetada täitemenetlust.


Kohus juhindus käesoleva määruse tegemise eelpooltoodust ja KrMS §383, §384, §386,
§387, §431, §432



(allkirjastatud digitaalselt)
Anne PALMISTE
kohtunik



                                                                                       2
