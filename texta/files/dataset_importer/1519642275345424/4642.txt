                                                                              1-16-2561




                        KOHTUMÄÄRUS
Kohus                            Viru Maakohus

Määruse tegemise aeg ja koht     19. oktoober 2016, Narva kohtumaja

Toimiku number                   1-16-2561 (16233000118)

Kohtunik                         Innokenti Menšikov

Kohtuistungi sekretär            Egle Nigulist

Tõlk                             Irina Ogurova

Asi                              Viru Vangla Kriminaalhooldusosakonna Jõhvi talituse
                                 kriminaalhooldusametnik Natalja Rabeko erakorraline 8-
                                 2/29868-1 Juri Antipovi suhtes

Hooldusalune                     Juri Antipov

                                 Elukoht xxx, isikukood 36210182211.
                                 Varasem karistatus: varem kriminaalkorras karistatud 2-l
                                 korral, neist viimane:
                                 - 30.05.2016 Viru Maakohtu otsusega KarS § 424 järgi,
                                 vangistusega 8 kuud tingimisi, katseajaga 3 aastat.
                                 Lisakaristus - sõiduki juhtimise õiguse äravõtmine üheks
                                 aastaks.

Istungil osalenud isikud         Kriminaalhooldusalune           Juri Antipov
                                 Kriminaalhooldusametnik         Viktoria Semjonova
                                 Kaitsja vandeadvokaat           Vladimir Rogulski

                                 19.10.2016
RESOLUTSIOON

KarS § 74 lg 4 alusel pöörata Juri Antipovile Viru Maakohtu Narva kohtumaja
30.05.2016 kohtuotsusega nr 1-16-2561 mõistetud karistus - 7 (seitse) kuud 28
(kakskümmend kaheksa) päeva vangistust täitmisele.

KrMS § 414 lg 1 alusel teatab maakohus Juri Antipovile kirjaliku teatisega, mis ajaks ja
millisesse vanglasse ta peab karistuse kandmiseks ilmuma.




                                                                                      1
                                                                                  1-16-2561


KrMS § 414 lg 2 alusel lugeda vangistuse kandmise alguseks Juri Antipovi vanglasse
saabumise aeg.

Kui süüdimõistetu Juri Antipov ei ilmu määratud ajaks vanglasse karistust kandma,
edastab vangla KrMS § 414 lg 3 alusel politseiasutusele sundtoomise taotluse.


Mõista Juri Antipovilt riigituludesse välja menetluskulud: kaitsja Vladimir Rogulski poolt
19.10.2016 kohtuistungil õigusabi osutamise eest summas 48 (nelikümmend kaheksa)
eurot.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE50220022101419335, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700040203 ning selgitus „Juri Antipov, 1-16-2561
kriminaalmenetluse kulud“.


Edasikaebamise kord
Kohtumäärusele võib esitada määruskaebuse 15 päeva jooksul Viru Maakohtu Narva
kohtumajale alates päevast kui isik sai kohtumäärusest teada või pidi kohtumäärusest teada
saama.

Maakohtu poolt tuvastatud asjaolud

Viru Maakohtu Narva kohtumaja 30.05.2016 kohtuotsusega kriminaalasjas nr 1-16-2561
tunnistati Juri Antipov süüdi KarS § 424 järgi ja mõisteti temale karistuseks 1 aasta
vangistust. KrMS § 238 lg 2 alusel vähendati mõistetud karistust ühe kolmandiku võrra ja
karistati Juri Antipovit vangistusega 8 kuud. KarS § 68 lg 1 alusel arvati kahtlustatavana
kinnipidamine alates 31.01.2016 kuni 01.02.2016, s.o 2 päeva karistusaja hulka ning mõisteti
talle lõplikult ärakandmisele 7 kuud 28 päeva vangistust. KarS § 74 lg 1, 3 alusel otsustati
mõistetud karistust mitte täitmisele pöörata katseajaga 3 aastat. Katseaja kestel pidi Juri
Antipov täitma KarS § 75 lg 1 p 1-6, lg 2 p 2 sätestatud kontrollnõudeid ja kohustusi.
Katseaja algus - 30.05.2016. KarS § 50 lg 1 p 1 alusel lisakaristusena kohaldati Juri
Antipovile sõiduki juhtimise õiguse äravõtmine tähtajaga 1 aasta. Otsus jõustus 07.06.2016.

29.06.2016 saabus Viru Maakohtu Narva kohtumajja erakorraline ettekanne Juri Antipovi
suhtes ettepanekuga määrata Juri Antipovile täiendav kohustus – osaleda
sotsiaalabiprogrammis, kuna viimane rikub talle kohtu poolt määratud lisakohustust.
Rikkumine seisneb selles, et süüdimõistetu ei täida kohustust mitte tarvitada alkoholi.

Viru Maakohtu Narva kohtumaja 05.07.2016 kohtumäärusega määrati Juri Antipovile Viru
Maakohtu Narva kohtumaja 30.05.2016 otsuse järgi kriminaalasjas nr 1-16-2561 täiendav
kohustus - osaleda sotsiaalabiprogrammis „Eluviisitreening“ tähtajaks 31.01.2017.
Kohtumäärus jõustus 30.07.2016.

14.10.2016 saabus Viru Maakohtu Narva kohtumajja erakorraline ettekanne Juri Antipovi
suhtes ettepanekuga pöörata mõistetud karistus täitmisele KarS § 74 lg 4 alusel.




                                                                                          2
                                                                                        1-16-2561


Käesolev erakorraline ettekanne on koostatud, kuna 30.09.2016 kell 09:35 kontrollis Viru
Vangla Sillamäe esinduse kriminaalhooldusametnik registreerimise käigus Sillamäel,
aadressil Pavlovi 4, hooldusaluse Juri Antipov alkoholijoovet. Kontrolli käigus tuvastati
alkoholijoove 0,761 mg/L.

30.09.2016 antud kirjalikus seletuses Juri Antipov selgitas, et jõi 30.09.2016.a. hommikul
enne ametniku vastuvõtule tulemist pool pakki keefiri. Alkoholi tarvitamist eitab.

Esmakohtumine Juri Antipoviga toimus 22.06.2016, mille käigus talle selgitati
kriminaalhooldusaluse õigusi ja kohustusi, mille arusaamist kinnitas Juri Antipov oma
allkirjaga. Katseaja algusjärgus 29.06.2016 oli esitatud kohtule erakorraline ettekanne, kuna
Juri Antipov rikkus kohustus mitte tarvitada alkoholi, mille alusel Juri Antipovile oli
määratud lisakohustus läbida sotsiaalprogramm Eluviistreening tähtajaga 31.01.2017. Antud
lisakohustuse täitmine oli planeeritud alustada oktoobri lõpus 2016. Katseajal on Juri
Antipoviga toimunud põhjalikud vestlused alkoholi tarvitamise võimalikest mõjudest ja
negatiivsetest tagajärgedest. Vestluste ajal on Juri Antipov kinnitanud, et ei tarvita alkoholi ja
mõistab tarvitamise tagajärgi. Kuid vaatamata sellele ilmus 30.09.2016 registreerimisele olles
alkoholi joobes. Oma kirjalikus seletuses kinnitas, et oli tarvitanud vaid keefirit ning oma
süüd alkoholi tarvitamisest eitab. Sellest tulenevalt leian, et Juri Antipovi suhtumine katseaja
nõuetesse on mitterahuldav. Juri Antipov näitab oma käitumisega, et ta ei ole valmis muutma
enda elustiili ning tingimisi karistuse kohaldamine ei ole tema puhul otstarbekas ning ta ei
tunnista oma süüd. Positiivseks asjaoluks on see, et Karistusregistri andmete kohaselt ei ole
Juri Antipov katseajal toime pannud ühtegi uut väärtegu.

Menetlusosaliste seisukohad kohtuistungil

19.10.2016 kohtuistungil kandis kriminaalhooldaja ette esitatud erakorralise ettekande ning
palus pöörata Juri Antipovile mõistetud karistuse täitmisele.

Kriminaalhooldusalune Juri Antipov palus ettekande jätta täimisele pööramata. Palub määrata
temale ÜKT-d. Tunnistab, et tarvitas alkoholi (viina) õhtul enne ilmumist KRHO ametniku
juurde, st 29.09.2016 kuna tal on alkoholisõltuvus.

Kaitsja on seisukohal, et tuleb määrata süüdimõistetule ÜKT-d.


Maakohtu seisukoht

Vaadanud läbi toimiku materjalid ja kuulanud ära menetlusosalised, on kohus seisukohal, et
kriminaalhooldusametniku ettepanek Juri Antipovile mõistetud karistuse täitmisele
pööramiseks on põhjendatud ning kuulub rahuldamisele.

KarS § 74 lg 4 sätestab, et juhul, kui süüdimõistetu ei järgi katseajal kontrollnõudeid või ei
täida talle pandud kohustusi, võib kohus kriminaalhooldusametniku ettekande alusel määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus tuvastas, et kriminaalhooldusalune Juri Antipov rikkus kohtu poolt määratud
kohustust mitte tarvitada alkoholi ja narkootikume rikkudes seega KarS § 75 lg 2 p 2 alusel
määratud nõudeid. 30.09.2016 kell 09:35 kontrollis Viru Vangla Sillamäe esinduse



                                                                                                3
                                                                                     1-16-2561


kriminaalhooldusametnik registreerimise käigus Sillamäel, aadressil Pavlovi 4, hooldusaluse
Juri Antipov alkoholijoovet. Kontrolli käigus tuvastati alkoholijoove 0,761 mg/L. Juri
Antipov ei ole nimetatud kohustust 14.10.2016 seisuga täitnud, rikkudes seega KarS § 75 lg 2
p 2 alusel määratud nõudeid. Antipov ei esinenud sellist objektiivset takistust, mis ei
võimaldanud temal täita kohtu poolt määratud lisakohustust. Antipov näitab oma käitumisega,
et ta ei võta tõsiselt tingimisi mõistetud karistust. Kuid varasemalt kohaldatud meetmed ei ole
suutnud panna teda hoiduma uute rikkumiste toimepanemisest. Nii pärast esimest rikkumist
(tarvitas alkoholi samuti) on kohus kohustanud Antipovit osalema sotsiaalabiprogrammis,
kuid vaatamata sellele rikkus Antipov kohustust mitte tarvitama alkoholi veel kord.

See näitab, et leebemad meetmed ei ole suutnud suunata Juri Antipovit õiguskuulekale
käitumisele. Ta ei soovi loobuda alkoholi tarvitamisest.

Seega on olemas alused vangistuse täitmisele pööramiseks.

Arvestades eeltoodut ning kriminaalhooldaja hinnangut ja Juri Antipovi seletusi rikkumiste
kohta, on kohus veendunud, et Juri Antipov rikub kohtu poolt määratud kohustust tahtlikult
ning rikkumisi vabandavad asjaolud puuduvad. Eelnevast lähtuvalt asub kohus seisukohale, et
vastavalt KarS § 74 lg-le 4 tuleb Juri Antipovile Viru Maakohtu Narva kohtumaja 30.05.2016
kohtuotsusega nr 1-16-2561 mõistetud karistus – 7 kuud 28 päeva vangistust - pöörata
täitmisele.

Kohus on seisukohal, et pole otstarbekohane asendada määratud vangistust üldkasuliku tööga
kuna süüdimõistetu ei ole suutnud isegi täita kohustust mitte tarvitama alkoholi. Seetõttu
puudub kohtul veendumus, et Antipov on võimeline edukalt sooritama ÜKT-d.

Kohus teeb määruse tuginedes eeltoodule ja juhindudes KrMS § 427 lg-st 2, 432 lg 3.

/allkirjastatud digitaalselt/

Innokenti Menšikov
Kohtunik




                                                                                             4
