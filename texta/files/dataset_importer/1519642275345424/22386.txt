                            KOHTUOTSUS
                                 EESTI VABARIIGI NIMEL

 Kohus                            Viru Maakohus

 Otsuse tegemise aeg ja koht      01. märts 2016 Jõhvi kohtumajas

                                  1-16-1695 (16244000254)
 Kriminaalasja number

 Kohtunik                          Larissa Prokopenko


 Kohtuistungi sekretär, tõlk      Ingrid Koddo, Marina Davõdovitš

 Kriminaalasi                     Juri Makov´i süüdistuses KarS § 424 järgi kiirmenetluse
                                  kokkuleppemenetluses
 Prokurör                         Viru Ringkonnaprokuratuuri prokurör Kristiina Erte

                                  Juri Makov, isikukood 37501112218, xxx
                                     - 22.08.2007 Viru Maakohtu otsusega KarS § 424 järgi
 Süüdistatav                             rahaline karistus 725,59 eurot ja lisakaristusena
                                         juhtimisõiguse äravõtmine 3 kuuks.
                                  Kinni peetud alates 28.02.2016 kuni 01.03.2016.

                                  Juhindudes KrMS § 256-1-256-5, § 249, kohus
 RESOLUTSIOON
O T S U S T A S:

JURI MAKOV süüdi tunnistada KarS § 424 järgi.
Mõista karistuseks 4 (neli) kuud vangistust.

KarS § 68 lg 1 alusel arvata karistusaja hulka eelvangistuses viibitud aeg 28.02.2016-
01.03.2016.a, s.o 3 päeva ning lõplikuks karistuseks mõista 3 kuud ja 27 päeva vangistust.

KarS § 74 lg 1, 3 alusel mõistetud vangistust täielikult täitmisele mitte pöörata, kui Juri Makov
1 aasta 6 kuulise katseaja jooksul ei pane toime uut kuritegu ja täidab talle KarS § 75 lg 1 p 1-
6, lg 2 p 2 sätestatud käitumiskontrolli ajaks pandud kontrollnõudeid ja kohustusi:
1) elama kohtu määratud alalises elukohas xxx
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks;
7) mitte tarvitama alkoholi.

Katseaja algus 01.03.2016.

Määrata Juri Makov katseajaks Viru Vangla kriminaalhooldusosakonna juhataja määratava
kriminaalhooldusametniku järelevalve alla.

KarS § 50 lg 1 p 1 alusel võtta Juri Makovilt lisakaristusena ära mootorsõiduki juhtimise
õigus 6 (kuueks) kuuks.
Lisakaristus hakkab kehtima kohtuotsuse jõustumisest.

Liiklusseaduse § 127 alusel Juri Makov on kohustatud 5 (viie) tööpäeva jooksul alates
käesoleva kohtuotsuse jõustumisest loovutama oma juhiloa Maanteeametile.

Välja mõista Juri Makov´ilt riigituludesse kriminaalmenetluskulud:
322,50 eurot sundraha,
96 eurot kaitsjatasu kohtueelses menetluses.

Menetluskulud summas 418,50 eurot tuleb tasuda 6-kuulise tähtaja jooksul alates kohtuotsuse
jõustumise tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99916700015746
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord

Kohtuotsusele on kohtumenetluse poolel õigus esitada apellatsioon Tartu Ringkonnakohtule,
kokkuleppemenetluse normide rikkumise osas ning süüdistataval ja kaitsjal ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsiooni õiguse kasutamise soovis ttuleb teatada Viru Maakohtule kirjalikult
seitsme päeva jooksul alates kohtuotsuse kuulutamisest.
Apellatsioon esitatakse ringkonnakohtule kirjalikult viieteistkümne päeva jooksul alates
päevast mil kohtuotsus on kohtukantseleis menetlusosalistele tutvumiseks kättesaadav.
Kohtuotsus on kättesaadav vahetult peale selle väljakuulutamist.

Kohtu tuvastatud asjaolud

Juri Makov´it süüdistatakse selles, et tema xxx ja kellel tuvastati tõendusliku alkomeetriga
Dräger Alcotest 7110 EST, seeria nr ARBK-0026 alkoholi sisaldus 0,86 mg/l +/- 0,09 mg/l ja
lõplikuks mõõtetulemuseks 0,77 mg/l kohta väljahingatavas õhus ning keda vastavalt
Liiklusseaduse § 69 lg 1, lg 2 p 1 sätetele loetakse alkoholijoobes olevaks isikuks.
Oma tegevusega pani Juri Makov toime mootorsõiduki juhtimise joobeseisundis, s.o KarS
§ 424 järgi kvalifitseeritava kuriteo.
Süüdistatav tunnistas end täielikult süüdi ja jäi kokkuleppe juurde, mille kohaselt nõuab
prokurör karistada Juri Makov´it KarS § 424 järgi 4 kuulise vangistusega. KarS § 68 lg 1 alusel
arvata karistusaja hulka eelvangistuses viibitud aeg 28.02.2016 – 01.03.2016.a, s.o 3 päeva ning
lõplikuks karistuseks mõista 3 kuud ja 27 päeva vangistust.
Kohaldada KarS § 74 ning mitte pöörata vangistust ärakandmisele, kui Juri Makov ei pane 18
kuulise katseaja kestel toime uut kuritegu ja täidab temale KarS § 75 lg 1 ja lg 2 sätestatud
käitumiskontrolli ajaks kontrollnõudeid ja kohustusi. Lisakaristusena võtta ära juhtimisõigus 6
kuuks.

Kriminaalasja arutamisel jõudis kohus järeldusele, et süüdistatava süüditunnistamine ja
kokkuleppe sõlmimine on olnud süüdistatava tõelise tahte avaldus ja kriminaalasja
menetlemisel on järgitud KrMS sätteid.

Kohtu meetmed

Kohus leiab, et Juri Makov tuleb süüdi tunnistada KarS § 424 järgi ning karistada teda vastavalt
kokkuleppele. Menetluskulud tuleb jätta Juri Makovi kanda.


/allkirjastatud digitaalselt/
Kohtunik
Larissa Prokopenko
