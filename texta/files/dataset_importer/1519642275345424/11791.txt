                     KOHTUMÄÄRUS

Kohus                            Harju Maakohus
Kohtunik                         Lukiina Vismann
Määruse tegemise aeg ja koht     27. juuni 2016. a, Tallinn, Kentmanni kohtumaja
Tsiviilasja number               2-10-59745
Tsiviilasi                       XXXXOÜ (pankrotis) avaldus XXXXOÜ pankroti
                                 nõudes
Menetlusosalised ja nende        Võlausaldaja: XXXXOÜ (pankrotis, registrikood XXXX,
esindajad                        asukoht XXXX);
                                 Võlausaldaja esindaja: pankrotihaldur Peep XXXX;
                                 Võlgnik: XXXXOÜ (pankrotis, registrikood XXXX,
                                 asukoht XXXX);
                                 Võlgniku juhatuse liige: XXXX(sünd. XXXX, elukoht
                                 XXXX);
                                 Pankrotihaldur: Rein Vaiksaar (Raudtee 83, 11613
                                 TALLINN,       e-post: rein.vaiksaar@gmail.com, tel
                                 56641968).
Menetlustoiming                  Pankrotimenetluse lõpetamise otsustamine

RESOLUTSIOON
   1. Kinnitada XXXXOÜ (pankrotis, registrikood XXXX) pankrotimenetluses
      lõpparuanne ja lõpetada XXXXOÜ (pankrotis) pankrotimenetlus.
   2. Vabastada Rein Vaiksaar pankrotihalduri kohustustest XXXXOÜ (pankrotis)
      pankrotimenetluses pärast XXXXOÜ (pankrotis) kustutamist registrist.
   3. Iga võlausaldaja tunnustatud nõude osa, mille ulatuses on jäänud raha saamata:
      Jrk                  Võlausaldaja                 Rahuldamis-      Rahuldamata
       nr                                                   järk          nõude jääk
                                                                           (eurodes)
      1.    Kohtute Raamatupidamiskeskus (Riigi                    II              256,66
            Tugiteenuste Keskuse õiguseellane)
      2.    XXXXOÜ (pankrotis)                                     II           81 263,95
   4. Võlgnik XXXXOÜ (pankrotis) võlausaldaja nõuetele vastuväiteid esitanud ei ole.
   5. Määrata XXXXOÜ (pankrotis) pankrotimenetluses pankrotihaldur Rein Vaiksaare
      tasuks 4 965 eurot (koos maksudega).
   6. Kinnitada XXXXOÜ (pankrotis) pankrotimenetluses pankrotihalduri poolt tehtud
      vajalikud ja põhjendatud kulutused summas 10 000 eurot (koos maksudega).
   7. Määrata XXXXOÜ (pankrotis) kõigi säilitamisele kuuluvate dokumentide hoidjaks
      Rein Vaiksaar (isikukood 35002150325, elukoht Tallinn, Harjumaa).
   8. Avaldada teade XXXXOÜ (pankrotis) pankrotimenetluse lõpetamise kohta
      väljaandes Ametlikud Teadaanded.

Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 päeva jooksul alates
määruse kättetoimetamisest.
                                          Asjaolud
26.11.2010 esitas XXXXOÜ (pankrotis) Harju Maakohtule avalduse XXXXOÜ pankroti
väljakuulutamiseks. 31.03.2011 määrusega kuulutas kohus XXXXOÜ pankroti välja.
Pankrotihalduriks nimetati Rein Vaiksaar.

26.09.2011 Harju Maakohtu määrusega kinnitati XXXXOÜ (pankrotis) pankrotimenetluses
jaotusettepanek.

08.06.2016 esitas pankrotihaldur XXXXOÜ (pankrotis) pankrotimenetluses kohtule
kinnitamiseks lõpparuande. Teade lõpparuandega tutvumise kohta avaldati 07.06.2016
väljaandes Ametlikud Teadaanded. Pankrotihaldur Rein Vaiksaare poolt XXXXOÜ (pankrotis)
pankrotimenetluses koostatud ning kohtule esitatud lõpparuanne on menetlusdokumendina
võetud käesoleva tsiviilasja juurde.

Pankrotihaldur Rein Vaiksaar palub 08.06.2016 lõpparuandes kinnitada lõpparuanne ja lõpetada
XXXXOÜ (pankrotis) pankrotimenetlus. Kohustada pankrotihaldur Rein Vaiksaart likvideerima
ettevõte, kustutama äriregistrist ja seejärel vabastada haldur tema kohustustest. Määrata
XXXXOÜ (pankrotis) dokumentide hoidjaks Rein Vaiksaar (isikukood 35002150325, elukoht
Tallinn, Harjumaa). Kinnitada pankrotihaldur Rein Vaiksaare töötasuks 4 965 eurot (koos
maksudega) ja tehtud vajalikeks kulutusteks (õigusabi ja tehtud vajalikud kulutused) kokku
10 000 eurot (koos maksudega).

                                   Kohtumääruse põhjendused
Pankrotiseaduse (PankrS) § 157 p 5 kohaselt lõpeb pankrotimenetlus lõpparuande kinnitamisega.
PankrS § 163 lg 3 kohaselt otsustab kohus lõpparuande kinnitamise ja pankrotimenetluse
lõpetamise kümne päeva jooksul pärast vastuväidete esitamise tähtaja möödumist, tehes selle
kohta määruse. Kohus võib vastuväidete ärakuulamiseks pidada istungi. PankrS § 163 lg 4
sätestab, et pankrotimenetluse lõpetamise määruses märgib kohus, millises ulatuses on igal
võlausaldajal tunnustatud nõude osa eest jäänud raha saamata, samuti, millistele nõuetele esitas
võlgnik vastuväite. PankrS § 163 lg 5 sätestab, et pankrotimenetluse lõpetamise määruses märgib
kohus, kas võlgniku maksejõuetuse tekkimise põhjuseks on kuriteo tunnustega tegu, raske
juhtimisviga või muu asjaolu. Kui võlgniku maksejõuetuse tekkimise põhjuseks on kuriteo
tunnustega tegu, teatab kohus sellest prokurörile või politseile kriminaalmenetluse alustamise
otsustamiseks. Kui võlgniku maksejõuetuse tekkimise põhjuseks on raske juhtimisviga, on
haldur kohustatud esitama kahju hüvitamise nõude raskes juhtimisveas süüdi oleva isiku vastu,
kui seda nõuet ei ole juba esitatud.

XXXXOÜ (pankrotis) pankrotihaldur on koostanud ning esitanud lõpparuande kohtule
kinnitamiseks. Lõpparuande kohaselt on võlgniku vara realiseeritud, müümata pankrotivara ja
teistelt isikutelt saadaolev vara pankrotihaldurile teadaolevalt puudub. Pankrotivarasse on
laekunud 35 000 eurot. Jaotiste alusel on rahuldatud II rahuldamisjärgu nõudeid summas 20 035
eurot. Lähtuvalt PankrS § 163 lg 1 on teade lõpparuandega tutvumise ja vastuväidete esitamise

                                                                                              2
võimaluse kohta avaldatud 07.06.2016 elektroonilises väljaandes Ametlikud Teadaanded. Harju
Maakohtule vastuväiteid lõpparuandele esitatud ei ole. Kohtule esitatud lõpparuandest ei nähtu,
et pankrotimenetluses oleks rikutud võlgniku või võlausaldajate õigusi, mis PankrS § 163 lg 6
kohaselt oleks aluseks lõpparuande kinnitamata jätmisele. Kohus leiab, et lõpparuanne vastab
PankrS § 162 lg-te 2 ning 3 nõuetele ja kuulub kinnitamisele.

Haldur on lõpparuandes seisukohal, et endine juhatuse liige XXXX(isikukood XXXX) on
toimepannud raske juhtimisvea, millega seoses on ettevõte muutunud maksejõuetuks. See
seisukoht on olnud aluseks ka pankrotihalduri hagiavaldusele endise juhatuse liikme XXXX
vastu kahju nõudes hagisummaga 101 410 eurot. Pärast viis aastat kestnud kohtumenetlust,
loovutas hageja 29.03.2016 nõude XXXXOÜ-le ja 30.03.2016 allkirjastasid pooled nimetatud
hagimenetluses taotluse, mille kohaselt teavitasid pooled kohut, et hageja on loovutanud
käesolevas tsiviilasjas nr 2-11-20365 kostja vastu esitatud nõude täies ulatuses (sh kõrvalnõuded)
Osaühingule XXXX. Nimetatud nõude loovutamise eest tasus kolmas isik XXXXOÜ
pankrotipesasse 35 000 eurot. 13.03.2014 esitas haldur Rahapesu Andmebüroole avalduse endise
juhatuse liikme XXXX suhtes kriminaalmenetluse algatamiseks. Halduril andmed edasise
menetluse kohta puuduvad. Eeltoodust tulenevalt nõustub kohus halduri seisukohaga ning leiab,
et XXXXOÜ (pankrotis) maksejõuetuse põhjuseks on raske juhtimisviga PankrS § 163 lg 5
tähenduses.

Lõpparuandest ei nähtu, et võlgnik oleks pankrotimenetluses esitatud võlausaldajate nõuetele
vastuväiteid esitanud. PankrS § 168 kohaselt, ulatuses, milles võlausaldaja pankrotimenetluses
tunnustatud nõue on jäänud pankrotimenetluses rahuldamata, on käesolev kohtumäärus
XXXXOÜ (pankrotis) pankrotimenetluses rahuldamata jäänud nõuete osas võlausaldajatele
täitedokumendiks.

PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. Halduri taotlusel määrab kohus
halduri tasu büroole, mille kaudu haldur tegutseb. Vastavalt PankrS § 65 lg-le 2 arvestab kohus
tasu suuruse määramisel halduri töö mahtu, keerukust ja halduri kutseoskusi. PankrS § 65 lg 5
kohaselt määrab kohus haldurile tasu üldjuhul PankrS § 651 lg-s 1 nimetatud alammääras ning
alammäärast suurema tasu võib kohus määrata põhjendatud juhul.

XXXXOÜ (pankrotis) pankrotihaldurile kinnitatav tasu on halduri taotlusel 4 965 eurot. Haldur
taotleb tasu määramist PankrS § 651 lg 1 alusel alammääras arvestades laekumisi
pankrotimenetluses. Vastavalt PankrS § 651 lg-tele 1 on käesolevas menetluses tasu alammäär
4 964,90 eurot. Haldur taotleb tasuna 4 965 eurot. Kohus leiab, et halduri tasuks 4 965 eurot
kinnitamine ei riku võlausaldajate ega võlgniku huve, on mõistlik, põhjendatud, kooskõlas tehtud
töö mahuga ja halduri kutseoskustega ning vastab PankrS § 651 lg 1 toodud piirmääradele.
Kohus määrab Rein Vaiksaare tasuks XXXXOÜ (pankrotis) pankrotimenetluses 4 965 eurot.

PankrS § 66 lg 1 kohaselt on halduril õigus lisaks tasule nõuda oma kohustuste täitmiseks tehtud
vajalike kulutuste hüvitamist. Lõike 3 kohaselt kontrollib kohus lõpparuande kinnitamisel
halduri kohustuste täitmiseks tehtud kulutuste vajalikkust ja põhjendatust ning kinnitab vajalike
ning põhjendatud kulutuste suuruse.

Haldur palub kinnitada pankrotimenetluses tehtud vajalikud kulutused summas 10 000 eurot,
mille moodustavad kulud õigusabile summas 7 000 eurot ning muud pankrotimenetluse
kulutused summas 3 000 eurot. Võlgnik ega võlausaldajad halduri kulutuste osas vastuväiteid
esitanud ei ole. Kohus ei ole tuvastanud, et haldur oleks pankrotivara arvelt teinud oma
ülesannete täitmiseks mittevajalikke kulutusi. Kohus leiab, et tehtud kulutused on põhjendatud
ning vajalikud ja kuuluvad kinnitamisele summas 10 000 eurot.
                                                                                                3
Eeltoodust tulenevalt kuulub XXXXOÜ (pankrotis) pankrotimenetlus lõpetamisele seoses
lõpparuande kinnitamisega.

PankrS § 130 lg 3 sätestab, et kui juriidiline isik pankrotimenetluses lõpetatakse, siis likvideerib
juriidilise isiku haldur. Haldur alustab või jätkab enne pankroti algatamist alustatud
likvideerimist pärast kohtumääruse tegemist, millega kinnitati ettevõtte tegevuse ja juriidilise
isiku lõpetamise otsus. Likvideerimine tuleb läbi viia pankrotimenetluse lõpuks.

PankrS § 165 lg 3 kohaselt vabastab kohus pankrotimenetluse lõpetamisel halduri, kui seadusest
ei tulene teisiti. Kohus leiab, et pankrotihaldur Rein Vaiksaar tuleb vabastada halduri
kohustustest XXXXOÜ (pankrotis) pankrotimenetluses pärast XXXXOÜ (pankrotis) kustutamist
registrist.

Tsiviilseadustiku üldosa seaduse § 46 lg 1 kohaselt antakse likvideeritud juriidilise isiku
dokumendid hoiule likvideerijale või kolmandale isikule. Dokumente säilitatakse 10 aastat kui
seaduses ei ole sätestatud teisiti. Kohus leiab, et XXXXOÜ (pankrotis) dokumendid tuleb
vastavalt pankrotihalduri taotlusele anda pankrotihaldur Rein Vaiksaare (isikukood
35002150325, elukoht Tallinn, Harjumaa) vastutavale hoiule.

/Allkirjastatud digitaalselt/
Lukiina Vismann
Kohtunik




                                                                                                  4
