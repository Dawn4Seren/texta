                                                                                4-15-9788




                           KOHTUOTSUS
                              EESTI VABARIIGI NIMEL


Kohus                            Harju Maakohus

Otsuse tegemise aeg ja koht      22. jaanuaril 2016.a Tallinn, Liivalaia kohtumaja

Väärteoasja number               4-15-9788 (2315,15,009587)

Kohtunik                         Külli Iisop

Kohtuistungi sekretär            Liisi Kisler

Väärteoasi                       Kevin XXX esitatud kaebus Politsei- ja Piirivalveameti
                                 Põhja             prefektuuri            korrakaitsebüroo
                                 liiklusjärelevalvekeskuse          liiklusmenetlustalituse
                                 22.10.2015.a otsusele väärteoasjas nr 2315,15,009587

Kohtumenetluse pooled            Kaebuse esitaja / menetlusalune             isik:   Kevin
                                 XXX(isikukood: XXX, elukoht: XXX

                                 Kaebuse esitaja kaitsja: Marko Jaani

                                 Kohtuväline menetleja: Politsei- ja Piirivalveameti Põhja
                                 prefektuuri korrakaitsebüroo liiklusjärelevalvekeskuse
                                 liiklusmenetlustalitus (asukoht: Rahumäe tee 6/1,
                                 Tallinn)

Kohtuistungi toimumise aeg       14.01.2016

Istungil osalenud isikud         Menetlusalune isik: Kevin XXX
                                 Kaitsja: Marko Jaani
                                 Kohtuväline menetleja: PPA Põhja prefektuuri
                                 korrakaitsebüroo liiklusjärelevalvekeskuse esindaja Enel
                                 Kuiv

RESOLUTSIOON
1. Tühistada PPA Põhja prefektuuri korrakaitsebüroo liiklusjärelevalvekeskuse
menetlustalituse 22.10.2015 otsus Kevin XXXle mõistetud rahatrahvi suuruse osas.
Karistada K. XXX liiklusseaduse (LS) § 201 lg 1 järgi rahatrahviga 30 trahviühikut, s.o
120 (ükssada kakskümmend) eurot.
                                              2



KarS § 66 lg 2 alusel määrata, et mõistetud rahatrahvi summas 120 eurot on võimalik
tasuda ositi 6 (kuue) kuu jooksul võrdsetes osades (20 eurot kuus) alates kohtuotsuse
jõustumist.
Trahv tuleb tasuda kohtuvälise menetleja otsuses näidatud Rahandusministeeriumi arvele
EE891010220034796011 SEB pangas, arvele EE932200221023778606 Swedbank pangas,
arvele EE403300333416110002 Danske pangas või arvele EE701700017001577198 Nordea
pangas. Kohustuslik on märkida ka viitenumber 10220155225487.

Edasikaebamise kord
Väärteomenetluse seadustiku (VTMS) §-de 155 ja 156 alusel on menetlusaluse isiku
advokaadist kaitsjal, kohtuvälisel menetlejal või tema advokaadist esindajal õigus esitada
kassatsioonikaebus Riigikohtule 30 päeva jooksul, arvates päevast, mil kohtuotsus on
kohtumenetluse pooltele kohtus tutvumiseks kättesaadav. Kassatsiooni esitamise soovist tuleb
Harju Maakohtule teatada 7 päeva jooksul alates kohtuotsuse või selle lõpposa kuulutamisest.

Asjaolud ja poolte seisukohad
1. Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse
liiklusmenetlustalituse 22.10.2015 otsusega väärteoasjas nr 2315,15,009587 karistati Kevin
XXX liiklusseaduse (LS) § 201 lg 1 järgi rahatrahviga 50 trahviühikut, s.o 200 euro suuruses
summas. Otsuse kohaselt juhtis K. XXX03.10.2015 kella 20.51 paiku Tallinnas Narva mnt-l
AM-kategooria mootorsõidukit, omamata vastava kategooria mootorsõiduki juhtimise õigust.
Sellega rikkus K. XXXLS § 90 lg 1 p 1 nõudeid.

2. K. XXX kaitsja M.Jaani esitas otsuse peale kaebuse, milles leiab, et menetlus tuleks
lõpetada ja materjalid üle anda mõjutusvahendi kohaldamiseks alaealiste komisjonile või
kohtul kohaldada KarS § 87 alusel mõjutusvahendeid. Tegemist on alaealise esmakordse
liiklusalase üleastumisega ning alaealise mõjutamiseks näeb seadus ette leebemad viisid, s.h
võimaluse asi lõpetada karistust määramata. Piisavaks meetmeks alaealise mõjutamisel pidas
kaitsja kohtuistungil mõjutusvahendina KarS § 87 alusel hoiatuse kohaldamist.
Kaitsja hinnangul mõjutab K. XXX määratud rahatrahv eelkõige üksi last kasvatavat
vanemat, kes on hiljuti koondatud, mitte aga K. XXX ennast.
Alternatiivselt taotles kaitsja rahatrahvi vähendamist, sest isik on oma süüd tunnistanud ja
kahetsenud. Menetlusaluse isiku näol on tegemist alaealisega, kellelt ei saa eeldada
täisealisega samavõrd läbimõeldud ja korrektset käitumist. Arvestada tuleb ka seda, et
rahatrahvi vähendamine ei riiva antud juhul õiguskorra kaitsmise huvisid. Määratud rahatrahv
ei ole proportsionaalne ja mõistlik ning toob tema perekonnale kaasa rasked tagajärjed.
Ka kohtuistungil jäid kaebaja ja tema kaitsja selle juurde, et karistuse osas tuleb otsus
tühistada.

3. Kohtuvälise menetleja leiab, et kaebus karistuse vähendamiseks tuleb jätta rahuldamata,
küll aga ei vaidle menetleja vastu, kui kohus määrab rahatrahvi tasumise ositi, näiteks 10 kuu
jooksul otsuse jõustumisest, sest seda on menetlusalusel isikul võimalus tasuda oma
taskurahast.
Menetleja märgib, et tegemist on noormehega, kes peatselt jõuab täisikka ning kes oli teadlik,
et mootorsõiduki juhtimiseks vajab ta juhtimisõigust ja juhiluba. Seda kinnitavad asjaolud, et
ta peeti kinni koos teise alaealisega, kel vastava kategooria juhtimisõigus oli olemas, samal
ajal (alates 2015 aasta kevadest) õppis ta ise autokoolis. Liiklusalase süüteo on ta toime
pannud tahtlikult. Liikluses vajalike teadmiste ja kogemusteta mootorsõiduki juhtimisega
seadis K.XXX ohtu nii enda kui ka teiste kaasliiklejate elu, tervise ning vara.
                                               3

Liiklusseaduse § 201 sätestatud väärteo näol on tegemist potentsiaalset suurt ohtu kujutava
õigusrikkumisega, mille osas on seadusandja karistusi karmistanud alates 01.01.2015. Seega
ei ole tegemist vähetähtsa, avaliku huvi mittepuudutava ja liikluses potentsiaalset ohtu
mittekujutava õigusrikkumisega.

Tuvastatud asjaolud ja kohtu järeldused
4. Kohus, tutvunud menetlusaluse isiku, tema kaitsja ja kohtuvälise menetleja seisukohtadega
ning väärteoasja materjalidega, leiab, et Kevin XXX süütegu on tõendatud ja õigesti
kvalifitseeritud LS § 201 lg 1 järgi.
Õigusvastasust või süüd välistavaid asjaolusid ei ole kohus tuvastanud.

5. Asjaolu, et K. XXX juhtis mopeedi juhtimisõigust omamata, on tõendatud kaebaja enda
ütlustega, samuti teiste kogutud materjalidega. Kaebaja on talle etteheidetava rikkumisega
nõustunud ja kahetseb tegu. Kaebaja poolt toimepandut tõendavad ka tunnistaja Nadežda
Kartavtseva ütlused, kes 03.10.2015 patrullis olles märkas Vana-Narva mnt ristmikul
liikumas kahte mopeedi, millest ühte juhtis K. XXX, kel puudus vastava kategooria
mootorsõiduki juhtimisõigus. Nii sõiduki juhtimiselt kõrvaldamise otsus kui ka
Maanteeameti liiklusregistri väljavõte tõendab, et kaebajal mootorsõiduki juhtimisõigust ei
olnud.
Kohtuistungil antud selgituste kohaselt K.XXXteadis, et ta ei tohi võtta ega kasutada ema
elukaaslase äriühingule kuuluvat mopeedi ning mootorsõidukit ei tohi juhtida juhtimisõigust
omamata. Mopeedi võttis ajal, kui kedagi kodus ei olnud ja ta lootis, et keegi sellest teada ei
saa. Sõitma läks igavusest. Ta oli selleks ajaks õppinud juba autokoolis, kuid eksamid olid
veel tegemata. Talle oli teada ka asjaolu, et lube ei väljastata, kui karistused rikkumiste eest
ei ole kustunud.

Eeltoodust tulenevalt on tõendatud, et K. XXXjuhtis mootorsõidukit vastava kategooria
juhtimisõigust omamata. Teo pani ta toime tahtlikult. Seega rikkus K. XXXLS § 90 lg 1 p 1
sätestatud nõudeid ning tema tegu on õigesti kvalifitseeritud LS § 201 lg 1 järgi.

6. Kaebaja on leidnud, et alaealisele K. XXXle on määranud liialt range karistus ning taolisel
puhul piisanuks materjalide saatmisest alaealiste komisjonile või alaealise hoiatamisest KarS
§ 87 lg 1 p 1 alusel. Alaealise mõjutamise eesmärgiks on esmajoones kasvatamine, mitte
karistamine.

Kohtu hinnangul on kohtuväline menetleja toiminud õigesti, jättes K. XXX suhtes menetluse
lõpetamata ja otsustanud teda karistada rahatrahviga. Kohtuväline menetleja on õigesti
märkinud, et menetlusalune isik oli teo toimepanemise ajal 17-aastane, seega piisavalt küps
saamaks aru, et juhtimisõigust omamata ei tohi sõita ning väheste sõiduoskustega kujutab ta
liikluses ohtu nii enda kui ka teiste kaasliiklejate elule, tervisele ja varale.

Materjalide saatmine alaealiste komisjonile tuleks kohtu arvates kõne alla näiteks 14- või 15-
aastase nooruki puhul ning vähemohtliku väärteo korral. K.XXX näol on tegemist peagi
täisealiseks saava isikuga, keda varem on teiseliigilise väärteo eest karistatud juba
rahatrahviga, kuid sellest vastavaid järeldusi ta endale teinud ei ole. Ta on jätkanud uute
väärtegude toimepanemist.
4 päeva pärast juhtimisõiguseta sõitmist ja protokolli koostamist, kuid enne selles asjas
otsuse tegemist, rikkus ta jalakäijana uuesti liiklusseaduse nõudeid, mille eest teda karistati
samuti rahatrahviga.
                                               4

Selleks, et mõjutada praegu veel alaealist K.XXXt mitte enam toime panema uusi
süütegusid, s.o lähtudes just karistuse eripreventiivsest (kasvatuslikust) eesmärgist, ei piisa
kohtu arvates ka hoiatusest, vaid põhjendatud on tema karistamine sanktsioonis ettenähtud
kergemaliigilise karistusega, milleks on rahatrahv.
Samas K. XXXle määratud rahatrahvi suurust tuleb kohtu arvates vähendada.

Õige on kohtuvälise menetleja seisukoht, mille kohaselt tuleb süü suurusele vastava
karistuse määra kindlakstegemisel võtta lähtepunktiks karistusseadustiku eriosa normi
sanktsiooni keskmine määr ning seejärel tuvastada süü suurus ning karistust kergendavad ja
raskendavad asjaolud.

Liiklusseaduse § 201 lg 1 võimaldab isikut mootorsõiduki juhtimise eest juhtimisõiguseta
isiku poolt karistada rahatrahviga kuni 200 trahviühikut. Kohtuväline menetleja on määranud
K. XXXle karistuseks rahatrahvi 50 trahviühikut, s.o ¼ sanktsiooni maksimummäärast.

Kohtu hinnangul ei ole menetleja piisavalt arvestanud, et tegemist oli alaealisega ning varem
sarnaste rikkumiste eest karistamata isikuga, kes juhtis liikluses vähemohtlikku sõidukit
(mopeedi, mitte autot). Isik on oma süüd tunnistanud, oma tegu kahetsenud ning karistust
raskendavaid asjaolusid ei ole tuvastatud. Seetõttu pidanuks süüdlase karistus jääma veelgi
väiksemaks, kui seda on pool sanktsiooni keskmisest määrast.

K.XXXoli teo toimepanemisel 17-aastane alaealine, kes on last üksi kasvatava vanema
ülalpidamisel ja käesoleval ajal õpib. Sellise isiku mõjutamiseks piisab kohtu hinnangul
väiksemast karistusest, mida isik suudaks oma sissetulekutest või taskurahast ise ära maksta.

Kohtu hinnangul on menetlusaluse isiku mõjutamiseks piisavaks karistuseks rahatrahv 30
trahviühikut, s.o 120 eurot. Selline karistus on kohtu arvates küllaldane, et süüdlasele ka
edaspidi meelde tuletada liiklusseadusest kinnipidamise kohustust ja vajalikkust ning seda, et
reeglite rikkumise korral võib järgneda tema õigusi ja vabadusi ebameeldivalt piirav
tagajärg. Rahatrahv sellises määras ei ole vastuolus ka õiguskorra kaitsmise huvidega.

7. Lisaks leiab kohus, et arvestades Kevin XXX varalist seisu – kaebajal ei ole iseseisvat
püsivat sissetulekut, on mõistlik kohaldada KarS § 66 lg-s 2 sätestatut ja anda talle võimalus
tasuda rahatrahv summas 120 eurot 6 kuu jooksul, tasudes igas kuus 20 eurot.

Kohus selgitab, et rahatrahvi maksmine 6 kuu jooksul on kaebaja õigus, mitte kohustus ning
asjaolude muutumise korral on tal võimalik trahv ära maksta enne otsusega määratud
tähtaega. Mida varem kaebaja trahvi tasub, seda kiiremini kustutatakse tema karistusandmed
karistusregistrist.

Menetlusnormid, millest kohus juhindub otsuse tegemisel, on VTMS § 132 p 2, 133 - 135.

Külli Iisop
Kohtunik
/allkirjastatud digitaalselt/
