                        KOHTUMÄÄRUS
Kohus                            Harju Maakohus

Määruse tegemise aeg ja koht     17.10.2016.a Tallinn, Liivalaia kohtumaja

Kohtuasja nr                     1-16-506

Kohtunik                         Eha Popova

Kohtuistungi sekretär            Julia Senkevitš

Tõlk                             Natalia Senkevitš

Kohtuasi                         Vangla materjalid Igor Orlovi tingimisi enne tähtaega
                                 vangistusest vabastamiseks

Süüdimõistetu                    Igor Orlov (ik 37112280276) viibib Vanglas

Kaitsja                         Toomas Pilt

Kohtuistungi toimumise aeg,      10.10.2016.a Tallinn,     Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Igor Orlov karistuse kandmisest tingimisi enne tähtaega katseajaga 6 (kuus)
kuud.

2. KarS § 76 lg 5 alusel allutada Igor Orlov katseajal KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1-6 sätestatud
kontrollnõudeid:
   1) elama kohtu määratud alalises elukohas XXXX;
   2) ilmuma kriminaalhooldaja määratud ajavahemike järel kriminaalhooldusosakonda
      registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
                                               2

   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Igor Orlovi suhtes käitumiskontrolli ajal KarS § 75 lg 2 p 2 ja 4 sätestatud
kohustusi:
- mitte tarvitada alkoholi;
- asuda tööle või võtta end Töötukassas arvele 1 (ühe) kuu jooksul peale vanglast
vabanemist.

4. Igor Orlovile määratud katseaja ja käitumiskontrolli kulgemist arvestada alates
kohtumääruse jõustumisest.

5.    Määrata     Igor     Orlovile         kriminaalhooldaja Vangla  Lääne-Harju
kriminaalhooldusosakonna juhataja           määramisel ja saata määrus täitmiseks
kriminaalhooldusosakonnale.

6. Igor Orlov vabastada määruse jõustumisel.

7. KrMS § 180 alusel välja mõista Igor Orlovilt riigituludesse kaitsjatasu 48 (nelikümmend
kaheksa) eurot, mis tuleb tasuda 30 päeva jooksul alates kohtumääruse jõustumisest.
KrMS § 159 lg 3 kohaselt edastatakse makseinfo (kontod ja viitenumber) menetluskulu
tasumiseks süüdimõistetule eraldi dokumendina. Kui rahalised nõuded pole täies ulatuses
tähtaegselt tasutud, suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Määrus saata teadmiseks vanglale, prokurörile ja süüdimõistetule.

Edasikaebamise kord

Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

Vangla esitas Harju Maakohtule materjalid kinnipeetava Igor Orlovi      tingimisi enne tähtaega
vangistusest vabastamiseks.

Igor Orlov tunnistati Harju Maakohtu 10.02.2016.a otsusega süüdi KarS § 424 järgi ja teda
karistati vangistusega 7 kuud. KarS § 65 lg 2 alusel suurendati mõistetud karistust Harju
Maakohtu 18.11.2015.a otsusega mõistetud karistuse ärakandmata osa, s.o 2 kuud vangistust
võrra, mõistes liitkaristuseks 9 kuud vangistust. KarS § 68 lg 1 alusel arvati karistusaja hulka
eelvangistuses viibitud aeg ja karistusaja alguseks määrati karistuse kandmisele asumise
kuupäev. Kohtuotsus jõustus 11.02.2016.a.
                                               3

Karistuse kandmise algus oli 13.04.2016.a ja lõpp on 11.01.2017.a.

Igor Orlovi kohta kinnipidamisasutuses koostatud iseloomustusest nähtub, et vangistuses on
kinnipeetaval toimunud vestlused sotsiaaltöötajaga. Distsiplinaarkaristusi on 4. Vangla toetab I.
Orlovi tingimisi ennetähtaegset vabastamist.

Igor Orlovi kohta kriminaalhoolduses koostatud iseloomustusest nähtub, et vabanemisel
asub ta elama oma abikaasa juurde XXXX. Vabanemisel kinnipeetaval garanteeritud töökoht
puudub.

Igor Orlov taotleb kohtult tingimisi ennetähtaegset vanglast vabastamist. On nõus kuue kuulise
katseajaga. Kriminaalkorras karistatud 10 korda, vanglas kolmas kord. Kannab karistust joobes
juhtimise eest ja ähvardamise eest. Distsiplinaarkaristusi on neli. Elama asub XXXX abikaasa,
poja ja ema juurde. Leiab, et töökoha leidmisega ei ole probleemi.

Abiprokurör Katrin Tron esitas kirjaliku seisukoha, mille kohaselt prokurör, nõustudes vangla
seisukohaga toetab Igor Orlovi ennetähtaegset vabastamist.      I. Orlovi karistusaja lõpp on
11.01.2017. Prokurör leiab, et on otstarbekas allutada I. Orlov KarS § 75 sätestatud
käitumiskontrollile 6 kuuks ning vangla ja kriminaalhooldaja poolt taotletud lisakohustused on
abiks kriminaalhoolduse läbimisel.

Kaitsja toetab süüdimõistetu vabastamist, nõustudes vanglaga ja prokuröriga. Igor Orlov soovib
seoses oma tervisega vabaneda tingimisi enne tähtaega. Vaatamata sellele, et katseaeg on 6 kuud,
on ta nõus läbima katseaja ja täitma lisakohustusi. Ta on spetsialist autoremondi osas ja tema
ütluste kohaselt on tal isegi kaks töökohta, kuhu on võimalik tööle asuda. Tal on olemas elukoht.
Prognoositud uue kuriteo toimepanemise risk on küllaltki väike.
Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Igor Orlovi võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik
süüdimõistet u isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt. Igor Orlov kannab karistust teise astme kuritegude eest. Vangla ja prokurör
toetavad I. Orlovi tingimisi ennetähtaegset vabastamist.

Kohus usub, et praegune vangistus on pannud I. Orlovi mõistma, et toimepandud kuritegudele
järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab I. Orlovi tingimisi ennetähtaegne vabastamine kohaldada tema üle
käitumiskontrolli ning seeläbi teostada järelevalvet väljaspool kinnipidamisasutust,
kindlustamaks positiivseid muutusi, andes samas talle võimaluse tõestada, et ta on asunud
                                              4

paranemise teele ning on võimeline edaspidi järgima seaduskuulekat eluviisi. Katseajal on
võimalik hinnata kinnipeetava püüdlusi oma elu korraldamisel, samuti kehtivate tavade ja
reeglite järgimisel. Kriminaalhooldusseaduse § 1 lg 1 kohaselt valvatakse kriminaalhoolduse
käigus kriminaalhooldusaluse käitumise ja temale kohtu või prokuröri poolt pandud kohustuste
täitmise järele ning soodustatakse kriminaalhooldusaluse sotsiaalset kohanemist eesmärgiga
mõjutada teda hoiduma kuritegude toimepanemisest.

Pärast vabanemist on I. Orlovil olemas kindel elukoht ning kriminaalhoolduse kohaldamisega
on nõustunud ka süüdimõistetu, saades aru selle vajalikkusest ja kasulikkusest oma edasise elu
korraldamisel. Kõik need asjaolud aitavad kohtu hinnangul kaasa kinnipeetava edaspidisele
õiguskuulekale käitumisele ning ühiskonnas aktsepteeritavate hoiakute ja tõekspidamiste
omaksvõtmisel. Kohus usub, et süüdimõistetu on nüüdseks teinud karistusest vastavad järeldused
ning oskab edaspidises elus käituda normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
