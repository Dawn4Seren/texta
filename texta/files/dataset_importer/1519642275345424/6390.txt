                                KOHTUMÄÄRUS

Tsiviilasja number                2-15-19341
Määruse tegemise aeg ja koht      26. september 2016, Narva kohtumaja
Kohus                             Viru Maakohus
Kohtunik                          Pille Aver
Kohtujurist                       Irina Kuzmina
Tsiviilasi                        Narva linna (Narva Linnavalitsuse kaudu) avaldus A M
                                  pärandvara pankroti väljakuulutamiseks.
Menetlustoiming                   Pankrotimenetluse lõpetamine lõpparuande kinnitamisega
Kohtuistungi toimumise aeg        Kirjalik menetlus
Menetlusosalised ja esindajad     Avaldaja
                                  (võlgniku pärija):   Narva linn (Narva Linnavalitsuse kaudu)
                                  Pankrotihaldur:      Svetlana Pilden (e-post:
                                                       svetlana.pilden@haldur.just.ee)

RESOLUTSIOON

1. Rahuldada pankrotihaldur Svetlana Pilden taotlus.

2. Kinnitada A M (isikukood XXX, surnud 02.02.2014) pankrotimenetluse lõpparuanne ja
   lõpetada A M pankrotimenetlus.

        2.1. Iga võlausaldaja tunnustatud nõuete osa, mille ulatuses võlausaldaja ei ole raha
             saanud (PankrS § 162 lg. 2 p. 7) on alljärgnev:

                                          Nõude suurus, Väljamakse,      Saamata      jäänud
 JrkNr Võlausaldaja                       EUR           EUR              nõude osa, EUR
 1      Narva LinnNarva LV kaudu          208,02          200,91         7,11
 2      BIGBANK AS, rk10183757            1397,37         1349,58        47,79
 3      Placet Group OÜ, rk 11198910      121,32          117,17         4,15
                                          1726,71         1667,66        59,05


3. A M pärandvara maksejõuetust ei põhjustanud kuriteo tunnustega tegu, maksejõuetuse
   tekkimise on põhjustanud muu asjaolu.



                                                                                            1(6)
4. Kinnitada A M pärandvara             pankrotimenetluse     kulud    kokku    230   (kakssada
   kolmkümmend) eurot 40 senti.

5. Määrata pankrotihalduri Svetlana Pilden tasuks 657 (kuussada viiskümmend seitse) eurot
   07 senti, millele lisandub käibemaks 131 (ükssada kolmkümmend üks) eurot 41 senti ja
   pankrotimenetluse kulude suuruseks 230 (kakssada kolmkümmend) eurot ja 40 senti.

6. Välja mõista A M pärandvara arvelt pankrotihalduri Svetlana Pilden kasuks
   pankrotihalduri tasu 657 (kuussada viiskümmend seitse) eurot 07 senti, millele lisandub
   käibemaks 131 (ükssada kolmkümmend üks) eurot 41 senti ja pankrotimenetluse kulud
   230 (kakssada kolmkümmend) eurot 40 senti, kokku 1018 (üks tuhat kaheksateist) eurot
   88 senti.

7. Pankrotihalduri tasu summas 657 (kuussada viiskümmend seitse) eurot 07 senti, millele
   lisandub käibemaks 131 (ükssada kolmkümmend üks) eurot 41 senti ja pankrotimenetluse
   kulud 230 (kakssada kolmkümmend) eurot 40 senti, kokku 1018 (üks tuhat kaheksateist)
   eurot 88 senti maksta OÜ Bisiness Law Firm arvelduskontole nr XXX, SEB Pank AS.

8. Vabastada pankrotihaldur Svetlana Pilden A M pankrotimenetluses pankrotihalduri
   ülesannetest pärast kohtumääruse jõustumist.

9. Avaldada teade A M (isikukood XXX) pärandvara pankrotimenetluse lõpetamise kohta
   väljaandes Ametlikud Teadaanded.

EDASIKAEBE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu 15
päeva jooksul kohtumääruse kättetoimetamisest arvates. Määruskaebust ei saa esitada viie kuu
möödumisel määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses sätestatud
tähtaja järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või kaebuses
esineva sellise puuduse kõrvaldamiseks, mis on seotud menetlusabi taotlemisega, annab kohus
sellisel juhul mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD JA MENETLUSE KÄIK

Viru Maakohtu 03.02.2016 kohtumäärusega kuulutati välja A M pärandvara pankrot ning
pankrotihalduriks nimetati Svetlana Pilden. Võlausaldajate esimene üldkoosolek toimus
19.02.2016, millel otsustati jätta pankrotitoimkond moodustamata. Nõuete kaitsmise koosolek
toimus 09.05.2016. Pankrotihaldur esitas 07.07.2016 kohtule jaotusettepaneku, mille Viru
Maakohus kinnitas 01.08.2016 määrusega. Pankrotihaldur avaldas 07.09.2016 väljaandes
Ametlikud Teadeanded teate lõpparuandega tutvumisest ning vastuväidete esitamise võimalusest
Maakohtule lõpparuande suhtes vastuväiteid ei esitatud.

Lõpparuanne:



                                                                                           2(6)
Andmed pankrotivara ja selle müügist saadud raha kohta - pankroti väljakuulutamise päeva seisuga
oli võlgniku konto seis negatiivne. Pankrotivarasse on laekunud pärandajale kuuluvate
pensioniosakute rahaline hüvitis summas 3285,36 eurot. Tasutud pangakulud (väärtpaberi konto ja
pangakonto hooldustasud) summas 100,73 eurot.

Andmed pankrotiseaduse §-s 146 nimetatud väljamaksete kohta - vara välistamise ja tagasivõitmise
tagajärgedest tulenevad nõuded puuduvad. Võlgnikule ja tema ülalpeetavatele ei ole pankrotivarast
elatist makstud. Käesolevas pankrotimenetluses on tehtud Viru Maakohtu Narva kohtumaja
03.02.2016 kohtumääruse (tsiviilasi nr 2-15-19341) alusel pankrotivarast väljamakse ajutise halduri
tasu 480 eurot (sh käibemaks) ja kulutuste hüvitamiseks summas 38,40 eurot (sh käimemaks),
kokku 518,40 eurot. Välja maksmata pankrotihalduri poolt tehtud vajalikud kulutused (bürookulud,
sõidukulud), summas 192 eurot, millele lisandub käibemaks 38,40 ning kinnitamisele kuuluv
halduri tasu. Nimetatud väljamaksete teostamiseks on reserveeritud 1018,48 eurot.

Andmed jaotise alusel väljamakstud raha kohta nõuete rahuldamisjärkude kaupa - jaotise alusel
väljamakstud raha nõuete rahuldamisjärkude kaupa:

Vastavalt 29.08.2016.a. elektroonilisele võlausaldajate üldkoosolekule olid jaotise alusel teostatud
järgmised väljamaksed:

JrkNr   Võlausaldaja                        Nõude suurus   Jaotis, %       Väljamakse, EUR
1       Narva LinnNarva LV kaudu            208,02         12,05           200,91
2       BIGBANK AS, rk10183757              1397,37        80,93           1349,58
3       Placet Group OÜ, rk 11198910        121,32         7,03            117,17
                                            1726,71        100,00          1667,66


Andmed iga pandieseme müügist saadu kohta - käesolevas pankrotimenetluses pandiga koormatud
vara puudub.

Andmed müümata pankrotivara ja võlgnikul teistelt isikutelt saadaoleva vara kohta - käesolevas
pankrotimenetluses puudub müümata pankrotivara ja teistelt isikutelt saadaolev vara.

Andmed halduri tegevuse kohta pankrotivara valitsemisel - pankrotihaldur esitas taotluse
pärandvaraks olevate pensioniosakute rahas väljamaksmiseks, korraldanud vara müüki.
Pankrotihaldur on korraldanud võlausaldajate üldkoosolekuid, analüüsis esitatud nõudeavaldusi,
koostanud pankrotiseaduses sätestatud aruandeid ning esitanud neid kohtule ning võlausaldajatele.

Andmed iga võlausaldaja tunnustatud nõude osa kohta,       mille ulatuses võlausaldaja ei ole raha
saanud:
Võlausaldajad ei ole raha saanud järgmistes summades:
                                            Nõude          Väljamakse,     Saamata      jäänud
 JrkNr Võlausaldaja                         suurus, EUR    EUR             nõude osa, EUR
 1      Narva LinnNarva LV kaudu            208,02         200,91          7,11
 2      BIGBANK AS, rk10183757              1397,37        1349,58         47,79
 3      Placet Group OÜ, rk 11198910        121,32         117,17          4,15
                                            1726,71        1667,66         59,05

Andmed pankrotimenetluses esitatud hagide kohta, samuti hagide kohta, mida haldur kavatseb veel
esitada- käesolevas pankrotimenetluses ei ole halduri hagisid esitanud ega kavatase hagisid esitada.

                                                                                               3(6)
Kohtukulud ning ajutise halduri ja halduri tehtud vajalikud kulutused - kohtukulud puuduvad.

Maksejõuetuse põhjus - halduri hinnangul ei ole pärandaja maksejõuetuse põhjuseks kuriteo
tunnustega tegu, vaid muu asjaolu PankrS §-22 lg 5 mõttes.

Pankrotiseaduse § 65 ja 651 kohaselt on halduri tasu alammäär käesolevas pankrotimenetluses
657,07 eurot (lisandub käibemaks). Pankrotiseaduse § 66 lg 1,3 kohaselt on käesolevas
pankrotimenetluses pankrotimenetluse kulud 192 eurot (lisandub käibemaks). 25.08.2016 toimus
võlausaldajate üldkoosolek, mille päevakorras oli pankrotimenetluse lõpetamisega seonduva
otsustamine, sh pankrotimenetluse kulude ja halduri tasu kinnitamine. Haldur avaldas teate
üldkoosoleku toimumisest väljaandes Ametlikud Teadaanded 19.08.2016. Üldkoosolekul
võlausaldajaid ei osalenud (Lisa 1 – Üldkoosoleku protokoll).

Käesolevas pankrotimenetluses halduri poolt kantud menetluskulud koosnevad järgmistest
kuludest: bürookulud, sidekulud, üürikulud, kontoritarvete kulud.

Pankrotihaldur palub kinnitada A M (isikukood XXX, surnud 02.02.2014)                 pärandvara
pankrotimenetluses lõpparuanne ja lõpetada pärandvara pankrotimenetlus; vabastada Svetlana
Pilden (isikukood XXX) pankrotihalduri kohustustest A M pärandvara pankrotimenetluses; määrata
kindlaks ja välja mõista pankrotivara arvelt pankrotihalduri Svetlana Pilden tasu 657,07 eurot,
millele lisandub käibemaks 20% 131,41 eurot ja pankrotimenetluse kulud 230, 40 eurot, kokku 1
018,88 eurot (tasu välja mõista büroole, mille kaudu haldur tegutseb – Bussines Law Firm OÜ, a/a
EE481010220061434016, SEB Pank AS).

KOHTU PÕHJENDUSED

Kohus, tutvunud lõpparuandega, leiab, et lõpparuanne vastab seaduse nõuetele ning kuulub
kinnitamisele.

Pankrotiseaduse (PankrS) § 163 lg 3-7 kohaselt, kümne päeva jooksul pärast vastuväidete esitamise
tähtaja möödumist otsustab kohus lõpparuande kinnitamise ja pankrotimenetluse lõpetamise, tehes
selle kohta määruse. Kohus võib vastuväidete ärakuulamiseks pidada istungi. Pankrotimenetluse
lõpetamise määruses märgib kohus, millises ulatuses on igal võlausaldajal tunnustatud nõude osa
eest jäänud raha saamata, samuti, millistele nõuetele esitas võlgnik vastuväite. Pankrotimenetluse
lõpetamise määruses märgib kohus, kas võlgniku maksejõuetuse tekkimise põhjuseks on kuriteo
tunnustega tegu, juhtimisviga või muu asjaolu. Kui võlgniku maksejõuetuse tekkimise põhjuseks on
kuriteo tunnustega tegu, teatab kohus sellest prokurörile või politseile kriminaalmenetluse
alustamise otsustamiseks. Kui võlgniku maksejõuetuse tekkimise põhjuseks on raske juhtimisviga,
on haldur kohustatud esitama kahju hüvitamise nõude raskes juhtimisveas süüdi oleva isiku vastu,
kui seda nõuet ei ole juba esitatud. Kohus jätab lõpparuande kinnitamata ja tagastab selle
määrusega haldurile pankrotimenetluse jätkamiseks, kui lõpparuandest ilmneb, et
pankrotimenetluses on rikutud võlgniku või võlausaldajate õigusi. Teade pankrotimenetluse
lõpetamise kohta avaldatakse väljaandes Ametlikud Teadaanded.

Kohus leiab, et pankrotimenetluse lõpparuanne vastab PankrS §-le 162. Pankrotihalduri
lõpparuandest ilmneb, et võlgniku maksejõuetust ei põhjustanud kuriteo tunnustega tegu,
maksejõuetuse tekkimise on põhjustanud muu asjaolu. Pankrotihalduri lõpparuandest ilmneb, et
pankrotimenetluses ei ole rikutud võlgniku või võlausaldajate õigusi, mistõttu kuulub koostatud
lõpparuande kinnitamisele.



                                                                                               4(6)
PankrS § 162 lg 1 p 1 kohaselt haldur esitab pankrotitoimkonnale ja kohtule lõpparuande, kui
võlausaldajate nõuded on täielikult rahuldatud. Kohus kinnitab võlgniku pankrotimenetluse
lõpparuanne ja lõpetab pankrotimenetluse. Vastavalt PankrS § 163 lg 7 tuleb pankrotimenetluse
lõpetamise teade avaldada väljaandes Ametlikud Teadaanded.

PankrS § 165 lg 3 kohaselt, pankrotimenetluse lõpetamisel vabastab kohus halduri, kui seadusest ei
tulene teisiti.

Pankrotimenetlus lõpetatakse lõpparuande kinnitamisega ning haldur tuleb vabastada tema
kohustustest pankrotimenetluses.

Vastavalt PankrS § 65 lg 1 on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära kuulanud
halduri, võlgniku ning pankrotitoimkonna arvamuse, lg 2 kohaselt halduri tasu arvestatakse
pankrotivara müügist ja tagasivõitmisest, samuti muu tegevuse tulemusena pankrotivarasse
laekunud ja pankrotivara hulka arvatud rahast lähtudes. Tasu suuruse määramisel arvestab kohus
töö mahtu, keerukust ja halduri kutseoskust.

Haldur palub määrata pankrotihalduri tasuks 657,07 eurot, millele lisandub käibemaks 20%
summas 131,41 eurot, kokku 788,48 eurot. Võlausaldajad ega võlgnik vastuväiteid halduri tasu
suurusele ega lõpparuandes toodule seaduses sätestatud ajal ei ole esitanud.

Pankrotivarasse laekunud raha moodustab kokku 3285,36 eurot.

PankrS § 651 lg 1 järgi halduri tasu alammäär pankrotivaralt suurusega kuni 6400 eurot on 20%
pankrotivarast ehk 3285,36 x 0,2 = 657,07 eurot. Haldur poolt arvestatud tasu 657,07 eurot ei ületa
seaduses sätestatud miinimummäära.

PankrS § 65 lg 11 halduri tasu sisaldab seaduses ettenähtud makse, välja arvatud käibemaks. Kui
haldur on kantud äriregistrisse füüsilisest isikust ettevõtjana ning ta on käibemaksukohustuslane
käibemaksuseaduse tähenduses, lisatakse halduri tasule käibemaks. Halduri tasule lisatakse
käibemaks ka juhul, kui see makstakse välja büroole ning büroo on käibemaksukohustuslane
käibemaksuseaduse tähenduses.

Arvestades halduri kohustusi, pankrotimenetluses tehtuid toiminguid, pankrotimenetluse mahtu ja
keerukus, leiab kohus, et halduri taotlus pankrotihalduri tasu määramiseks on põhjendatud ning
kuulub rahuldamisele. Kohus kinnitab A M pankrotihalduri Svetlana Pilden tasuks 657,07 eurot,
(lisandub käibemaks).

PankrS § 66 lg 1 kohaselt, lisaks tasule on halduril õigus nõuda oma kohustuste täitmiseks tehtud
vajalike kulutuste hüvitamist.

Pankrotihalduri taotluse kohaselt pankrotimenetluse kulud (bürookulud, sõidukulud) on 192 eurot,
millele lisandub käibemaks 38,40.

PankrS § 66 lg 3 järgi võib haldur menetluse jooksul tekkinud vajalikud kulutused
pankrotitoimkonna nõusolekul katta jooksvalt pankrotivara arvel. Jaotusettepaneku ja
pankrotimenetluse lõpparuande kinnitamisel kontrollib kohus halduri kohustuste täitmiseks tehtud
kulutuste vajalikkust ja põhjendatust ning kinnitab vajalike ja põhjendatud kulutuste suuruse.



                                                                                              5(6)
Kohus leiab, et pankrotimenetluse kulud on vajalikud ja põhjendatud. Kohus kinnitab
pankrotimenetluse kulud summas 230,40 eurot.

PankrS § 163 lg 7 kohaselt tuleb avaldada teade menetluse lõpetamise kohta väljaandes Ametlikud
Teadaanded.

Eelpooltoodu alusel ja juhindudes PankrS § 76 lg 3 § 162, § 163 kinnitab kohus lõpparuande ja
lõpetab pankrotimenetluse.

(allkirjastatud digitaalselt)

Kohtunik




                                                                                          6(6)
