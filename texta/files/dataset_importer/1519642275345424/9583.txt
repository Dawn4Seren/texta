                               KOHTUMÄÄRUS

Kohus                              Pärnu Maakohus
Kohtunik                           Ruth Sild
Määruse tegemise aeg ja koht       10. august 2016. a Haapsalu kohtumaja

Tsiviilasja number                 2-16-109240
Tsiviilasi                         Neeme Rõigas'e maksekäsu kiirmenetluse avaldus Aleksei
                                   Poljanski vastu 3053 euro nõudes
Määruskaebus                       Aleksei Poljanski määruskaebus Pärnu Maakohtu
                                   10.06.2016. a kohtumäärusele, s.o maksekäsule
Menetlusosalised ja nende          Määruskaebuse esitaja (võlgnik) Aleksei Poljanski, isikukood
esindajad                          *, rahvastikuregistrijärgne elukoht *, viibib käesoleval ajal *
                                   asukohaga *
                                   Vastustaja (avaldaja) Neeme Rõigas, isikukood *, elukoht *, e-
                                   post *
                                   Määruskaebuse lahendamine, hagimenetlusse üleandmine,
Menetlustoiming
                                   kirjalik menetlus

RESOLUTSIOON
 1.      Rahuldada Aleksei Poljanski 28.06.2016. a esitatud määruskaebus Pärnu Maakohtu
 10.06.2016. a kohtumäärusele, s.o maksekäsule tsiviilasjas nr 2-16-109240.
 2.      Tühistada Pärnu Maakohtu 10.06.2016. a kohtumäärus, s.o maksekäsk tsiviilasjas nr 2-
 16-109240, millega kohustati võlgnikku Aleksei Poljanski tasuma avaldajale Neeme Rõigas
 põhinõudeid summas 1550 eurot ja kõrvalnõudeid summas 1503 eurot ning hüvitama riigilõivu 91,59
 eurot ja menetluskulu 20 eurot.
 3.      Anda Neeme Rõigas'e nõue Aleksei Poljanski vastu üle Tartu Maakohtu Tartu
 kohtumajale menetluse jätkamiseks hagimenetluses.
 4.      Edastada määrus menetlusosalistele.

Edasikaebamise kord
Määrus ei ole edasikaevatav.

1. Asjaolud
04.05.2016. a esitas Neeme Rõigas Pärnu Maakohtule maksekäsu kiirmenetluse avalduse Aleksei
Poljanski vastu nõude 3053 euro saamiseks ja riigilõivu 91,59 euro ning 20 euro menetluskulu
hüvitamiseks. 06.05.2016. a tegi kohus makseettepaneku, mis on võlgnikule isiklikult kätte
toimetatud 20.05.2016. a Tartu Vanglas /tlk 12/. Võlgnik vastuväidet ei esitanud.


                                                                                               1
2. Vaidlustatud kohtumäärus
Pärnu Maakohtu Maksekäsuosakonna 10.06.2016. a määrusega maksekäsu kiirmenetluses
käesolevas tsiviilasjas tegi kohus maksekäsu, millega kohustas võlgnikku Aleksei Poljanski tasuma
avaldajale Neeme Rõigas põhinõudeid summas 1550 eurot ja kõrvalnõudeid summas 1503 eurot ning
hüvitama riigilõivu 91,59 eurot ja menetluskulu 20 eurot. Maksekäsk kuulub viivitamata täitmisele,
sõltumata selle kättetoimetamisest võlgnikule. Maksekäsk on võlgnikule isiklikult allkirja vastu
üleandmisega kätte toimetatud 21.07.2016. a /tlk 15/.

3. Määruskaebus, menetluse käik
28.06.2016. a esitas võlgnik Aleksei Poljanski kohtule määruskaebuse määruse nr 2-16-109240/7
peale, s.o maksekäsu peale. Määruskaebuse esitaja leiab, et Neeme Rõigas'e nõue tema vastu on
põhjendamatu. Määruskaebuse esitaja on võlgnevuse summas 1550 N K-le tagastanud. Neeme
Rõigas nimetatud asjasse ei puutu. Määruskaebuse esitaja palub tühistada Pärnu Maakohtu
10.05.2016. a kohtumäärus, s.o maksekäsk /tlk 16-17/.
Ühtlasi esitas määruskaebuse esitaja menetlusabi taotluse riigilõivu tasumisest vabastamiseks.
Kohtunikuabi rahuldas menetlusabi taotluse 01.07.2016. a määrusega /tlk 19-20/.
04.07.2016. a saatis kohus vastustajale (avaldajale) kirjaliku seisukoha nõude TsMS § 663 lg 3 alusel
/tlk 22/.
10.07.2016. a esitas vastustaja kohtule e-kirja teel seisukoha määruskaebusele /tlk 23/, milles teatab,
et Aleksei Poljanski ja N K allkirjastasid 23.12.2014. a võlakirja, millega kohustus tasuma võla
23.07.2015. a. Võetud kohustust ei ole A. Poljanski täitnud. A. Poljanski palus pikendada laenu
tagastamise tähtaega kuni 29.08.2015. Võlakirja pikendamisel leppisid pooled kokku, et kui võlga ei
tasuta 29.08.2015, siis hakkab lisanduma viivis iga viivitatud päeva eest 0,5% päevas. Võlgnevust ei
ole tänase päevani tasutud.
19.07.2016. a määrusega andis kohtunikuabi määruskaebuse lahendamiseks üle kohtunikule TsMS §
663 lg 6 alusel.
28.07.2016. a edastas vastustaja e-kirja teel kohtule tõendid, millest kaks olid venekeelsed /28-32/.
Ühtlasi teatas vastustaja, et esitatud võlanõue on seotud A. Poljanski poolt toimepandud
korterivargusega, mis toimus vastusaja (avaldaja) kodus 29.08.2014. a. N K on vastustaja abikaasa
ema ja ta loovutas/müüs võlanõude vastustajale (avaldajale), mistõttu on A. Poljanski võlgu
vastustajale (avaldajale) Neeme Rõigas.
28.07.2016. a kohustas maakohus vastustajat esitama kohtule venekeelsete dokumentide tõlked eesti
keelde /tlk 33/.
09.08.2016. a esitas vastustaja kohtule venekeelsete tõendite tõlked eesti keelde /tlk 42-46/.

4. Kohtu seisukoht
4.1. Vastavalt tsiviilkohtumenetluse seadustiku (edaspidi TsMS) § 4891 lg 2 p-le 3 määruskaebus
võib tugineda asjaolule, et maksekäsu kiirmenetluse eeldused ei olnud täidetud või rikuti muul
olulisel viisil maksekäsu kiirmenetluse tingimusi või nõue, mille sissenõudmiseks maksekäsu
kiirmenetlus läbi viidi, on selgelt põhjendamatu.
Käesolev määruskaebus on esitatud põhjusel, et määruskaebuse esitaja hinnangul on maksekäsu
kiirmenetluses esitatud nõue selgelt põhjendamatu.
Määruskaebusest nähtuvalt on määruskaebuse esitaja (võlgnik) võlgnevuse summas 1550 eurot
tagastanud N K-le, kellega võlakiri sõlmitud oli. Neeme Rõigas nimetatud võlakirjaga puutumust ei
oma.
Maksekäsu kiirmenetluse avalduses on avaldaja kirjeldanud nõude aluseks olevaid asjaolusid
alljärgnevalt: Võttis võlgu 23.12.14. a 1550 (üks tuhat viissada viiskümmend) eurot ja lubas
võlakirjas tagastada võla 6 kuu pärast 23.07.15. a. Tähtaja saabudes palus ajapikendust / uut võlakirja


                                                                                                     2
üheks kuuks (1 kuu pikendust ) ja uueks tähtajaks sai kirjalikult kokkulepitud 29.08.2015. a. Tänaseni
ei ole omale võetud kohustust Aleksei Poljanski täitnud. Tagasi ei ole maksnud mitte midagi.
4.2. Tõenditena on avaldaja nimetanud järgmist dokumenti: Laenu- või krediidileping
(VÕLAKIRI, 23.12.2014)
4.3. 10.07.2016. a esitas vastustaja kohtule e-kirja teel seisukoha määruskaebusele /tlk 23/, milles
teatab, et Aleksei Poljanski ja N K allkirjastasid 23.12.2014. a võlakirja, millega kohustus tasuma
võla 23.07.2015. a. Võetud kohustust ei ole A. Poljanski täitnud. A. Poljanski palus pikendada laenu
tagastamise tähtaega kuni 29.08.2015. Võlakirja pikendamisel leppisid pooled kokku, et kui võlga ei
tasuta 29.08.2015, siis hakkab lisanduma viivis iga viivitatud päeva eest 0,5% päevas. Võlgnevust ei
ole tänase päevani tasutud.
Kohtu nõudmisel esitas N. Rõigas kohtule venekeelsete nõude aluseks olevate dokumentide tõlked
eesti keelde. Esitatud tõenditest ja nende tõlgetest nähtub /tlk 31-32 43, 45/, et A. Poljanski on
23.12.2014. a allkirjastanud võlakirja, milles kinnitab, et kohustub tasuma raha summa 1550 eurot N
K-le kuue kuu jooksul, s.o hiljemalt 23.07.2015. a. 29.07.2015. a on A. Poljanski käsikirjaliselt
kinnitanud, et sai N. K käest 23.12.2014. a laenu summas 1550 eurot ja kohustub selle tagastama
23.07.2015. a. Ühtlasi palub tagasimaksmise kuupäeva edasi lükata kuni 29.08.2015. a ja tagastamise
kuupäeva rikkumise eest kohustub tasuma 0,5% viivist iga päeva eest alates 23.07.2015.a.
4.4. Kohus leiab, et eeltoodud tõendite alusel on tõendatud, et A. Poljanksi on võlakirjaga
kinnitanud oma võlgnevust N. K ees 29.07.2015. a seisuga summas 1550 eurot koos viivise tasumise
kohustusega, mitte aga maksekäsu kiirmenetluse avalduse esitanud avaldaja Neeme Rõigas'e ees.
28.07.2016. a teatas vastustaja kohtule e-kirja teel täiendavalt, et esitatud võlanõue on seotud
A. Poljanski poolt toimepandud korterivargusega, mis toimus vastusaja (avaldaja) kodus 29.08.2014.
a. N K on vastustaja abikaasa ema ja ta loovutas/müüs võlanõude vastustajale (avaldajale), mistõttu
on A. Poljanski võlgu vastustajale (avaldajale) Neeme Rõigas.
4.5. Kohus on seisukohal, et vastustaja (avaldaja) poolt kohtule 28.07.2016. a esitatud faktilised
asjaolud on vastustaja poolt tõendamata. Kohtule ei ole esitatud ühtegi tõendit, millest nähtuks, et N
K on loovutanud 23.12.2014. a võlakirjast ja 29.07.2015. a A. Poljanski käsikirjalisest kinnitusest A.
Poljanksi vastu tuleneva nõude vastusajale (avaldajale) Neeme Rõigas. Sealhulgas ei ole maksekäsu
kiirmenetluses avaldaja tõenditena märkinud nõude loovutamise lepingut.
4.6. TsMS § 5 lg 2 kohaselt on pooltel võrdne õigus ja võimalus oma nõuet põhjendada ja
vastaspoole esitatu ümber lükata või sellele vastu vaielda. Pool määrab ise, mis asjaolud ta oma nõude
põhjendamiseks esitab ja milliste tõenditega neid asjaolusid tõendab. TsMS § 230 lg 2 kohaselt
esitavad tõendeid menetlusosalised. TsMS § 231 lg 2 sätestab, et poole faktilise asjaolu kohta esitatud
väide ei vaja tõendamist, kui vastaspool võtab selle omaks.
Käesolevas tsiviilasjas ei ole võlgnik Aleksei Pojanski Neeme Rõigas'e poolt tema vastu maksekäsu
kiirmenetluses esitatud nõuet tunnistanud ning leidnud, et see on põhjendamatu. Seetõttu on kohtusse
pöördunud isiku kohustus oma nõuet tõendada.
TsMS § 232 lg 1 kohaselt kohus hindab seadusest juhindudes kõiki tõendeid igakülgselt, täielikult ja
objektiivselt ning otsustab oma siseveendumuse kohaselt, kas menetlusosalise esitatud väide on
tõendatud või mitte.
Vastustaja (avaldaja) ei ole esitanud kohtule ühtegi dokumenti, millest nähtuks vastusaja (avaldaja
nõudeõigus võlgniku vastu. Võlaõigusseaduse § 164 lg 1 ja 2 järgi võib võlausaldaja oma nõude
võlgniku nõusolekust sõltumata anda lepingu alusel tervikuna või osaliselt üle teisele isikule (nõude
loovutamine). Nõuet ei või loovutada, kui loovutamine on seadusest tulenevalt keelatud või kui
kohustust ei saa selle sisu muutmata täita kellelegi teisele kui senisele võlausaldajale. Nõude
loovutamisega astub uus võlausaldaja senise asemele.
Nõude loovutamise näol on tegemist käsutustehinguga tsiviilseadustiku § 6 lg 3 tähenduses, mille
sisu on võlaõigusliku nõude tehingu alusel ülekandmine seniselt võlausaldajalt uuele võlausaldajale
ehk võlausaldaja vahetus. Nõude loovutamisega silmas peetava tulemuse (võlausaldaja vahetus)

                                                                                                     3
saavutamiseks on vajalik kehtiva loovutuslepingu sõlmimine nõuet loovutava isiku ja nõude
omandaja vahel. Kohtule kõnealuse sisuga dokumenti esitatud ei ole, mistõttu kohus leiab, et
vastustaja (avaldaja) Neeme Rõigas ei oma nõuet Aleksei Poljanski vastu tõendanud.
Kohus leiab, et eeltoodu näol esinevad TsMS § 4891 lg 2 p-s 3 nimetatud asjaolud - nõue, mille
sissenõudmiseks maksekäsu kiirmenetlus läbi viidi, on selgelt põhjendamatu. Eeltoodust tulenevalt
rahuldab kohus Aleksei Poljanski esitatud määruskaebuse.
Kohus leiab, et avaldaja õigusi ei ole rikutud, kuna tal on võimalus oma nõue esitada hagimenetluses,
millele on võlgnikul kostjana õigus esitada oma vastuväiteid ja kasutada oma vastuväidete
tõendamiseks kõiki seaduses ettenähtud tõendamisvahendeid.
4.7. TsMS § 4891 lg 4 järgi kui kohus määruskaebuse rahuldab, tühistab ta määrusega maksekäsu.
Eeltoodud sättest tulenevalt tühistab kohus tsiviilasjas nr 2-16-109240 10.06.2016. a maksekäsu,
millega kohustati võlgnikku Aleksei Poljanski tasuma avaldajale Neeme Rõigas põhinõudeid summas
1550 eurot ja kõrvalnõudeid summas 1503 eurot ning hüvitama riigilõivu 91,59 eurot ja menetluskulu
20 eurot.
4.8. TsMS § 4891 lg 4 2. lause kohaselt maksekäsu tühistamise korral lõpetab kohus maksekäsu
kiirmenetluse või alustab hagimenetlust.
Maksekäsu kiirmenetluse avalduses on pädevaks kohtuks nimetatud Tartu Maakohus ja kohus annab
asja üle pädevale kohtule menetluse jätkamiseks hagimenetluses.
Vastavalt üldisele kohtualluvusel TsMS § 79 lg 1 järgi võib füüsilise isiku vastu hagi esitada tema
elukoha järgi. Rahvastikuregistri andmete järgi on Aleksei Poljanski elukoht * linnas.
Justiitsministri 27. oktoobri 2005. a määruse nr 46 „Maa- ja halduskohtute kohtumajade täpsed
asukohad ja teeninduspiirkonnad ning ringkonnakohtute asukohad“ § 2 lg 4 p 1 järgi teenindab Tartu
maakonda Tartu Maakohtu Tartu kohtumaja. Eeltoodust tulenevalt tuleb TsMS § 79 lg 1 järgi
käesolev tsiviilasi anda üle Tartu Maakohtu Tartu kohtumajale menetluse jätkamiseks
hagimenetluses.
4.9. TsMS § 172 lg 9 sätestab, et maksekäsu kiirmenetluse kulud kannab maksekäsu tegemise
korral ja käesoleva seadustiku §-s 4881 sätestatud juhul võlgnik, muul juhul avaldaja, kui seadusest
ei tulene teisiti. Muus osas kohaldatakse hagimenetluses menetluskulude kohta sätestatut. Asja
edasisel lahendamisel hagimenetluses arvatakse maksekäsu kiirmenetluse kulud hagimenetluse
kulude hulka.



(allkirjastatud digitaalselt)
Ruth Sild
kohtunik




                                                                                                   4
