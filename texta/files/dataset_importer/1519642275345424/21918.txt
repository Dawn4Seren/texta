                         KOHTUMÄÄRUS
Kohus                           Viru Maakohus

Määruse tegemise aeg            7. märts 2016 Jõhvi kohtumaja

Kohtuasja number                1-13-2173

Kohtunik                        Deniss Minzatov

Kohtuistungi sekretär           Piret Juuse

Tõlk                            Marina Davõdovitš

Asja läbivaatamise kuupäev      7.03.2016 avalikul kohtuistungil

Kohtuasi                        Viru Vangla esitatud materjalid Alexey Malyshevi tingimisi
                                enne tähtaega vangistusest vabastamiseks
Süüdimõistetu                   Alexey Malyshev isikukood 37412023712 xxx

Kaitsja                         Vandeadvokaat Arvo Suuban
Juhindudes KarS § 76 ja KrMS § 426, § 432 , § 383, § 384 kohus

                                      MÄÄRAS:

Jätta Alexey Malyshev tingimisi enne tähtaega vangistusest vabastamata.

Rahuldada kaitsja Arvo Suuban taotlus Alexey Malyshev´ile riigi õigusabi osutamise eest tasu
määramiseks summas 48 eurot, sh tasu 40 eurot ja käibemaks 8 eurot.

Välja mõista Alexey Malyshev´ilt menetluskulud 48 eurot kaitsjatasu.

Alexey Malyshev´il tasuda kaitsjatasu 12-kuulise tähtaja jooksul alates kohtumääruse
jõustumise tähtajast Rahandusministeeriumi arveldusarvele SEB pangas nr
EE891010220034796011, Swedbank nr EE932200221023778606, Danske Bank AS Eesti filiaal
nr EE403300333416110002 või Nordea Bank Finland PLC Eesti filiaal nr
EE701700017001577198. Maksekorraldusele märkida viitenumber 2800049900 ja selgitus
„Alexey Malyshev 1-13-2173 menetluskulud“.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile Täitemenetluse seadustikus sätestatud korras.

Edasikaebamise kord
Määruse peale on õigus esitada määruskaebus Viru Maakohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.


                                                                                               1
Asjaolud ja kohtumääruse põhjendused

Viru Vangla esitas Viru Maakohtule materjalid kinnipeetava Alexey Malyshevi tingimisi enne
tähtaega vangistusest vabastamiseks.

Alexey Malyshev tunnistati süüdi Viru Maakohtu 29.05.2013 otsusega KarS § 121 järgi ning
KarS § 68 lg 1 kohaldamisega mõisteti karistuseks 5 kuud 24 päeva vangistust tingimisi 18-
kuulise katseajaga.
Viru Maakohtu 05.06.2015 määrusega ülalmainitud tingimisi mõistetud vangistus pöörati
täitmisele. Karistuse kandmise algus 18.10.2015 ja lõpp 11.04.2016.

Kinnipidamisasutuses Alexey Malyshev kohta koostatud iseloomustusest nähtub, et tal ei ole
distsiplinaarkaristusi. Vabanemise korral asub elama aadressile xxx.
Kinnipeetaval on põhiharidus, riigikeelt ei valda. Puudub motivatsioon ennast edasi harida.
Ca 18 aastat töötanud ametlikult: xxx vabanemisel läheb uuesti sinna tööle. Omas töövõimetust
40%. Sissetulekuks oli töövõimetustoetus ja töötasu.
Vanglas töötab majandustöödel alates 23.11.2015. On töötanud nii osakonna xxx
Isiku karistus on alla aasta, mistõttu isikule pole koostatud individuaalset täitmiskava.
Alkoholi tarvitab 19.st eluaastas ca korra kuus. Enamus kuriteod toime pannud alkoholijoobes.
Alkoholi mõjul ei suuda isik kontrollida oma emotsioone ning kasutab vägivalda. 20.09.2013
määratud kohustus: läbida võõrutuskuuri alkoholisõltuvusest vabanemiseks, isik keeldus seda
täitmast. Väärteokorras karistatud AS § 70 alusel 5 korda ning katseajal (2015.a) pani toime
väärteo LS § 259 lg 2 p 1 alusel, oli taas alkoholijoobes. Isik alkoholiprobleemi tunnista, väidab
et nüüd on sellega lõpp. Sõltuvust diagnoositud ei ole.
Kinnipeetavat on kriminaalkorras karistatud 8 korral. Reaalset vangistust kannab teist korda.
Käesolev vangistus on mõistetud kehalise väärkohtlemise eest.
Isikul on menetluses Viru ringkonnaprokuratuuris veel üks kriminaalasi.
Uue kuriteo toimepanemise tõenäosus järgmise 2 aasta jooksul on 35 %.
Uue vägivaldse kuriteo toimepanemise tõenäosus järgmise 2 aasta jooksul on 49 %.
Arvestades isiku ohtlikkuse taset ning uue kuriteo toimepanemise tõenäosust toetab vangla
kinnipeetava tingimisi enne tähtaega vabastamist.

Kriminaalhooldusametniku andmetel võimaliku ennetähtaegse vabanemise korral kinnipeetav
asub elama oma korterisse aadressil xxx. Korter on ühetoaline, kinnipeetava elukaaslane elab
sellel pinnal praegu üksi. Enne vangistust elas kinnipeetav samal aadressil.
Alexey Malyshev töötas elukaaslase sõnul enne vangistust ehitusel. Samuti oli tal vormistatud
töövõimetuspension- 40%.
Rahvastikuregistri andmetel on Alexey Malyshevi elukohaks xxx.
Kinnipeetava kuritegelik käitumine on muutusteta alates 1997.aastast.
Kriminaalhoolduse järelevalve alla on Alexey Malyshevi määratud kolmel korral.
Karistusaja lõpp 11.04.2016

Prokurör oma kirjalikus arvamuses ei vaidle vastu A. Malyshevi tingimisi ennetähtaega
vabastamisele. Isik on teinud pingutusi õiguskuuleka elu suunas ning vangistusest tingimisi
vabastamine oleks efektiivsem kui karistuse lõpuni kandmine vanglas. Väide, et A. Malyshevi
suhtes on menetluses veel üks kriminaalasi on ekslik, kr.asi lõpetati.

Kohtuistungil

Alexey Malyshev taotles ennetähtaegset vabastamist.

Kaitsja toetas kinnipeetava taotlust ennetähtaegseks vabanemiseks. Tegemist on teise astme
kuriteoga, mille tagajärjed ei olnud rasked. Käitumine vanglas näitab, et Malyshev on asunud
                                                                                                2
paranemise teele. Distsiplinaarkaristusi tal ei ole, hõivatud majandustöödel. Vabaduses on
olemas töökoht. Vabastamisele järgnev käitumiskontrolli periood aitab vähendada uute
kuritegude toimepanemise riski ja naasta ühiskonda.

KOHTU SEISUKOHT

Kohus tutvunud esitatud materjalidega ning prokuröri, süüdimõistetu ja tema kaitsja
arvamustega, leiab, et Alexey Malyshevi tingimisi enne tähtaega vangistusest vabastamine
käesoleval ajal ei ole põhjendatud.

Katseajaga tingimisi ennetähtaegselt vangistusest vabastamise otsustamisel arvestab kohus
kuriteo toimepanemise asjaolusid, süüdimõistetu isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdimõistetule
kaasa tuua tingimisi enne tähtaega vangistusest vabastamine.

Seega võtab kohus taotluse läbivaatamisel arvesse kõik Alexey Malyshevi isikut iseloomustavad
andmed - tema käitumist nii kuriteo toimepanemisele eelnenud ajal, kuriteo toimepanemise ajal
ning sellele järgnenud perioodil.

Kinnipeetava kohta koostatud iseloomustustest nähtub, et tema varasem käitumine, toimepandud
kuriteo raskus ja iseloom viitavad tema ohtlikkusele.

Alexey Malyshev on kriminaalkorras korduvalt karistatud (vara- ja isikuvastase kuritegude eest).
Vangistust kannab teist korda. Käesolev karistus esialgu mõisteti tingimisi, kuid kontrollnõuete
rikkumise tõttu pöörati täitmisele. Isikut on ka varasemalt karistatud tingimisi vangistusega ühes
allutamisega käitumiskontrollile. Vaatamata käitumiskontrollile paranemise teele ei asunud ega
muutnud oma käitumist, mis viitab sellele, et ta ei ole oma karistustest vastavaid järeldusi teinud
ega suutnud katseajal tõestada, et ta on võimeline käituma seaduskuulekalt.

Vabaduses oli kinnipeetaval probleeme alkoholi tarvitamisega (katseajal eiras alkoholi
tarvitamise keelu) ning tal võib olla tagasilanguse perioode, mida võib pidada uue kuriteo
toimepanemise riskifaktoriks.

Seega võib järeldada, et tingimuslik karistus ei paneks teda hoiduma uute kuritegude
toimepanemisest ning Alexey Malyshevi puhul on olemas tõenäoline kõrge käitumiskontrollist
kõrvalehoidmise risk, mistõttu ei ole kriminaalhoolduse ajal võimalik tema ohtlikkust
ühiskonnas alandada.

Varem Alexey Malyshev on olnud kriminaalhooldusel, mis ebaõnnestus, millest võib järeldada,
et ta ei ole suuteline alluma ühiskonnas kehtestatud reeglitele ning käitumiskontroll ei hoiaks
Alexey Malyshevit uute süütegude toimepanemisest ja tema käitumine katseajal võib olla
negatiivne ja kriminaalhoolduse teostamine probleemne ning kriminaalhoolduse eesmärgid
jäävad täitmata.

Kohus hindab positiivselt, et A. Malyshev töötab vangistuse kandmise ajal majandustöödel ning
tal puuduvad distsiplinaarkaristused. Samas süüdimõistetu käitumine vanglas ja tema võimalused
vabanemisel ei kaalu üles tema käitumist vahetult enne vangistusse sattumist ning toimepandud
kuriteo asjaolusid. Ka enne vangistust kinnipeetaval olid elukoht ning lähedaste toetus kuid see
ei hoidnud ära kuritegude toimepanemist.

Kinnipeetav ei ole ilmselgelt isik, kes suudab kohtu poolt tema suhtes väljendatud usaldust
õigustada. Arvestades kinnipeetava käitumist katseajal, puudub kohtul käesoleval ajal kindel
veendumus selles, et kinnipeetav suudab seekord katseaja läbida. Piirangud, mis on seotud
                                                                                                 3
kriminaalhoolduse all järelevalve kohaldamisega, ei ole piisavad kinnipeetava õiguskuuleka
käitumise tagamiseks.
Isik, kes pani toime kuriteo, peab arvestama asjaoluga, et tal tuleb ära kanda kogu temale
mõistetud karistus ning riik ei loo tingimisi ennetähtaegselt vangistusest vabastamise korra
kehtestamisega isikutele õiguspositsioone, millele need hiljem võiksid toetuda. Süüdimõistmisel
ei ole ennetähtaega vabastamine isikule garanteeritud.

Eeltoodust lähtudes ei nõustu kohus süüdimõistetu Alexey Malyshevi vabastamisega temale
mõistetud vangistuse kandmisest enne tähtaega.



(allkirjastatud digitaalselt)
Kohtunik
Deniss Minzatov




                                                                                             4
