                            KOHTUMÄÄRUS
Kohus                               Viru Maakohus
Määruse tegemise aeg ja koht        20. detsember 2016 Jõhvi kohtumajas
Väärteoasja number                  4-16-7259
Kohtunik                            Larissa Prokopenko
Kohtuistungisekretär                Ingrid Koddo
Kohtuasi                            Politsei- ja Piirivalveameti Ida Prefektuuri taotlus
                                    Eduard Golubev´le asenduskaristuse määramiseks
Võlgnik                             Eduard Golubev, isikukood 37601292217, elukoht
                                    teadmata

Asja arutamise kuupäev              09.11.2016, 21.11.2016 ja 14.12.2016
RESOLUTSIOON                        Juhindudes VTMS § 211 lg 3 ja KarS § 72, kohus

MÄÄRAS

Jätta rahuldamata Politsei- ja Piirivalveameti Ida Prefektuuri taotlus Ida Prefektuuri
13.11.2014 otsusega väärteoasjas nr 2440,14,008373 Eduard Golubevile määratud
rahatrahvi 80 eurot asendamiseks arestiga.

Määruse ärakiri edastada Politsei- ja Piirivalveameti Ida Prefektuurile ja kohtutäitur
Kersti Vilbo´le.

Edasikaebamise kord
Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Ida Prefektuuri 13.11.2014 kiirmenetluse otsusega väärteoasjas nr 2440,14,008373 määrati
Eduard Golubev´ile LS § 239 lg 1 p 2 järgi karistuseks rahatrahv 20 trahviühiku ulatuses, s.o
summas 80 EUR.

Täitemenetlus nr 163/2015/417 on võlgniku Eduard Golubevi suhtes algatatud 26.05.2015.
Võlgnik on pole rahatrahvi tasunud. Kohtutäitur on täitemenetluse jooksul teinud korduvad
registripäringud vara ja sissetulekute kohta. Võlgnikul puudub kinnisvara ja väärtuslik
vallasvara. Kohtutäitur on kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane, et katta vara



                                                                                        1 (3)
realiseerimisega tekkivaid kulusid. Täitemenetluse seadustiku § 201 lõike 1 alusel palub
otsustada rahatrahvi asendamine.

Politsei- ja Piirivalveameti Ida Prefektuur esitas 07.10.2016 Viru Maakohtule avalduse
asenduskaristuse määramiseks. Rakvere kohtumaja 24.10.2016 määrusega edastati taotlus
kohtualluvuse järgi lahendamiseks Jõhvi kohtumajale.

Avalduse kohaselt ei tasunud menetlusalune isik Eduard Golubev rahatrahvi õigeaegselt
vabatahtlikult ja kohtutäitur alustas täitemenetluse väärteoasjas 2440,14,008373. 19.09.2016
teatas kohtutäitur rahatrahvi täitmise võimatusest. Seoses eeltooduga ja juhindudes KarS §
72 ning täitemenetluse seadustiku § 201 lg 1 taotles kohtuväline menetleja otsustada
väärteoasjas nr. 2440,14,008373 rahatrahv summas 80 eurot arestiga.

09.11.2016 kohtuistungile Eduard Golubev ei ilmunud, kohtukutset ei õnnestunud kätte
toimetada, kuna isik ei viibinud kohal.
21.11.2016 kohtuistungile Eduard Golubev ei ilmunud, kohtukutset ei õnnestunud kätte
toimetada, kuna isik ei viibinud kohal.
Viru Maakohtu 24.11.2016 määrusega kohaldati Eduard Golubevi suhtes sundtoomist
14.12.2016 kohtuistungile. Sundtoomine jäi täitmata, kuna isik ei viibinud oma elukohas.

Kohtu seisukoht

Kohus, tutvunud käesoleva asja materjalidega, leidis, et taotlus rahuldamisele ei kuulu.

Käesoleva asja materjalidest nähtub, et Ida Prefektuuri 13.11.2014 otsusega väärteoasjas
nr 2440,14,008373 määrati Eduard Golubev´ile LS § 239 lg 1 p 2 järgi karistuseks rahatrahv
20 trahviühiku ulatuses, s.o summas 80 EUR.

Kohtutäitur Kersti Vilbo 06.09.2016     teatest   Ida   Prefektuurile   nähtub, et   rahatrahvi
sissenõudmine ei ole võimalik.

Vastavalt Täitemenetluse seadustiku § 201 lg 1, kui rahatrahvi tervikuna määratud
tähtpäevaks ei tasuta või kui osastatud rahatrahvi tasumise tähtaega ei järgita ja rahatrahvi
täitmise tähtaega ei ole pikendatud ning võlgnikul ei ole vara, millele sissenõuet pöörata,
teatab kohtutäitur hiljemalt ühe aasta möödumisel rahatrahvi kohtutäituri menetlusse
võtmisest, kuid mitte hiljem kui kolme aasta möödumisel väärteootsuse jõustumisest,
sissenõudjale täitmise võimatusest. Kui puuduvad karistuse asendamist välistavad asjaolud,
saadab sissenõudja avalduse rahatrahvi asendamiseks arestiga vastavalt karistusseadustiku §-s
72 sätestatule kohtuotsuse täitmisele pööranud maakohtule. Sissenõudja teatab avalduse
esitamisest võlgnikule ja kohtutäiturile

Vastavalt Väärteomenetluse seadustiku § 211 lg 3 kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Kohus edastas kohtukutse aadressile xxx ja xxx, kuid kutset pole õnnestunud kätte anda.
Sundtoomine ei andnud tulemust. Võlgniku asukoht on teadmata.




                                                                                          2 (3)
Arvestades asjaolusid, et kohus kasutas kõiki võimalikke meetmeid isiku elukoha
kindlakstegemiseks, kuid see ei õnnestunud, siis leiab kohus, et käesoleval ajal ei ole võimalik
rahatrahvi asendamine aresti või üldkasuliku tööga võlgniku Eduard Golubevi suhtes.

Tulenevalt VTMS § 211 lg 1¹ on asja sisuliseks arutamiseks menetlusaluse isiku osavõtt
kohtuistungist kohustustlik.

Kohus on seisukohal, et isiku puhul, kelle puhul ei ole tõsikindlalt võimalik veenduda tema
püsiva elukoha olemasolus ja seega tema elukohta kindlaks teha, tuleb järeldada, et see isik ei
ole kohtule kättesaadav. Ilma tema osavõtuta ei ole rahatrahvi asendamise sisuline arutamine
võimalik. Muid andmeid kohtule teada ei ole.

Lähtudes ülaltoodust kohus leiab, et Eduard Golubev´ile asenduskaristuse määramine
käesoleval ajal ei ole võimalik ning taotlus tuleb jätta rahuldamata.


/allkirjastatud digitaalselt/
Larissa Prokopenko
Kohtunik




                                                                                           3 (3)
