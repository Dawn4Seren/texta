                                                                                        4-12-4365




                           KOHTUMÄÄRUS
Kohus                                Viru Maakohus

Määruse tegemise aeg ja koht         28. jaanuar 2016, Narva kohtumaja

Toimiku number                       4-12-4365 (2330,12,007717)

Kohtunik                             Astrid Asi

Taotluse esitaja                     Riigi Tugiteenuste Keskus
                                     asukoht Turu 2, 51014 Tartu
Taotlus                              Avaldus asenduskaristuse määramiseks Boriss Pravikovi
                                     suhtes
Süüdlane/võlgnik                     Boriss Pravikov
                                     Elukoht: xxx; isikukood: 36104272245.


RESOLUTSIOON

Jätta rahuldamata Riigi Tugiteenuste Keskuse 18.09.2015 avaldus asenduskaristuse
määramiseks Boriss Pravikovi suhtes.

Määrus edastada Boriss Pravikovile, Riigi Tugiteenuste Keskusele ja Rakvere kohtutäitur Kersti
Vilbole


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.


Asjaolud

Viru Maakohtu Narva kohtumaja 09.09.2012 kohtuotsusega väärteoasjas nr 4-12-4365
(2330,12,007717) tunnistati Boriss Pravikov süüdi liiklusseaduse § 224 lg 2 järgi ja teda karistati
rahatrahviga 30 trahviühikut, so 120 eurot. KarS § 68 lg 2 alusel arvati karistusaja hulka
väärteomenetluses kinnipidamise aeg alates 08.09.2012 kuni 09.09.2012, so 2 (kaks) päeva, mis
vastab rahatrahvi kahekümnele trahviühikule. Ärakandmisele kuulus rahatrahv 10 trahviühikut,
so 40 (nelikümmend) eurot. Viru Maakohtu Narva kohtumaja 09.09.2012 kohtuotsus jõustus
16.10.2012.
Riigi Tugiteenuste Keskus esitas 18.09.2015 Viru Maakohtule avalduse asenduskaristuse
määramiseks. Avalduse kohaselt palub sissenõudja Eesti Vabariik (Riigi Tugiteenuste Keskuse

                                                                                              1(2)
                                                                                     4-12-4365
kaudu) otsustada täitemenetluse seadustiku § 201 lg 1 sätete alusel avalduses toodud rahatrahvi
asendamine.

Kohtutäitur Kersti Vilbo esitas sissenõudjale teate täitmise võimatusest. Kohtutäituri teatest
nähtus, et kohtutäitur Kersti Vilbo on 21.12.2012 algatanud täitemenetluse Boriss Pravikovi
suhtes täiteasjas nr 163/2012/1971. Täitemenetluse algatamise aluseks oli Viru Maakohtu
09.09.2012 kohtuotsus väärteoasjas nr 4-12-4365 rahatrahvi 40.00 eurot nõudes ja sissenõudja
Eesti Vabariik (Riigi Tugiteenuste Keskuse kaudu) avaldus. Rahatrahvi ei tasutud ole.

21.01.2016 esitas Boriss Pravikov kohtule maksekorralduse, millest nähtuvalt on ta kõnealuse
trahvi tasunud. 27.01.2016 saabus Viru Maakohtu Narva kohtumajja Riigi Tugiteenuste Keskuse
teatis selle kohta, et võlgnik Boriss Pravikov tasus Riigi Tugiteenuste Keskuse arvele rahatrahvi
katteks 40 eurot.

Maakohtu seisukoht

Vaadanud läbi esitatud avalduse ja tutvunud toimiku materjalidega, leiab kohus, et avaldus ei
kuulu rahuldamisele.

Kui rahatrahvi asendamine arestiga või üldkasuliku tööga ei ole mingil põhjusel võimalik või
süüdlane on enne asendusaresti või üldkasuliku töö kohaldamist rahatrahvi tasunud, teeb
maakohus väärteomeneluse seadustiku § 211 lg 3 alusel määruse, milles jätab sissenõudja
avalduse rahatrahvi asendamise kohta arestiga või üldkasuliku tööga rahuldamata.

Kuivõrd Boriss Pravikov tasus temale väärteoasjas nr 4-12-4365 määratud rahatrahvi täies
ulatuses, siis tuleb Riigi Tugiteenuste Keskuse avaldus Boriss Pravikovile asenduskaristuse
määramiseks jätta rahuldamata.

Määrus on tehtud eeltoodu alusel ja juhindudes VTMS §-st 211 lg 3.

(allkirjastatud digitaalselt)

Astrid Asi
Kohtunik




                                                                                            2(2)
