                                                                     2-15-128549




                        KOHTUMÄÄRUS
Kohus                           Harju Maakohus
                                Tartu maantee kohtumaja
Kohtunik                        Raivo Einula
Kohtujurist                     Nona Alas
Määruse kuupäev                 29. märts 2016
Tsiviilasja number              2-15-128549
Tsiviilasi                      XXX vs XXX elatise nõudes
Menetlustoiming                 menetluse lõpetamine kompromissi kinnitamisega

Menetlusosalised, esindajad     Hageja: XXX(isikukood XXX, elukoht XXX)
                                Hageja seaduslik esindaja: XXX(isikukood XXX, elukoht
                                XXX; e-post: XXX)

                                Kostja: XXX(isikukood XXX, elukoht XXX; e-post: XXX )

                                lihtmenetlus




Menetluse liik


RESOLUTSIOON

1.Kinnitada XXX(seadusliku esindaja XXX kaudu) ja XXX vahel sõlmitud kompromiss
alljärgnevas:

1.1 XXX tasub oma tütrele XXX elatusraha alates 28.03.2016 kuni XXX täisealiseks
saamiseni (so kuni XXX) miinimummääras, so ulatuses, mis vastab poolele Vabariigi
Valitsuse poolt kehtestatud kuupalga alammäärale. 2016.a on igakuise elatise
miinimummääraks 215 eurot.


1.2 Käesoleva määruse resolutsiooni punktis 1.1 märgitud elatis tuleb maksta iga kuu eest
hiljemalt sama kuu 25.kuupäevaks alljärgnevalt, märkides selgitusse „elatis“:
                                                                                     1
                                                                      2-15-128549

   - 50 eurot XXX arveldusarvele nr XXXXXXXXXXXXXXXX;
   -165 eurot XXX arveldusarvele XXXXXXXXXXXXXXXX.

Kui pooled ei lepi kokku teisiti, siis elatise miinimumsumma, so ½ Vabariigi Valitsuse
poolt kehtestatud kuupalga alammäära, suurenemisel tuleb elatis summas, mis ületab 50
eurot, tasuda XXX arvelduskontole.

1.3 Käesoleva määruse resolutsiooni punktis 1.1 märgitud elatusraha võib XXX tasuda ka
sularahas või muul viisil ning samuti muudel aegadel, kui XXX seaduslik esindaja XXX
sellega nõustub ning kinnitab oma nõustumist kirjalikku taasesitamist võimaldavas
vormis.

1.4 XXX jääb õigus vajadusel teha ka omapoolseid kulutusi XXX huvides. Tehtud kulutuste
summa arvestatakse järgneva kuu XXX tehtavast maksest maha.

1.5 Kõik elatise maksmise kokkulepet muutvad kokkulepped või selle lõpetamine
sõlmitakse kirjalikult taasesitamist võimaldavas vormis ja allkirjastatakse XXX seadusliku
esindaja XXX ja XXX poolt.

2. Lõpetada menetlus tsiviilasjas nr 2-15-128549.

3. Jätta menetluskulud poolte endi kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul määruse kättetoimetamisest alates.

ASJAOLUD

XXX(seadusliku esindaja XXX kaudu) esitas 30.12.2015 maksekäsu kiirmenetluses
avalduse ja 17.02.2016 hagi XXX vastu elatise nõudes. Hageja palub miinimumsummas
elatise välja mõista alates hagi esitamisest. Kohus võttis 19.02.2016 määrusega hagi
menetlusse. Kostja esitas hagile vastuse 07.03.2016. Pooled esitasid 28.03.2016 kohtule
kompromissilepingu. Nimetatud lepingu p 5 kohaselt jõustub kokkulepe selle
allkirjastamisest.

KOHTU PÕHJENDUSED
Tsiviilkohtumenetluse seadustiku (TsMS) § 430 lg 1 kohaselt võivad pooled menetluse
kuni hagi kohta tehtud lahendi jõustumiseni lõpetada kompromissiga. TsMS § 430 lg 2
kohaselt, pooled esitavad kompromissilepingu allkirjastatuna kohtule või avaldavad
kompromissi kohtule protokolli kandmiseks. Kohus kinnitab kompromissi määrusega,
millega ühtlasi lõpetab asja menetluse. Kompromissi kinnitamise määruses märgitakse
kompromissi tingimused. TsMS § 430 lg 3 järgi ei kinnita kohus kompromissi, kui see
on vastuolus heade kommetega või seadusega või rikub olulist avalikku huvi või kui
                                                                                      2
                                                                     2-15-128549

kompromissi ei ole võimalik täita. Kohus leiab, et käesolevas tsiviilasjas ei ole
kompromiss vastuolus heade kommetega ega seadusega ega riku olulist avalikku huvi,
mistõttu tuleb kompromiss kinnitada ja menetlus lõpetada TsMS § 428 lg 1 p 4 alusel.
Kohus leiab, et kompromissi on võimalik täita. TsMS § 432 kohaselt, kui menetlus on
lõpetatud kompromissiga, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, s.t.
kompromissimääruse saab pöörata sundtäitmisele. TsMS § 168 lg 3 alusel jäävad poolte
menetluskulud poolte endi kanda. Riigilõivuseaduse § 22 lg 1 p 2 kohaselt elatise
nõudmise hagilt riigilõivu ei võeta. Kohus selgitab, et alates 01.01.2016 on Vabariigi
Valitsuse poolt kehtestatud kuupalga alammäär 430 eurot ja seega igakuise elatise
miinimummääraks 215 eurot. Igakuine elatis ei või olla väiksem kui pool Vabariigi
Valitsuse kehtestatud kuupalga alammäära (PKS § 101 lg 1), seega muutub koos
Vabariigi Valitsuse poolt kehtestatud kuupalga alammäära muutumisega ka elatise
miinimumsuurus.


/allkirjastatud digitaalselt/


Raivo Einula
kohtunik




                                                                                     3
