                           KOHTUMÄÄRUS


Kohus                           Tartu Maakohus

Määruse tegemise aeg ja koht    17. november 2016, Viljandi kohtumaja

Kriminaalasja number            1-11-5746 (11260100439)

Kohtunik                        Aivar Hint

Kohtulahend                     Tartu Maakohtu 29. septembri 2011 otsus Tauno Sinialliku
                                süüdimõistmises KarS § 1821 lg 1, § 199 lg 1 järgi ja
                                karistamises liitkaristusena rahalise karistusega 194
                                päevamäära, s.o 620,80 eurot
Täiteasi                        nr 084/2012/4623
Menetlus kohtus                 rahalise karistuse asendamise otsustamine
Avaldaja sissenõudjana          Eesti Vabariik Riigi Tugiteenuste Keskuse kaudu

Avaldja esindaja                Riigi Tugiteenuste Keskuse volitatud esindajana riiginõuete
                                osakonna jurist Elen Eigo Aunbaum
                                (e-post elen.eigo-aunbaum@rtk.ee)
Avalduse ese                    rahalise karistuse asendamine
Süüdimõistetu võlgnikuna        Tauno Siniallik (isikukood 38807036037; xxxxxxxxxxx xx
                                xxxx xxxxx xxxxxxxxxxx; )

Kohtutäitur                     Oksana Kutšmei

RESOLUTSIOON

Juhindudes KarS § 70, KrMS § 417, § 432 kohus,

määras:

1. Jätta rahuldamata Eesti Vabariigi (Riigi Tugiteenuste Keskuse kaudu) avaldus Tauno
   Siniallikule Tartu Maakohtu 29. septembri 2011 otsusega mõistetud tasumata rahalise
   karistuse asendamiseks.
2. Saata määrus süüdimõistetule, Riigi Tugiteenuste Keskusele ja kohtutäiturile.
Edasikaebamise kord
Määrust võivad KrMS § 384 lg 1 kohaselt vaidlustada määruskaebusega kohtumenetluse pooled,
samuti menetlusväline isik, kui kohtumäärusega on piiratud tema õigusi või seaduslikke huve.
KrMS § 386 lg 1 ja § 387 lg 1 kohaselt esitatakse määruskaebus vaidlustatava kohtumääruse
koostanud kohtule ning selle võib esitada 15 päeva jooksul, alates päevast, mil isik sai
vaidlustatavast kohtumäärusest teada või pidi teada saama.


ASJAOLUDE KIRJELDUS JA KOHTU PÕHJENDUSED

I Asjaolud

Sissenõudja avaldusest nähtuvalt on kohtutäitur edastanud sissenõudjale andmed, et
süüdimõistetul on kohtuotsusega mõistetud rahaline karistus 620,80 eurot tasumata. Avaldusele
on lisatud kohtutäituri Oksana Kutšmei teade täitmise võimatusest täiteasjas nr 084/2012/4623,
mille kohaselt on kohtutäitur kontrollinud võlgniku vara olemasolu ning talle teadaolevatel
andmetel puudub võlgnikul vara või ei ole selle väärtus küllaldane katmaks vara realiseerimisega
tekkivaid kulutusi. Võlgnikul puudub ka sissetulek, millele oleks võimalik sissenõuet pöörata.
Tauno Siniallik on kohtule esitanud maksekorralduse rahalise karistuse tasumise kohta, millest
nähtub, et rahaline karistus on tasutud 14.11.2016 summas 620,80 eurot. Riigi Tugiteenuste
Keskus on 17. novembril 2016 kinnitanud makse laekumist.

II Kohtu põhjendused

Kohtul tuleb lahendada Riigi Tugiteenuste Keskuse avaldus Tartu Maakohtu 29. septembri 2011
kohtuotsusega Tauno Siniallikule mõistetud rahalise karistuse asendamiseks, lähtudes eelnevalt
läbiviidud täitemenetlusest ning avalduse kohtumenetluse kestel kohtule esitatud tõenditest.
Kohus on seisukohal, et kuivõrd süüdimõistetu Tauno Siniallik on talle mõistetud rahalise
karistuse täies ulatuses tasunud, milline asjaolu on tõendatud tema poolt kohtule esitatud
maksekorraldustega, tuleb Riigi Tugiteenuste Keskuse avaldus asenduskaristuse kohaldamiseks
jätta rahuldamata.


allkirjastatud digitaalselt)


Aivar Hint
Kohtunik




                                               2
