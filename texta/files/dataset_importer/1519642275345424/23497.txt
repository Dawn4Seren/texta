                           KOHTUMÄÄRUS

Kohus                               Viru Maakohus

Kohtunik                            Kristel Vedro

Määruse tegemise aeg ja koht        16.veebruar 2016, Rakvere Kohtumaja

Väärteoasja number                  4-16-853

Väärteoasi                          Hannu Tapio Sulkinoja süüdistuses LS § 201 lg 2, § 242
                                    lg 1 ja LKindlS § 81 järgi
Menetlustoiming                     Politsei- ja Piirivalveameti taotlus menetluse lõpetamiseks
                                    ja toimiku tagastamiseks
Menetlusosalised ja
nende esindajad                     Menetlusalune isik: Hannu Tapio Sulkinoja (i.k.
                                    37010010028), elukoht: xxxx
                                    Kohtuväline menetleja (avaldaja): Politsei- ja
                                    Piirivalveamet,       Ida      prefektuuri Rakvere
                                    politseijaoskond; e-post: ida@politsei.ee
RESOLUTSIOON:
VTMS § 29 lg 1 p 4 alusel lõpetada väärteomenetlus Hannu Tapio Sulkinoja suhtes seoses
väärteomenetlust välistava asjaolu ilmnemisega ja tagastada väärteotoimik kohtuvälisele
menetlejale.
Edasikaebamise kord
Kohtumääruse peale on kohtumenetluse poolel õigus esitada määruskaebus 15 päeva
jooksul alates päevast, mil ta sai vaidlustatavast määrusest teada või pidi teada saama.

Asjaolud

10.02.2016 edastas Politsei- ja Piirivalveameti Ida Prefektuuri Rakvere politseijaoskond VTMS
§ 84 alusel kohtule menetlemiseks väärteoasja Hannu Tapio Sulkinoja süüdistuses
Liiklusseaduse § 201 lg 2, § 242 lg 1 ja Liikluskindlustuse seaduse § 81 järgi (kohtuvälise
menetluse nr 2590,16,000192).

19.01.2016 koostati Hannu Tapio Sulkinoja suhtes väärteoprotokoll, kuna tema 19.01.2016
kella 09.10 paiku juhtis Rakveres Laada tn mootorsõidukit omamata vastava kategooria
mootorsõiduki juhtimisõigust (juhtimisõigus on karistusena äravõetud perioodiks 13.07.2015-
12.02.2016), lisaks puudus tal esitamiseks mootorsõiduki registreerimistunnistus ning
liikluskindlustuse olemasolu tõendav dokument. Seega rikkus menetlusalune isik LS § 90 lg 1
p 1, § 88 lg 1 ja LKindlS § 3 lg 3 ning tema teod kvalifitseeriti LS § 201 lg 2, § 242 lg 1 ja
LKindlS § 81 järgi.

Samas on Politsei- ja Piirivalveamet 10.02.2016 esitanud kohtule taotluse menetluse
lõpetamiseks ja toimiku tagastamiseks. Taotluses märgitu kohaselt juhtis Hannu Tapio
Sulkinoja mootorsõidukit ka 06.02.2016 omamata vastava kategooria mootorsõiduki
juhtimisõigust ja selle kohta alustati kriminaalmenetlus nr. 16,2590,00073 KarS § 4231 –
sõiduki süstemaatiline juhtimnine juhtimisõiguseta isiku poolt – tunnustel. Tuginedes
Riigikohtu 22.10.2015 otsusele nr. 3-1-1-82-15 on kohtuväline menetleja seisukohal, et
menetlus väärteoasjas 2590,16,000192 kuulub lõpetamisele VTMS § 29 lg 1 p 4 alusel ja toimik
tagastamisele kohtuvälisele menetlejale.

Kohtumääruse põhjendused

VTMS § 29 lg 1 p 4 kohaselt väärteomenetlust ei alustata ja alustatud menetlus tuleb lõpetada,
kui teos on kuriteo tunnused.

Eeltoodust tulenevalt on kohus seisukohal, et menetlus Hannu Tapio Sulkinoja suhtes
väärteoasjas nr. 2590,16,000192 kuulub lõpetamisele, kuna kohtuväline menetleja on algatnud
menetlusaluse isiku suhtes kriminaalmenetluse KarS § 4231 tunnustel. Kohus tagastab Politsei-
ja Piirivalveametile ka väärteotoimiku.


/allkirjastatud digitaalselt/

Kristel Vedro
kohtunik
