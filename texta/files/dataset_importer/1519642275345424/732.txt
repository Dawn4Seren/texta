                           KOHTUOTSUS
                               EESTI VABARIIGI NIMEL

Kohus                           Viru Maakohus

Otsuse tegemise aeg ja koht     15. detsember 2016, Rakvere kohtumaja

Kriminaalasja number            1-16-11131

Kohtunik                        Kristel Vedro

Kohtuistungi sekretär           Raili Raja

Tõlk                            Svetlana Tarasova

Prokurör                        Viru Ringkonnaprokuratuuri abiprokurör Elle Karm

Kriminaalasi                    Vitali Koršunov süüdistuses KarS § 263 lg 1 p 2, § 121 lg 2
                                p 2, 3 ja § 120 lg 1 järgi ning Maksim Sulg süüdistuses
                                KarS § 263 lg 1 p 2 ja § 199 lg 2 p 9 järgi
                                kokkuleppemenetluses

Süüdistatav                     VITALI       KORŠUNOV,         isikukood   38511235224,
                                kodakondsus määratlemata; elukoht xxxx; põhiharidus;
                                emakeel vene keel; teeb juhutöid; varem kriminaalkorras
                                karistatud 3-l korral, viimati Viru Maakohtu 27.05.2014
                                mõisteti KarS § 121 järgi KrMS § 238 lg 2 ja KarS § 65 lg
                                2 alusel karistuseks 1 aasta 10 kuud 7 päeva vangistust,
                                mille kandmiselt vabanes ennetähtaegselt 12.10.2015
                                katseajaga 6 kuud; väärteokorras karistatud 3-l korral;
                                kahtlustatavana kinni peetud 25.-27.09.2016; kaitsja
                                vandeadvokaat Eduard Bulattšik
                                MAKSIM SULG, isikukood 38107245223, Eesti Vabariigi
                                kodanik; elukoht xxxx; keskharidus; emakeel vene keel; ei
                                tööta; varem kriminaalkorras karistatud 3-l korral, viimati
                                Harju Maakohtu 05.11.2014 otsusega mõisteti KarS § 199
                                lg 2 p 9 - § 25 lg 2 järgi KrMS § 238 lg 2, KarS § 65 lg 2
                                ja § 68 lg 1 alusel karistuseks 1 aasta 21 päeva vangistust;
                                väärteokorras karistatud 12-l korral; kahtlustatavana kinni
                                peetud 25.-27.09.2016; kaitsja vandeadvokaat Arvo Suuban


RESOLUTSIOON:
Juhindudes KrMS § 239 – 249, 256¹ - 2565, 306, 309, 313, 315, 318, 319 kohus

                                                                                           1
                                              otsustas:

Tunnistada VITALI KORŠUNOV süüdi KarS § 263 lg 1 p 2 järgi ja mõista talle karistuseks
1 (üks) aasta vangistust.
Tunnistada VITALI KORŠUNOV süüdi KarS § 121 lg 2 p 2, 3 järgi ja mõista talle
karistuseks 2 (kaks) aastat vangistust.
Tunnistada VITALI KORŠUNOV süüdi KarS § 120 lg 1 järgi ja mõista talle karistuseks
6 (kuus) kuud vangistust.

KarS § 64 lg 1 alusel, lugedes kergemad karistused kaetuks raskeima karistusega, mõista
liitkaristuseks 2 (kaks) aastat vangistust.
KarS § 68 lg 1 alusel arvata eelvangistuses viibitud aeg 25.09.2016– 27.09.2016, s.o 3 päeva
karistusaja hulka ja kanda jääb 1 (üks) aasta 11 (üksteist) kuud 27 (kakskümmend seitse) päeva
vangistust.
Mõistetud vangistust ei pöörata KarS § 74 lg 1 ja 3 alusel tingimisi täitmisele, kui Vitali
Koršunov ei pane 3 (kolme) aastase katseaja jooksul toime uut tahtlikku kuritegu ja täidab KarS
§-s 75 sätestatud talle käitumiskontrolli ajaks pandud kontrollnõudeid ja lisakohustusi.

Määrata Vitali Koršunov Viru Vangla kriminaalhooldusosakonna juhataja poolt määratava
kriminaalhooldaja käitumiskontrollile ja kohustada teda järgima KarS § 75 lg-s 1 toodud
kontrollnõudeid:
1)      elama kohtu määratud alalises elukohas – xxxx;
2)      ilmuma kriminaalhooldaja määratud ajavahemike järel kriminaalhooldusosakonda
registreerimisele;
3)      alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4)      saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5)      saama kriminaalhooldusametnikult eelneva loa elu-, töö- või õppimiskoha vahetamiseks;
6)      saama kriminaalhooldusametnikult eelneva loa Eesti territooriumilt lahkumiseks ja
väljaspool Eesti territooriumi viibimiseks.
KarS § 75 lg 2 p-de 1, 2, 4, 5, 7, 8 alusel kohustada Vitali Koršunovi käitumiskontrolli ajal mitte
tarvitama alkoholi; pöörduma 1 kuu jooksul kohtuotsuse jõustumisest alkoholismi ravile, millele
allumise kohta annab V. Koršunov nõusoleku kokkuleppe allkirjastamisega; otsima endale 2 kuu
jooksul kohtuotsuse jõustumisest töökoha; mitte suhtlema Maksim Sule ja German
Spiridonoviga ning osalema sotsiaalsete oskuste arendamise ning pere- ja paarisuhte vägivalla
vähendamise suunitlusega sotsiaalprogrammides.

KarS § 78 p 1 alusel lugeda Vitali Koršunovi katseaja alguseks 15.12.2016.

Tunnistada MAKSIM SULG süüdi KarS § 263 lg 1 p 2 järgi ja mõista talle karistuseks
1 (üks) aasta vangistust.
Tunnistada MAKSIM SULG süüdi KarS § 199 lg 2 p 9 järgi ja mõista talle karistuseks
9 (üheksa) kuud vangistust.

KarS § 64 lg 1 alusel, üksikkaristustest raskeima suurendamise teel, mõista liitkaristuseks
1 (üks) aasta 3 (kolm) kuud vangistust.



                                                                                                 2
KarS § 68 lg 1 alusel arvata eelvangistuses viibitud aeg 25.09.2016– 27.09.2016, s.o 3 päeva
karistusaja hulka ja kanda jääb 1 (üks) aasta 2 (kaks) kuud 27 (kakskümmend seitse) päeva
vangistust.
Mõistetud vangistust ei pöörata KarS § 74 lg 1 ja 3 alusel tingimisi täitmisele, kui Maksim
Sulg ei pane 2 (kahe) aastase katseaja jooksul toime uut tahtlikku kuritegu ja täidab KarS §-s
75 sätestatud talle käitumiskontrolli ajaks pandud kontrollnõudeid ja lisakohustusi.

Määrata Maksim Sulg Viru Vangla kriminaalhooldusosakonna juhataja poolt määratava
kriminaalhooldaja käitumiskontrollile ja kohustada teda järgima KarS § 75 lg-s 1 toodud
kontrollnõudeid:
    1) elama kohtu määratud alalises elukohas – xxxx;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.
KarS § 75 lg 2 p-de 1, 2, 5 alusel kohustada Maksim Sulge käitumiskontrolli ajal heastama
kuriteoga tekitatud kahju ja hüvitama 1 kuu jooksul kohtuotsuse jõustumisest kannatanule
vargusega tekitatud kahju 3,46 eurot; kogu käitumiskontrolli kestel mitte tarvitama alkoholi;
jätkama käitumiskontrolli ajal töö otsinguid ning pöörduma 1 kuu jooksul kohtuotsuse
jõustumisest alkoholismi ravile, millele allumise kohta annab Maksim Sulg nõusoleku
kokkuleppe allkirjastamisega.

KarS § 78 p 1 alusel lugeda Maksim Sule katseaja alguseks 15.12.2016.

MENETLUSKULUD
KrMS § 175 lg 1 p 9 ja § 179 lg 1 p 2 alusel välja mõista Vitali Koršunovilt menetluskuluna
sundraha 645 (kuussada nelikümmend viis) eurot riigituludesse.

KrMS § 175 lg 1 p 4 alusel välja mõista Vitali Koršunovilt menetluskuluna kaitsjatasu
120 (ükssada kakskümmend) eurot riigituludesse v.adv. Eduard Bulattšiku poolt osutatud
õigusabi eest.

KrMS § 180 lg 3 ja KarS § 66 lg 3 alusel võimaldada Vitali Koršunovil tasuda menetluskulud
kokku summas 765 (seitsesada kuuskümmend viis) eurot ositi 12 kuu jooksul alates
kohtuotsuse jõustumisest igakuiselt vähemalt 63,75 eurot.

Menetluskulude osamaksed tuleb tasuda Maksu- ja Tolliameti arveldusarvele SEB PANK
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003, viitenumbriga
99916700091362 ning selgitusega: „Vitali Koršunov, 1-16-11131, menetluskulude
osamakse“. Kui rahalised nõuded pole täies ulatuses tähtaegselt tasutud, suunatakse nõue
täitemenetluse läbiviimiseks kohtutäiturile täitemenetluse seadustikus sätestatud korras.



                                                                                            3
KrMS § 175 lg 1 p 9, § 179 lg 1 p 2 ja § 180 lg 1, 3 alusel välja mõista Maksim Sulg’lt
menetluskuluna sundraha summas 480 (nelisada kaheksakümmend) eurot riigituludesse.

KrMS § 180 lg 1 ja 3 alusel jätta kaitsjatasu summas 146,40 eurot ja sundraha osaliselt
summas 165 eurot riigi kanda.
KrMS § 175 lg 1 p 9, § 179 lg 1 p 2 ja § 180 lg 1, 3 alusel välja mõista Maksim Sulg’lt
menetluskuluna sundraha summas 480 (nelisada kaheksakümmend) eurot riigituludesse.
KrMS § 180 lg 3 ja KarS § 66 lg 3 alusel võimaldada Maksim Sulg’l tasuda menetluskulu
summas 480 eurot ositi 12 kuu jooksul alates kohtuotsuse jõustumisest igakuiselt vähemalt
40 eurot.

Menetluskulude osamaksed tuleb tasuda Maksu- ja Tolliameti arveldusarvele SEB PANK
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003, viitenumbriga
99916700091375 ning selgitusega: „Maksim Sulg, 1-16-11131, menetluskulude osamakse“.
Kui rahalised nõuded pole täies ulatuses tähtaegselt tasutud, suunatakse nõue täitemenetluse
läbiviimiseks kohtutäiturile täitemenetluse seadustikus sätestatud korras.

TSIVIILHAGI
Kannatanu tsiviilhagi rahuldada ja mõista VÕS § 1043 ja § 1045 lg 1 p 5 alusel Maksim
Sulg’lt välja OG Elektra AS kasuks 3,46 (kolm eurot 46 senti) eurot, mis kanda 30 päeva
jooksul OG Elektra AS arveldusarvele nr EE921010502001624009 AS’s SEB Pank või nr
EE432200001120232825 AS’s Swedbank.
Kui rahaline nõue ei ole täies ulatuses tähtaegselt tasutud, on kannatanul õigus pöörduda
nõude täitmiseks kohtutäituri poole täitemenetluse seadustikus sätestatud korras.
Otsus edastada kannatanule.

ASITÕENDID JA KONFISKEERIMINE
Asitõendid – 2 CD-d kaupluse kaamerate salvestistega – jätta KrMS § 126 lg 3 p 1 alusel
kohtuotsuse jõustumisel kriminaalasja juurde.

KarS § 83 lg 1 alusel tahtliku süüteo toimepanemise vahend, Vitali Koršunovile kuuluv
õhupüss Norconia B19-18 konfiskeerida ja KrMS § 126 lg 3 p 4 alusel kohtuotsuse
jõustumisel hävitada.

EDASIKAEBAMISE KORD
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega, samuti KrMS § 318 lg 4 sätestatud juhtudel. Süüdistatav ja kaitsja võivad
esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe. Apellatsioon esitatakse Tartu Ringkonnakohtule kirjalikult 15 päeva jooksul
alates otsuse avalikult teatavakstegemisest.

SÜÜDISTUS
Vitali Koršunovi süüdistatakse selles, et tema alkoholijoobes olles, kandes õhupüssi Norconia
B19-18 ja liikudes koos Maksim Sulega 25.09.2016 kella 20.30 paiku xxxx juures, pärast
seda kui M. Sulg oli õhupüssi vintraua suunanud läheduses olnud noorte poole ja tulistanud
õhupüssist vähemalt ühe korra õhku, tegi V. Koršunov sama – suunas õhupüssi vintraua

                                                                                           4
läheduses olnud noorte poole ja tulistas õhupüssist vähemalt ühe korra õhku. Õhupüssist lasu
tegemine ja sellega sihtimine ehmatas noori, häiritud olid R A J ja alaealised S U, P E, M O,
R K, R J, D T, M U, A M, kes tundsid reaalset ohtu enda elule ja tervisele. Oma tegevusega
rikkus Maksim Sulg Korrakaitseseaduse § 55 lg 1, mille kohaselt on avalikus kohas keelatud
käituda teist isikut häirival või ohtu seadval viisil, sh ei tohi käituda vägivaldselt ega teisi
hirmutada või ähvardada.
Avalikus kohas käitumise üldnõuete rikkumisega relva või relvana kasutatava muu esemega
ähvardades rikkus Vitali Koršunov avalikku korda raskel viisil ja pani sellega toime KarS
§ 263 lg 1 p 2 järgi kvalifitseeritava kuriteo.

Veel süüdistatakse Vitali Koršunovi selles, et tema:
- 21.06.2016 ajavahemikus kell 18.30-19.15 xxxx maja kõrval tänaval alkoholijoobes olekus
sõnelemise ja rüseluse käigus lõi ootamatult kannatanut R M kaks korda rusikaga näkku ja
tõukas vastu aeda, samuti lõi mitu korda rusikaga näkku kannatanut R L, põhjustades
kannatanutele füüsilist valu ja R. M tervisekahjustused –haava huule sisepinnal ja marrastuse
puusa piirkonnas;
- 31.07.2016 kella 18.00 paiku xxxx korteris, olles alkoholijoobes haaras rõdult õhupüssi,
suunas selle vintraua ema T K poole ja ütles, et laseb ema maha. Sellise käitumisega tekitas
V. Koršunov emas reaalse ohutunde, et poeg võib ähvarduse täide viia;
- 05.09.2016 kella 19.00 paiku xxxx korteris alkoholijoobes olekus lõi ühe korra elukaaslast R
R rusikaga näo piirkonda, tiris juustest naise pikali maha ja hüppas naisele otsa, kägistas
kätega naist korduvalt kaelast ja viimasena lõi veel korra naist tugevasti lahtise käega näo
piirkonda. Rüselemise ajal tõi V. Koršunov tuppa ka õhupüssi, mille pani põrandale R. R
kõrvale. Oma käitumisega põhjustas V. Koršunov kannatanule füüsilist valu ja tekitas hirmu;
- 06.09.2016 kella 03.00 paiku xxxx korteris voodis nõudis oma elukaaslaselt R R seksuaalset
vahekorda ja kui naine keeldus lõi naist käe ja jalaga eelmisel päeval kehalisest
väärkohtlemisest põhjustatud valulikku kehasse, lahtise käega näo piirkonda ning püüdis naist
kägistada. Naine püüdis end kaitsta, kuid ründed lõppesid alles siis kui R. R õnnestus korterist
lahkuda ja välja kutsuda politsei. Oma käitumisega tekitas V. Koršunov kannatanus hirmu ja
põhjustas kannatanule füüsilist valu ja tervisekahjustused – marrastused mõlemal
küünarnukil, vasakul põlvel, otsmikul, verevalumid vasakul käel, seljal ja vasakul põsel.

Teisele isikule ja korduvalt lähisuhtes olevale isikule füüsilise valu tekitamisega pani Vitali
Koršunov toime KarS § 121 lg 2 p 2, 3 järgi kvalifitseeritava kuriteo.

Tapmisega ähvardades, kui oli alust karta ähvarduse täideviimist, pani Vitali Koršunov toime
KarS § 120 lg 1 järgi kvalifitseeritava kuriteo.

Maksim Sulge süüdistatakse selles, et tema olles alkoholijoobes ja liikudes koos Vitali
Koršunoviga 25.09.2016 kella 20.30 paiku xxxx juures, võttis V. Koršunovi käest õhupüssi
Norconia B19-18, suunas selle vintraua läheduses olnud noorte poole ja tulistas õhupüssist
vähemalt ühe korra õhku. Sama tegi V. Koršunov. Õhupüssist lasu tegemine ja sellega
sihtimine ehmatas noori, häiritud olid R A J ja alaealised S U, P E, M O, R K, R J, D T, M U,
A M, kes tundsid reaalset ohtu enda elule ja tervisele. Oma tegevusega rikkus Maksim Sulg
Korrakaitseseaduse § 55 lg 1, mille kohaselt on avalikus kohas keelatud käituda teist isikut
häirival või ohtu seadval viisil, sh ei tohi käituda vägivaldselt ega teisi hirmutada või
ähvardada.
Avalikus kohas käitumise üldnõuete rikkumisega relva või relvana kasutatava muu esemega
ähvardades rikkus Maksim Sulg avalikku korda raskel viisil ja pani sellega toime KarS § 263
lg 1 p 2 järgi kvalifitseeritava kuriteo.

                                                                                              5
Veel süüdistatakse Maksim Sulge selles, et tema varastas Kunda linnas Kasemäe 12 asuvast
OG Elektra AS-i kauplusest 07.08.2016 kella 15.40 paiku šokolaadi Mauxion Shogetten
maksumusega 1,18 eurot, 07.08.2016 kella 21.20 hamburgeri juustuga Mamma maksumusega
1,49 eurot ning 24.08.2016 kella 20.28 paiku jäätise Super Viva maksumusega 0,79 eurot.
Võttes süstemaatiliselt ebaseadusliku omastamise eesmärgil ära võõraid vallasasju, pani
Maksim Sulg toime KarS § 199 lg 2 p 9 järgi kvalifitseeritava kuriteo.

MAAKOHTU SEISUKOHT
Süüdistatava, kaitsja ja prokuröri vahel sõlmitud kokkuleppe kohaselt on Vitali Koršunovile
mõistetavaks karistuseks KarS § 263 lg 1 p 2 ettenähtud kuriteo toimepanemise eest 1 aasta
vangistust, KarS § 121 lg 2 p 2, 3 ettenähtud kuriteo toimepanemise eest 2 aastat vangistust ja
KarS § 120 lg 1 ettenähtud kuriteo toimepanemise eest 6 kuud vangistust. KarS § 64 lg 1
alusel lugedes kergemad karistused kaetuks raskeimaga, mõista liitkaristuseks 2 aastat
vangistust. KarS § 68 lg 1 alusel arvata eelvangistuses viibitud aeg 25.09.2016– 27.09.2016,
s.o 3 päeva karistusaja hulka ja lugeda kanda jäävaks karistuseks 1 aasta 11 kuud 27 päeva
vangistust. KarS § 74 lg 1 ja 3 alusel jätta vangistus tingimisi kohaldamata ja määrata
katseajaks 3 aastat. Katseajaks allutada Vitali Koršunovile kriminaalhooldaja
käitumiskontrollile ja kohustada teda katseajal järgima KarS § 75 lg 1 toodud
kontrollnõudeid: 1) elama kohtu määratud alalises elukohas - xxxx; 2) ilmuma
kriminaalhooldaja määratud ajavahemike järel kriminaalhooldusosakonda registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta; 4) saama kriminaalhooldusametnikult eelneva
loa elukohast lahkumiseks Eesti territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks; 6)
saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks. KarS § 75 lg 2 p-de 2, 4, 5, 7, 8 alusel kohustada Vitali
Koršunovi käitumiskontrolli ajal mitte tarvitama alkoholi; pöörduma 1 kuu jooksul
kohtuotsuse jõustumisest alkoholismi ravile, millele allumise kohta annab V. Koršunov
nõusoleku kokkuleppe allkirjastamisega; otsima endale 2 kuu jooksul kohtuotsuse
jõustumisest töökoha; mitte suhtlema Maksim Sule ja German Spiridonoviga ning osalema
sotsiaalsete oskuste arendamise ning pere- ja paarisuhte vägivalla vähendamise suunitlusega
sotsiaalprogrammides.

Süüdistatava, kaitsja ja prokuröri vahel sõlmitud kokkuleppe kohaselt on Maksim Sulg’le
mõistetavaks karistuseks KarS § 263 lg 1 p 2 ettenähtud kuriteo toimepanemise eest 1 aasta
vangistust ja KarS § 199 lg 2 p 9 ettenähtud kuriteo toimepanemise eest 9 kuud vangistust.
KarS § 64 lg 1 alusel, üksikkaristusest raskeima suurendamise teel, mõista liitkaristuseks
1 aasta 3 kuud vangistust. KarS § 68 lg 1 alusel arvata eelvangistuses viibitud aeg
25.09.2016– 27.09.2016, s.o 3 päeva karistusaja hulka ja lugeda kanda jäävaks karistuseks
1 aasta 2 kuud 27 päeva vangistust. KarS § 74 lg 1 ja 3 alusel jätta vangistus tingimisi
kohaldamata ja määrata katseajaks 2 aastat. Katseajaks allutada Maksim Sulg
kriminaalhooldaja käitumiskontrollile ja kohustada teda katseajal järgima KarS § 75 lg 1
toodud kontrollnõudeid: 1) elama kohtu määratud alalises elukohas - xxxx; 2) ilmuma
kriminaalhooldaja määratud ajavahemike järel kriminaalhooldusosakonda registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta; 4) saama kriminaalhooldusametnikult eelneva
loa elukohast lahkumiseks Eesti territooriumi piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks; 6)
saama kriminaalhooldusametnikult eelneva loa Eesti territooriumilt lahkumiseks ja väljaspool

                                                                                             6
Eesti territooriumi viibimiseks. KarS § 75 lg 2 p-de 1, 2, 4, 5 alusel kohustada Maksim Sulge
käitumiskontrolli ajal: heastama kuriteoga tekitatud kahju ja hüvitama 1 kuu jooksul
kohtuotsuse jõustumisest kannatanule vargusega tekitatud kahju 3,46 eurot; kogu
käitumiskontrolli kestel mitte tarvitama alkoholi; jätkama käitumiskontrolli ajal töö otsinguid
ning pöörduma 1 kuu jooksul kohtuotsuse jõustumisest alkoholismi ravile, millele allumise
kohta annab Maksim Sulg nõusoleku kokkuleppe allkirjastamisega.

Süüdistatavad Vitali Koršunov ja Maksim Sulg on kokkuleppest aru saanud ja nõustunud
sellega. Kokkuleppe arutamise põhjal tegi kohus järelduse, et süüdistatavad Vitali Koršunov ja
Maksim Sulg on kokkulepet sõlmides väljendanud oma tõelist tahet ja kriminaalasja
menetlemisel on järgitud kokkuleppemenetlust reguleerivaid sätteid. Vitali Koršunov tuleb
süüdi tunnistada KarS § 263 lg 1 p 2, § 121 lg 2 p-de 2, 3, § 120 lg 1 järgi ja Maksim Sulg tuleb
süüdi tunnistada KarS § 263 lg 1 p 2, § 199 lg 2 p 9 järgi ning mõista neile karistused vastavalt
kokkulepetele.

OG Elektra AS tsiviilhagi summas 3,46 eurot kuulub rahuldamisele ja süüdistatavalt Maksim
Sulg’lt väljamõistmisele.

Asitõendid – 2 CD-d kaupluse kaamerate salvestistega jätta kohtuotsuse jõustumisel
toimikusse.
KarS § 83 lg 1 alusel konfiskeerida tahtliku süüteo toimepanemise vahend, Vitali Koršunovile
kuuluv õhupüss Norconia B19-18 ja KrMS § 126 lg 3 p 4 alusel kohtuotsuse jõustumisel
hävitada.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on Maksim Koršunovi menetluskuludeks KrMS § 175 lg 1 p 9 kohaselt
süüdimõistva kohtuotsusega kaasnev sundraha, mis teise astme kuriteo puhul on 645 eurot,
KrMS § 175 lg 1 p 4 alusel kaitsjatasu summas 120 eurot. Kokkuleppe kohaselt kuuluvad
menetluskulud kokku summas 765 eurot tasumisele ositi 12 kuu jooksul alates kohtuotsuse
jõustumisest igakuiselt vähemalt 63,75 eurot. Käesolevas kriminaalasjas on Maksim Sulg’e
menetluskuludeks KrMS § 175 lg 1 p 9 kohaselt süüdimõistva kohtuotsusega kaasnev
sundraha, mis teise astme kuriteo puhul on 645 eurot ja KrMS § 175 lg 1 p 4 alusel kaitsjatasu
summas 146,40 eurot. KrMS § 180 lg 1 ja 3 alusel jätta kaitsjatasu ja osa sundrahast summas
165 eurot riigi kanda. Kokkuleppe kohaselt kuuluvad menetluskulud summas 480 eurot
tasumisele ositi 12 kuu jooksul alates kohtuotsuse jõustumisest igakuiselt vähemalt 40 eurot.
Kohus kinnitab kokkuleppe kõigis kokkuleppe punktides, sh ka menetluskulude suuruses ja
ositi tasumises.

(allkirjastatud digitaalselt)

Kristel Vedro
kohtunik




                                                                                               7
