                                                                             1-16-383




                         KOHTUOTSUS
                              EESTI VABARIIGI NIMEL

Kohus                         Viru Maakohus

Otsuse tegemise aeg ja koht   01. märts 2016, Narva kohtumaja

Kriminaalasja number          1-16-383 (1523000792)

Kohtunik                      Innokenti Menšikov

Kohtuistungi sekretär         Egle Niugulist

Tõlk                          Irina Ogurova

Kriminaalasi                  Stanislav Valegura süüdistuses KarS § 199 lg 2 p 8 järgi,
                              kokkuleppemenetluses
Prokurör                      Viru Ringkonnaprokuratuuri abiprokurör Marina Zagorets

Süüdistatav                   Stanislav Valegura

                              Elukoht xxx, isikukood 38406090232, kodakondsuseta,
                              keskeriharidus, emakeel – vene keel, xxx
                              Varasem karistatus: puudub.
                              Tõkend – elukohast lahkumise keeld alates 16.07.2015.
Kaitsja                       Süüdistatav loobus kaitsja osalemisest

RESOLUTSIOON
Tunnistada Stanislav Valegura süüdi KarS § 199 lg 2 p 8 järgi ja mõista talle karistuseks 6
(kuus) kuud vangistust.

KarS § 68 lg 1 alusel arvata kahtlustatavana kinnipidamine alates 15.07.2015 kuni
16.07.2015, s.o 2 (kaks) päeva karistusaja hulka ning mõista Stanislav Valegurale lõplikult
ärakandmisele 5 (viis) kuud 28 (kakskümmend kaheksa) päeva vangistust.

Kohaldada KarS § 74 lg 1 ja mitte pöörata vangistust täielikult täitmisele, kui Stanislav
Valegura ei pane katseajal toime uut kuritegu ja täidab talle KarS § 75 lg 1 sätestatud
käitumiskontrolli ajaks pandud kontrollnõudeid, nimelt:
 1) elama aadressil xxxx;
 2) ilmuma kriminaalhooldaja määratud ajavahemike järel kriminaalhooldusosakonda
     registreerimisele;
 3) alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;

                                                                                        1
                                                                               1-16-383

 4) saama kriminaalhooldusametnikult eelneva loa elukohast lahkumiseks Eesti territooriumi
    piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks.
 6) saama kriminaalhooldusametnikult eelneva loa Eesti territooriumilt lahkumiseks ja
    väljaspool Eesti territooriumi viibimiseks.

ning KarS § 75 lg 2 p 21 ettenähtud kohustust:
- mitte omama ja tarvitama narkootilisi või psühhotroopseid aineid.

Katseajaks määrata 1 (üks) aasta 6 (kuus) kuud. Katseaja algus – 01.03.2016.

Stanislav Valegurale valitud tõkend, elukohast lahkumise keeld, tühistada kohtuotsuse
jõustumisel.

Kannatanute tsiviilhagid rahuldada ning Võlaõigusseaduse § 1043, § 1045 lg 1 p 5 alusel
mõista Stanislav Valeguralt välja:
- kannatanu xxx (sünd. xxx) kasuks kuriteoga tekitatud kahju summas 124 (ükssada
kakskümmend neli) eurot 78 senti. Nimetatud summa tuleb tasuda kannatanu
arveldusarvele xxx
- kannatanu xxx ( sünd. xxx) kasuks kuriteoga tekitatud kahju summas 226 (kakssada
kakskümmend kuus) eurot. Nimetatud summa tuleb tasuda kannatanu arveldusarvele
FRJ611306000373707900000083.

Asitõendid: šokolaadi karp ja šokolaadi kile, mis asib hoiul Politsei- ja Piirivalveameti Ida
prefektuuri Narva politseijaoskonnale (03.11.2015 asitõendi üleandmise-vastuvõtmise akt
nr. 966) ning 2 CD plaadi - hävitada kohtuotsuse jõustumisel.


Mõista Stanislav Valeguralt riigituludesse välja menetluskulud: sundraha 645 (kuussada
nelikümmend viis) eurot, kaitsja Oleg Gorškaljovi poolt kriminaalasja eeluurimisel
osutatud õigusabi eest 120 (üks sada kakskümmend) eurot.

Ekspertiisi nr 15E-GE0997 kulud summas 399 (kolmsada üheksakümmend üheksa) eurot
jätta riigi kanda.

Määrata, et Stanislav Valegural on õigus tasuda väljamõistetud menetluskulud osade
kaupa alates kohtuotsuse jõustumisele järgnevast kuust 1 (ühe) aasta jooksul.

Menetluskulud tasuda Maksu- ja Tolliameti arveldusarvele nr SEB pangas nr
EE351010052031000004, SWEDBANK EE502200221014193355, NORDEA PANK
EE401700017002872300, DANSKE BANK EE873300333499990003. Maksekorraldusele
märkida viitenumber 99916700011342 ning selgitus „Stanislav Valegura, 1-16-383
kriminaalmenetluse kulud“. Kui rahalised nõuded pole täies ulatuses tähtaegselt tasutud
suunatakse nõuded täitemenetluse läbiviimiseks kohtutäiturile täitemenetluse seadustikus
sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
                                                                                          2
                                                                                     1-16-383

mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Käesolevas kriminaalasjas on süüdistus esitatud Stanislav Valegurale selles, et tema
ajavahemikul 13.06.-15.06.2015 tegutsedes võõra vallasasja äravõtmise ja selle ebaseadusliku
omastamise eesmärgil, aknaklaasi lõhkumise teel (aknaklaasi maksumus on 112 eurot) tungis
ebaseaduslikult sisse xxx asuvasse ja xxx´ile kuuluvasse korterisse, kust pani toime xxxile
kuuluva televiisori Philips kaugjuhtimispuldiga ja kasutusjuhendiga üldmaksumusega 290 eurot,
televiisori digiboksi (moodul Conax kaabeltelevisiooni programmide vastuvõtmiseks
maksumusega 39 eurot koos STV digitelevisiooni kaardiga maksumusega 12,78 eurot), varguse,
tekitades kannatanule xxx kahju üldsummas 341,78 eurot ja xxx`le kuuluva sülearvuti Asus
maksumusega 500 eurot koos kotiga maksumusega 20 eurot, 2 optilise arvutihiire
üldmaksumusega 20 eurot, mälupulga mahuga 32 GB maksumusega 32 eurot, 2 mälupulga
mahuga 64CB üldmaksumusega 128 eurot, botaste maksumusega 5 eurot, talvesaapad
maksumusega 50 eurot, käekella Polo Club Britannia maksumusega 50 eurot, kell/raadio
maksumusega 20 eurot, ratastega kohvri maksumusega 50 eurot, teki maksumusega 15 eurot,
taskulampi Ledlenser kotis maksumusega 10 eurot, varguse, tekitades kannatanule xxx`le kahju
üldsummas 900 eurot.

Oma tahtliku tegevusega Stanislav Valegura pani toime võõra vallasasja äravõtmise selle
ebaseadusliku omastamise eesmärgil, sissetungimisega, s.t KarS § 199 lg 2 p 8 järgi
kvalifitseeritava kuriteo.

Kooskõlas Stanislav Valegura, tema kaitsja Oleg Gorškaljovi ja Viru Ringkonnaprokuratuuri
Narva osakonna abiprokuröri Marina Zagoretsi vahel 19.01.2016 sõlmitud kokkuleppega KarS §
199 lg 2 p 8 ettenähtud kuriteo toimepanemise eest nõuab prokurör kohtus süüdistatavale
karistuseks 6 (kuus) kuud vangistust. KarS § 68 alusel arvata eelvangistus ajavahemikul
15.07.2015-16.07.2015 - kaks päeva karistusaja hulka ja lõplikult määrata 5 (viis) kuud 28 päeva
vangistust. Kohaldada tema suhtes KarS § 74 sätteid ning mõistetud karistust mitte pöörata
täielikult täitmisele, kui ta ei pane katseaja jooksul toime uut tahtlikku kuritegu ning täidab talle
KarS § 75 lg 1 sätestatud käitumiskontrolli ajaks pandud kontrollnõudeid: 1) elama kohtu
määratud       alalises   elukohas;    2)     ilmuma     kohtu    määratud      ajavahemike     järel
kriminaalhooldusosakonda registreerimisele; 3) alluma kriminaalhooldaja kontrollile oma
elukohas ning esitama talle andmeid oma kohustuste täitmise ja elatusvahendite kohta; 4) saama
kriminaalhooldusametnikult eelneva loa elukohast lahkumiseks kauemaks kui viieteistkümneks
päevaks; 5) saama kriminaalhooldusametnikult eelneva loa elukoha vahetamiseks; 6) saama
kriminaalhooldusametnikult eelneva loa Eesti territooriumilt lahkumiseks ja väljaspool Eesti
territooriumi viibimiseks. Kohustada Stanislav Valegura`t käitumiskontrolli ajal KarS § 75 lg 2 p
2 alusel – mitte tarvitama narkootikume. Määrata katseajaks 18 (kaheksateist) kuud.

Kohtuistungil Stanislav Valegura avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet.

Abiprokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse kohaldamisel
kokkuleppe sõlmimine oli süüdistatava tõelise tahte avaldus, kõikidest kokkuleppemenetluse
normidest on kinni peetud.


                                                                                                3
                                                                              1-16-383

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.

/allkirjastatud digitaalselt/

Innokenti Menšikov
Kohtunik




                                                                                         4
