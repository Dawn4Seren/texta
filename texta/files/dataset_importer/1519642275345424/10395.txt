                                                                                  1-16-6032




                              KOHTUOTSUS
                                  EESTI VABARIIGI NIMEL

Kohus                          Viru Maakohus

Otsuse tegemise aeg ja koht    22. juuli 2016, Narva kohtumaja


Kriminaalasja number           1-16-6032 (16233000579)


Kohtunik                       Innokenti Menšikov


Kohtuistungi sekretär          Egle Nigulist

Tõlk                           Aleksanda Eik

Kriminaalasi                   Andrei Torpaševi süüdistuses          KarS     §     424   järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Ragnar Plistkin

Süüdistatav                    Andrei Torpašev

                               Elukoht xxx, registreeritud aadressil xxx, isikukood
                               38306030242, Eesti Vabariigi kodanik, keskeriharidus, emakeel
                               – vene keel, töökoht xxx
                               Varasem karistatus: puudub
                               Tõkendit pole kohaldatud.
Kaitsja                        Puudub, süüdistatav keeldus kaitsja osalemisest.

RESOLUTSIOON


Tunnistada Andrei Torpašev süüdi KarS § 424 järgi ja mõista talle karistuseks 3 (kolm)
kuud vangistust.

Arvata KarS § 68 lg 1 alusel eelvangistuses viibitud aeg alates 07.05.2016 kuni 08.05.2016,
so 2 (kaks) päeva, karistusaja hulka ning mõista Andrei Torpaševile lõplikult
ärakandmisele 2 (kaks) kuud ja 28 (kakskümmend kaheksa) päeva vangistust.

Kohaldada KarS § 73 lg 1 ning mitte pöörata karistust täielikult täitmisele, kui Andrei
Torpašev ei pane katseajal toime uut tahtlikku kuritegu.

KarS § 73 lg 3 alusel määrata katseajaks 2 (kaks) aastat.

                                                                                              1
                                                                                  1-16-6032



KarS § 78 p 1 alusel lugeda katseaja alguseks 22.07.2016.

KarS § 50 lg 1 alusel võtta Andrei Torpaševilt ära 2 (kaheks) kuuks mootorsõiduki
juhtimisõigus kohtuotsuse jõustumisel. Liiklusseaduse § 127 alusel on Andrei Torpašev
kohustatud 5 (viie) tööpäeva jooksul alates käesoleva kohtuotsuse jõustumisest loovutama
oma juhiloa Maanteeametile.

Mõista Andrei Torpaševilt riigituludesse välja menetluskulud: sundraha 645 (kuussada
nelikümmend viis) eurot, kaitsja Oleg Gorškaljovi poolt kriminaalasja eeluurimisel
osutatud õigusabi eest 168 (ükssada kuuskümmend kaheksa) eurot.

Määrata, et Andrei Torpaševil on õigus tasuda väljamõistetud menetluskulud osade kaupa
alates kohtuotsuse jõustumisele järgnevast kuust ühe (1) aasta jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700053423 ning
selgitus „Andrei Torpašev, 1-16-6032, kriminaalmenetluse kulud“. Kui rahalised nõuded pole
täies ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.

Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistatav ja kaitsja ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Asja kohtulikul arutamisel kohus tuvastas

Andrei Torpaševile on esitatud süüdistus selles, et ta juhtis 07.05.2016 kella 20.17 ajal
Sillamäel J.Gagarini ja I.Pavlovi tänavate ristmiku juures sõiduautot Volkswagen Passat
riikliku registreerimismärgiga xxx, olles joobeseisundis (tema väljahingatava õhu ühes liitris
oli alkoholisisaldus mitte väiksem kui 1,11 mg).

Sellise käitumisega rikkus ta liiklusseaduse § 69 lg-t 1, mille kohaselt ei tohi juht olla
joobeseisundis. Joobeseisund on liiklusseaduse tähenduses alkoholi, narkootilise või
psühhotroopse aine või muu sarnase toimega aine tarvitamisest põhjustatud terviseseisund,
mis avaldub väliselt tajutavates häiritud või muutunud kehalistes või psüühilistes
funktsioonides ja reaktsioonides. LS § 69 lg 2 p 1 kohaselt loetakse alkoholijoobes olevaks
mootorsõidukijuht, trammijuht ja maastikusõidukijuht kui juhi ühes grammis veres on
vähemalt 1,50 milligrammi alkoholi või tema väljahingatavas õhus on alkoholi 0,75
milligrammi ühe liitri kohta või rohkem.

Sel moel pani Andrei Torpašev toime mootorsõiduki juhtimise joobeseisundis, mis on
kvalifitseeritav kuriteona KarS § 424 alusel.

Kooskõlas Andrei Torpaševi, tema kaitsja Oleg Gorškaljovi ja Viru Ringkonnaprokuratuuri
Narva osakonna abiprokurör Ragnar Plistkini vahel 08.07.2016 sõlmitud kokkuleppega nõuab
                                                                                              2
                                                                                  1-16-6032

prokurör kohtus Andrei Torpaševile karistuseks KarS § 424 ettenähtud kuriteo toimepanemise
eest 3 (kolm) kuud vangistust. KarS § 68 lg 1 alusel arvata karistusaja hulka eelvangistuses
viibitud aeg 07.-08.05.2016 ja lõplikuks karistuseks mõista 2 (kaks) kuud ja 28
(kakskümmend kaheksa) päeva vangistust. Kohaldada KarS § 73 ja mõistetud karistust mitte
pöörata täielikult täitmisele, kui Andrei Torpašev ei pane toime 2-aastase katseaja kestel uut
tahtlikku kuritegu. KarS § 50 lg 1 p 1 alusel mõista Andrei Torpaševile lisakaristuseks
mootorsõiduki juhtimise õiguse äravõtmine 2 (kaheks) kuuks. Süüdistatavalt mõista välja
riigituludesse järgmised menetluskulud: sundraha 645 (kuussada nelikümmend viis) eurot,
kaitsja vandeadvokaadi Oleg Gorškaljovi poolt kriminaalasja eeluurimisel osutatud õigusabi
eest 168 (ükssada kuuskümmend kaheksa) eurot. Määrata, et Andrei Torpaševil on õigus
tasuda väljamõistetud menetluskulud osade kaupa alates kohtuotsuse jõustumisele järgnevast
kuust 1 (üks) aasta jooksul.

Kohtuistungil Andrei Torpašev avaldas, et saab sõlmitud kokkuleppest aru, nõustub sellega,
andis vabatahtlikult nõusoleku kokkuleppemenetluse kohaldamiseks, kokkuleppe sõlmimisel
avaldas oma tõelist tahet. Süüdistatav nõustus ka kriminaalmenetluse kulude võetavate
meetmetega.

Prokurör toetas sõlmitud kokkulepet.

Asja kohtuliku uurimise käigus jõudis kohus arvamusele, et kokkuleppemenetluse
kohaldamisel kokkuleppe sõlmimine oli süüdistatava tõelise tahte avaldus, kõikidest
kokkuleppemenetluse normidest on kinni peetud.

Kohus teeb kohtuotsuse tuvastatud asjaolude, tõendite ja karistuse määramise motiivide alusel
ning juhindudes KrMS § 248-249.


/allkirjastatud digitaalselt/
Innokenti Menšikov
Kohtunik




                                                                                              3
