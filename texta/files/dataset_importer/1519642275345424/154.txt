                            KOHTUOTSUS
                                 EESTI VABARIIGI NIMEL


Kohus                                Harju Maakohus

Otsuse tegemise aeg ja koht          28. detsembril 2016.a, Tallinn (Liivalaia kohtumaja)

Kriminaalasja number                 1-16-11494 (16230105700)

Kohtunik                             Leili Raedla

Sekretär                             Jane Põldoja

Kriminaalasi                         Ülar Rassmann süüdistuses KarS § 4231 järgi
                                     kokkuleppemenetluses (kiirmenetluse korras)

Prokurör                             Kristina Kivi

Süüdistatav                          Ülar Rassmann, isikukood 38403020223; elukoht:
                                     XXXX; EV kodakondsus; haridus: keskharidus, emakeel:
                                     eesti keel; töökoht: töötab ehitajana XXXX;
                                     kriminaalkorras karistatud ühel korral: 04.12.2013 Harju
                                     Maakohtu Liivalaia kohtumaja poolt KarS § 121 järgi
                                     vangistusega 1 aasta ja 6 kuud; KrMS § 238 lg 2 ja KarS
                                     § 74 lg 1, 2 alusel vangistusega 1 aasta, millest kohesele
                                     ärakandmisele kuulus vangistus 3 kuud ja tingimisi
                                     vabastatuks jäi vangistusest 9 kuud. Katseaeg lõppenud
                                     03.12.2015

                                     Kahtlustatavana kinnipidamine alates 27.12.2016.a

Kaitsja                              Karine Nersesjan

RESOLUTSIOON

Süüdi tunnistada Ülar Rassmann KarS § 4231 järgi ja mõista talle karistuseks 3 (kolm) kuud
vangistust.
KarS § 68 lg 1 alusel arvata karistusaja hulka eelvangistuses viibitud aeg, s.o 27.-28.12.2016.a,
s.o kokku 2 (kaks) päeva, kandmisele jääb 2 (kaks) kuud ja 28 (kakskümmend kaheksa) päeva
vangistust.
KarS § 73 lg-te 1, 3 sätteid kohaldades jätta mõistetud karistus täitmisele pööramata, kui Ülar
Rassmann ei pane 1 (ühe) aasta pikkuse katseaja kestel toime uut tahtlikku kuritegu.

Katseaja algust lugeda kohtuotsuse kuulutamise päevast s.o. 28.12.2016.a.

Vabastada kinnipeetud Ülar Rassmann kohtusaalis.

Menetluskulud
Ülar Rassmann välja mõista KrMS § 173 lg 1 p 1 ja lg 2; § 175 lg 1 p 9; § 179 lg 1 p 2; § 180
lg 1 ja § 2565 lg 2 alusel:
•       sundraha 322.50 eurot

Ülar Rassmann välja mõista KrMS § 173 lg 1 p 1 ja lg 2; § 175 lg 1 p 4 ja § 180 lg 1 alusel
•      määratud kaitsjale makstud tasu 120.00 eurot.

KrMS § 180 lg 3 alusel määrata, et kriminaalmenetluse kulud kogusummas 442,50 eurot tuleb
tasuda 10 kuu jooksul igakuiste maksetena, ühes kuus kuulub tasumisele mitte vähem kui 44.25
eurot, kohtuotsuse jõustumisest arvates, Maksu- ja Tolliameti arveldusarvele
EE351010052031000004            SEB        Pank,       EE502200221014193355           Swedbank,
EE873300333499990003 Danske Bank või EE401700017002872300 Nordea Pank.
Menetluskulude tasumiseks vajaminev viitenumber edastatakse makseinfona süüdimõistetule
tema poolt avaldatud meili- või postiaadressile. Samuti on makseinfo koos kohtuotsusega
kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul
tuleb kanda ka kohtuotsuse täitmisega seonduvad kulud.

Asitõend:
Mogo OÜ-le kuuluv mootorsõiduk Jeep Grand Cherokee registreerimismärgiga XXXX, mis
asub Lääne-Harju politseijaoskonna parklas aadressil Rahumäe tee 6/1, Tallinn – KrMS § 126
lg 3 p 2 alusel tagastada OÜ-le XXXX.
Edasikaebamise kord
Kohtuotsuse peale on õigus esitada apellatsioon seoses kokkuleppemenetlust reguleerivate
menetluse normide rikkumisega või kriminaalmenetlusõiguse olulise rikkumisega ning KrMS
§ 318 lg 4 sätestatud juhtudel. Süüdistatav ja kaitsja võivad esitada kokkuleppemenetluses
tehtud kohtuotsuse peale apellatsiooni ka juhul, kui kokkuleppes kirjeldatud tegu ei ole
kuritegu, see on karistusseadustiku järgi ebaõigesti kvalifitseeritud või kui süüdistatavale on
kuriteo eest mõistetud karistus, mida seadus selle eest ette ei näe.
Apellatsioonkaebuse esitamise soovist tuleb teatada kirjalikult Harju Maakohtu Liivalaia
kohtumajale 7 päeva jooksul alates kohtuotsuse resolutiivosa kuulutamisest. Apellatsioon tuleb
esitada 15 päeva jooksul alates kohtuotsuse kohtumenetluse pooltele kättesaadavaks tegemise
päevast Tallinna Ringkonnakohtule.

SÜÜDISTUS JA KOKKULEPPE SISU
Ülar Rassmanni süüdistatakse selles, et tema isikuna, kes on varasemalt juhtinud
mootorsõidukit omamata vastava kategooria mootorsõiduki juhtimisõigust ning keda on
karistatud 11.02.2016 Harju Maakohtu poolt LS § 201 lg 2 alusel (tegu toime pandud
30.12.2015) kvalifitseeritava väärteo toimepanemise eest, juhtis tahtlikult uuesti 11.12.2016
kell 17.53 ajal Tallinnas Sadama 25 juures mootorsõidukit Jeep Grand Cherokee

                                                                                              2
registreerimismärgiga XXXX ja 26.12.2016 kell 23.32 ajal maantee Harju-Risti – Pae lõigul
Pae küla suunas kuni Kõmmaste-Hatu 6 km-l mootorsõidukit Jeep Grand Cherokee
registreerimismärgiga XXXX omamata vastava kategooria mootorsõiduki juhtimisõigust,
millega rikkus süstemaatiliselt LS § 94 lg 1 /mootorsõidukit võib juhtida isik, kellel on vastava
kategooria mootorsõiduki juhtimisõigus ning kelle juhtimisõigust ei ole peatatud, ära võetud
või kehtetuks tunnistatud või keda ei ole juhtimiselt kõrvaldatud/ nõuet.
Seega Ülar Rassmann pani toime mootorsõiduki süstemaatilise juhtimise vastava kategooria
mootorsõiduki juhtimisõiguseta isiku poolt, s.o KarS § 4231 järgi kvalifitseeritava kuriteo..

Vastavalt sõlmitud kokkuleppele taotleb abiprokurör kohtus Ülar Rassmanni süüditunnistamist
KarS § 4231 järgi kvalifitseeritava teo toimepanemises ning määrata karistuseks 3 kuu pikkune
vangistus.
KarS § 68 lg 1 alusel eelvangistuses viibitud aeg 27.-28.12.2016, s.o kokku 2 päeva lugeda Ülar
Rassmanni karistusaja hulka ja karistuseks mõista 2 kuu ja 28 päevane vangistus.
KarS § 73 lg 1, 3 alusel jätta mõistetud vangistus tingimuslikult kohaldamata ning määrata, et
mõistetud vangistust ei pöörata täielikult täitmisele kui Ülar Rassmann ei pane 1 (ühe) aastase
katseaja kestel toime uut tahtlikku kuritegu.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooniga ning jõudsid kokkuleppele prokuröri poolt
kohtus nõutava karistuse liigis ja määras.

Ülar Rassmann nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja prokurör taotles kohtult sõlmitud kokkuleppe kinnitamist.

KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Ülar
Rassmanni selgituse ja prokuröri arvamuse kokkuleppe kohta ning veendunud, et
menetlusosalised jäävad kokkuleppe juurde, asub seisukohale, et süüdistatav Ülar Rassmann
on sõlmitud kokkuleppest aru saanud ning sellega nõustunud ja kokkulepet sõlmides on
süüdistatav väljendanud oma tõelist tahet, kokkulepe on sõlmitud kriminaalmenetluse sätteid
järgides.
Arvestades eeltoodut tuleb Ülar Rassmann temale esitatud süüdistuses KarS § 4231 järgi süüdi
mõista ja talle karistus mõista vastavalt kokkuleppele. Taotletud karistus vastab Ülar
Rassmanni süü suurusele ning karistuse eesmärkidele.

Kokkuleppe kohaselt kuuluvad menetluskulud kogusummas 442,50 eurot väljamõistmisele
süüdistatavalt ning seda 10 kuu jooksul igakuiste maksetena. Kohtu hinnangul arvestades
kohtukulude suurust ei ole süüdistataval võimalik tasuda kohtukulusid 1 kuu jooksul.
Kohtukulude kohese tasumise kohustus tooks süüdistatavale kaasa täitemenetluse, millega
kaasnevad süüdistatavale lisakulud. Kohtu hinnangul on oluline, et menetluskulud saaksid
riigile mõistliku aja jooksul hüvitatud. Eeltoodut arvesse võttes tuleb süüdistataval
menetluskulud summas 442,50 € tasuda kohtuotsuse jõustumisest arvates 10 kuu jooksul
igakuiste maksetena, seega kuulub ühes kuus kuulub tasumisele mitte vähem kui 44.25 eurot.


/allkirjastatud digitaalselt/
Kohtunik
Leili Raedla


                                                                                               3
