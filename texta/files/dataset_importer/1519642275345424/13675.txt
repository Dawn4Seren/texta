                             KOHTUMÄÄRUS

Kohus                              Viru Maakohus

Määruse tegemise aeg ja koht      02.06.2016, Narva kohtumajas

Kohtuasja number                   4-16-3632

Kohtunik                           Anu Ammer

Kohtuistungi sekretär              Kätlin Koidumäe

Tõlk                               Aleksandra Eik

Kohtuasi                          Politsei- ja Piirivalveameti Ida prefektuuri avaldus
                                  Sergey Karasevile määratud rahatrahvi asendamiseks

Avalduse esitaja                   Politsei- ja Piirivalveameti Ida prefektuur, asukoht Rahu 38
                                   Jõhvi

Menetlusalune isik                 SERGEY KARASEV, isikukood 37409192212, elukoht
                                   xxxx

Kohtumääruse õiguslik alus         VTMS § 211

Kohtuistungi toimumise aeg         02.06.2016, avalikul kohtuistungil

Resolutsioon

        Rahuldada Politsei- ja Piirivalveameti Ida prefektuuri 03.05.2016 avaldus ja asendada
Sergey Karasevile Ida Prefektuuri korrakaitsebüroo Narva politseijaoskonna 27.10.2014
kiirmenetluse otsusega väärteoasjas nr 2330,14,006393 LS § 227 lg 2 alusel 42 trahviühiku
ulatuses, s.o summas 168,00 eurot määratud rahatrahv 4 päevase arestiga.
        KarS § 69 alusel asendada määratud arest 5 tunni üldkasuliku tööga, mille tegemise
tähtajaks määrata 1 kuu alates kohtumääruse jõustumisest.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.




                                                                                             1
ASJAOLUD JA KOHTUMÄÄRUSE PÕHJENDUSED

       Politsei- ja Piirivalveameti Ida prefektuur esitas kohtule avalduse asendada Sergey
Karasevile määratud rahatrahv.
       Ida Prefektuuri korrakaitsebüroo Rakvere politseijaoskonna 27.10.2014 kiirmenetluse
otsusega väärteoasjas nr 2330,14,006393 määrati Sergey Karasevile KarS § 227 lg 2 alusel trahv
42 trahviühiku ulatuses, s.o summas 168,00 eurot. Kohtuvälise menetleja otsus rahatrahvi
määramise kohta jõustus ja kuna menetlusalune isik trahvi ei tasunud, suunati nõue
täitemenetlusse.

       Täitemenetluse käigus laekumisi ei olnud ning kohtutäitur Andrei Krek teatas 31.03.2016
kohtuvälisele menetlejale eelnimetatud rahatrahvi täitmise võimatusest Täitemenetluse
seadustiku § 201 lg1 järgi.
       TMS §-st 201 lg 1 alusel, mille kohaselt rahatrahvi asendamist arestiga taotleb kohtult
sissenõudja, esitas Politsei- ja Piirivalveameti Ida prefektuur sissenõudjana kohtule avalduse
asenduskaristuse määramiseks.

         Kohtuistungil kinnitas Sergey Karasev, et rahatrahv on tasumata ning puuduvad rahalised
vahendid selle tasumiseks ning ta nõustus temale asendusaresti kohaldamisega, kuid taotles aresti
asendamist üldkasuliku tööga.
         VTMS § 211 lg 1 alusel teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS § 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata.
         KarS § 72 lg 1 järgi kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga KarS § 69
sätestatud korras. KarS § 72 lg 2 kohaselt vastab rahatrahvi kümnele trahviühikule üks päev
aresti.
         KarS § 69 sätete kohaselt võib kohus aresti mõistes, süüdlase nõusolekul asendada selle
üldkasuliku tööga, arvestusega, et ühele päevale arestile vastab üks tund üldkasulikku tööd, mida
ei mõisteta vähem kui viis tundi. Üldkasuliku töö tegemise tähtaeg väärteoasjades ei tohi ületada
kahtteist kuud.
         KarS 69 lg 6 järgi, kui süüdlane hoiab üldkasulikust tööst kõrvale, ei järgi
kontrollnõudeid või ei täida talle pandud kohustusi, võib karistust täideviiv ametnik teda
kirjalikult hoiatada või kohus määrata süüdlasele täiendavaid kohustusi vastavalt käesoleva
seadustiku § 75 lõikes 2 sätestatule, pikendada töö tegemise tähtaega, arvestades käesoleva
paragrahvi lõikes 3 sätestatud üldkasuliku töö üldist tähtaega, või pöörata süüdlasele mõistetud
aresti või vangistuse täitmisele. Aresti või vangistuse täitmisele pööramisel arvestatakse
karistusest kantuks süüdlase tehtud üldkasulik töö, mille üks tund võrdub ühe päeva aresti või
vangistusega. Alla kümne päevase aresti täitmisele pööramise korral arvestatakse karistusest
kantuks süüdlase tehtud üldkasuliku töö tunnid proportsionaalselt mõistetud arestiga.
         Kohus, olles tutvunud kohtule esitatud avalduse ja selle lisadega, kuulanud ära võlgniku,
leiab, et esitatud avaldus on põhjendatud ja kuulub rahuldamisele ning kohus asendab 42
trahviühiku ulatuses määratud rahatrahvi 4 päevase arestiga, mille KarS § 69 alusel asendab 5
tunni üldkasuliku tööga, mille tegemise tähtajaks määrata 1 kuu alates kohtumääruse
jõustumisest.

/allkirjastatud digitaalselt/
Anu Ammer
kohtunik

                                                                                                  2
