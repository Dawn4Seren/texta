                                 KOHTUOTSUS
                                     Eesti Vabariigi nimel
                                        Tagaseljaotsus


Kohus                               Pärnu Maakohus
Kohtukoosseis                       kohtunik Lea Pavelson

Otsuse avalikult teatavaks- 26. september 2016, Rapla
tegemise aeg ja koht
Tsiviilasja number                  2-16-9264
Tsiviilasi                          E S hagi T S vastu elatise väljamõistmiseks
Tsiviilasja hind                    1 935 eurot

                                    Hageja E S (isikukood xxxxxxxxxxx, elukoht xxxxxxxxx x-
Menetlusosalised ja nende
                                    xx, xxxxxxxxxx xxxx, xxxxxxxxxx xxxx, xxxxx xxxxx
esindajad
                                    xxxxxxx), seaduslik esindaja K P (isikukood xxxxxxxxxxx,
                                    elukoht sama, e-post xxx@xxx).
                                    Kostja T S (isikukood xxxxxxxxxxx, registrijärgne elukoht
                                    xxxxxxxxx x-xx, xxxxxxxxxx xxxx, xxxxxxxxxx xxxx,
                                    xxxxx xxxxx xxxxxxx, hagaiavalduses märgitud elukoht
                                    xxxxx x-x, xxxxxx xxxxxx, xxxxxx xxxx, xxxxx xxxxx
                                    xxxxxxx, e-post xxx@xxx).
Menetluse liik                      Kirjalik menetlus

RESOLUTSIOON

Välja mõista T S alates 01.05.2016 elatis E S ülalpidamiseks igakuiselt kehtivas miinimummääras
kuni poja E, sünd xx.xx.xxxx, täisealisuseni.

Sotsiaalkindlustusameti poolt elatisabi andmisega K P E S kasvatamiseks summas 287,70 eurot
lugeda, et T S on elatise tasunud summas 287,77 eurot, s.o 2016 maikuu eest 215 eurot ning 2016
juunikuu eest 72,70 eurot.

Kohustada T S tasuma elatise K P arveldusarvele nr xxxxxxxxxxxxxxxxxxxx xxxxxxxx xx-is,
selgitusega: E S elatusraha.

Menetluskulud jätta T S kanda.
Edasikaebamise kord

Kohtuotsuse peale võib esitada apellatsioonkaebuse Tallinna Ringkonnakohtule 30 päeva jooksul,
alates kohtuotsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil. Seaduses sätestatud tähtaja
järgimiseks peab menetlusabi taotleja tegema tähtaja kestel ka menetlustoimingu, mille tegemiseks
ta menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus mõistliku tähtaja pärast menetlusabi andmise taotluse lahendmaist, kui
nimetatud taotlus ei olnud esitatud põhjendamatult või tähtaja pikendmaise eesmärgil, see ei
välista menetlustähtaja ennistamist.

T S võib esitada kohtuotsuse peale Pärnu Maakohtu Rapla kohtumajale kaja 30 päeva jooksul,
alates tagaseljaotsuse kättetoimetamisest.

Hageja nõue

Hageja esindaja palub kostjalt välja mõista elatise miinimummääras alates 01.05.2016 kuni hageja
täisealiseks saamiseni. Elatis tuleb tasuda K P arveldusarvele nr xxxxxxxxxxxxxxxxxxxx
xxxxxxxx xx-is, selgitusega: E S elatusraha.

Kostja seisukoht

Kostja kohustus kirjalikult vastama 17.09.2016. Nimetatud kuupäevaks kostja kohtule kirjalikult
ei vastanud.

Kohtuotsuse põhjendus

Perekonnaseaduse § 96 lg 1 kohaselt on ülalpidamist kohustatud andma täisealised esimese ja teise
astme ülenejad ja alanejad sugulased.

Perekonnaseaduse § 97 p 1 sätestab, et ülalpidamist on õigustatud saama alaealine laps.

Seega on kostja, kui lapse E S isa, kohustatud teda ülal pidama.

Perekonnaseaduse § 99 lg 1 sätestab, et ülalpidamise ulatus määratakse kindlaks ülalpidamist
saama õigustatud isiku vajadustest ja tema tavalisest elulaadist lähtudes. Perekonnaseaduse § 100
lg 2 sätestab, et alaealise lapse vanem täidab lapse ülalpidamise kohustust elatise maksmise teel
eeskätt juhul, kui ta ei ela lapsega koos või kui ta ei osale lapse kasvatamises. Lapsega koos elav
vanem peab elatist kasutama lapse huvides. Perekonnaseaduse § 101 lg 1 sätestab, et igakuine
elatis ühele lapsele ei või olla väiksem kui pool Vabariigi Valitsuse poolt kehtestatud kuupalga
alammäära, s.o alates 01.01.2016 215 eurot.

Hageja taotleb elatise väljamõistmist miinimummääras, seega puudub tal kohustus tõendada
ülalpidamisele tehtavaid kulutusi. Kostja ei ole tõendanud, et ta oleks töövõimetu. Kostja ei ole
tõendanud, et tal puudub sissetulek või tema varaline olukord ei võimalda lapse ülalpidamist
toetada hagetud määras. Kostja ei ole hagile kirjalikult vastanud. Seega leiab kohus, et kostja on
töövõimeline. Lähtudes lapse vajadustest, leiab kohus, et kostjalt kuulub väljamõistmisele elatis
miinimummääras igas kuus alates 01.05.2016. Perekonnaseaduse § 102 lg 2 kohaselt vanemad ei
vabane oma alaealise lapse ülalpidamise kohustustest.


                                                                                                 2
Perekonnaseaduse § 108 sätestab, et õigustatud isik võib nõuda ülalpidamiskohustuse täitmist ja
kohustuse täitmata jätmise tõttu tekkinud kahju hüvitamist tagasiulatuvalt kuni ühe aasta eest enne
elatishagi kohtule esitamist.

Kohus leiab, et hageja nõue on õiguslikult põhjendatud ja tõendatud hagile lisatud materjalidega.
Hagi kuulub rahuldamisele tagaseljaotsusega.

18.08.2016 Sotsiaalkindlustusameti otsusega nr xxxxxx (tl.68) on määratud K P hageja
kasvatamiseks elatisabi kogusummas 287,70 eurot. Nimetatud summa tuleb maha arvestada
väljamõistmisele kuuluvast elatise nõudest.

Menetluskulude jaotus

Menetluskulud jätta kostja kanda.

TsMS § 162 lg 2 sätestab, et hagimenetluse kulud kannab pool, kelle kahjuks otsus tehti.
Menetluskulud kuuluvad jätmisele kostja kanda.


(allkirjastatud digitaalselt)


Lea Pavelson
kohtunik




                                                                                                 3
