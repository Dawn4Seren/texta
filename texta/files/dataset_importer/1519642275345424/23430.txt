                                                                     Väärteoasi nr 4-15-7426




                            KOHTUMÄÄRUS
Kohus                              Tartu Maakohus

Määruse tegemise aeg ja koht       17. veebruar 2016. a Jõgeva kohtumaja (kohtuistung toimus
                                   15.02.2016. a)
Väärteoasja number                 4-15-7426

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   PPA Lõuna prefektuur

Taotlus                            Asenduskaristuse kohaldamiseks

Süüdlane                           TARVO TAMMIK
                                   isikukood:          39507313511,           elukoht:
                                   xxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                   xxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Tarvo Tammikule 18.02.2014. a väärteoasjas nr
249014000444 määratud rahatrahv summas 200 eurot, s.o 50 trahviühikut, millele vastab 5
päeva aresti, 5 (viis) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Tarvo Tammikul hiljemalt ühe nädala jooksul käesoleva
kohtumääruse jõustumisest arvates võtta ühendust Lõuna Prefektuuri menetlusteenistuse
liiklusjärelevalvetalituse spetsialist Anžela Murumägiga (tel: 730 8786, 5770 5922 Tartumaa,
Tartu, Riia 132-A216 anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Tarvo Tammikule.

Edasikaebamise kord
Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.

TAOTLUSE SISU JA MENETLUSE KÄIK


                                                                                        1 (2)
18.02.2014. a tegi Lõuna prefektuur väärteoasjas nr 249014000444 otsuse, millega määras Tarvo
Tammikule rahatrahvi 50 trahviühikut, s.o 200 eurot. Kuna süüdlane ei tasunud rahatrahvi
vabatahtlikult, alustati 30.06.2014. a tema suhtes täitemenetlus nr 047/2014/773. 27.08.2015. a
teavitas kohtutäitur Ivi Kalmet kohtuvälist menetlejat rahatrahvi täitmise võimatusest. 09.09.2015.
a esitas kohtuväline menetleja kohtule avalduse, milles palus juhindudes KarS § 72 ja TMS § 201
otsustada tasumata rahatrahvi summas 200 eurot asendamine arestiga.
Tarvo Tammiku suhtes on esitatud teinegi taotlus rahatrahvi (summas 100 eurot) asendamiseks
arestiga väärteoasjas nr 4-15-7501.

22.10.2016. a kohtuistungil Tarvo Tammik rahatrahvide tasumata jätmist põhjendada ei osanud.
Süüdlane selgitas, et tal on tasumata rahalisi kohustusi teisigi, lisaks käib kriminaalasja menetlus.
Rahatrahvid saaks Tarvo Tammik enda hinnangul tasuda 3 kuu jooksul. Kohus pikendas
rahatrahvide tasumise tähtaega ja kohustas Tarvo Tammikut tasuma trahvide katteks iga kuu 100
eurot. Kohus andis süüdlasele makserekvisiidid ning selgitas, et rahatrahvid peavad olema tasutud
hiljemalt 22.01.2016. a. Tähtajaks tasumata jätmise korral jätkuvad asenduskaristuste otsustamise
menetlused. 27.01.2016. a kontrollis kohus rahatrahvide tasumist ja selgus, et Tarvo Tammik
rahatrahve tasunud ei ole.
15.02.2016. a kohtuistungil selgitas Tarvo Tammik, et rahatrahvid on maksmata, kuna tal ei ole
juba peaaegu kaks kuud tööd, mistõttu puudub sissetulek. Süüdlane avaldas, et on rahatrahvide
asendamisel valmis üldkasulikku tööd tegema.

KOHTU SEISUKOHT
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Tarvo Tammik ei ole tasunud talle karistuseks määratud rahatrahvi, vaatamata sellele, et kohus
pikendas süüdlase taotlusel trahvi tasumise tähtaega andes nii talle võimaluse karistuse
vabatahtlikuks täitmiseks. Kohtuistungil selgus, et kui varasemalt oli Tarvo Tammikul püsiv
töökoht, siis käesolevalt tal enam tööd ei ole ja sissetulek puudub. Eeltoodut arvesse võttes ei ole
tõenäoline, et Tarvo Tammik ka edaspidi oleks võimeline rahatrahvi tasuma. Kohus leiab, et
Tarvo Tammikule määratud rahatrahv asendada teiseliigilise karistusega, s.o arestiga. Kuna
Tarvo Tammik on avaldanud valmidust üldkasuliku töö tegemiseks, siis tulenevalt KarS § 69 lg
1 on võimalik arest asendada üldkasuliku tööga.

Tarvo Tammikule määrati karistuseks rahatrahv 200 eurot, s.o 50 trahviühiku ulatuses. KarS §
72 lg 2 ja § 69 lg 1 alusel vastab sellele 5 päeva aresti, millele omakorda vastab 5 tundi
üldkasulikku tööd. Kohus määrab KarS § 69 lg 3 alusel üldkasuliku töö tegemise tähtajaks 1
nädala alates käesoleva kohtumääruse jõustumisest. Kohus märgib, et üldkasuliku töö tähtajaks
sooritamata jätmisel tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Tarvo Tammikul hiljemalt ühe nädala jooksul
käesoleva kohtumääruse jõustumisest arvates võtta ühendust Lõuna Prefektuuri
menetlusteenistuse liiklusjärelevalvetalituse spetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik


                                                                                               2 (2)
