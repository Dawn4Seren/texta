                        KOHTUMÄÄRUS
Kohus                         Viru Maakohus

Määruse aeg ja koht           26. juuli 2016, Rakvere kohtumajas

Kohtuasja number              1-13-9763

Kohtunik                      Anu Ammer

Kohtuistungi sekretär         Kätlin Koidumäe

Tõlk                          Svetlana Hamaza
Prokurör                      Enn Pustak

Kohtuasi                      Viru Vangla materjalid Boris Bobylkovi vangistusest
                              tingimisi enne tähtaega vabastamiseks elektroonilise
                              valve alla
Süüdimõistetu                 BORIS BOBYLKOV, i.k. 36511152215, kannab
                              karistust Viru Vanglas, elukoht vabanemisel: xxxx
                              Karistusaja algus 12.02.2016, karistusaja lõpp 12.12.2016
Kohtuasja läbivaatamise aeg   21.07.2016, videokohtuistungil

Kohtumääruse õiguslik alus    KarS § 76; KrMS § 426, § 383, § 384 ja § 387



RESOLUTSIOON
Vabastada Boris Bobylkov tingimisi enne tähtaega temale Viru Maakohtu 13.12.2013
otsusega mõistetud ja Viru Maakohtu 12.06.2015 määrusega täitmisele pööratud
karistuse kandmisest katseajaga kuus (6) kuud ja määrata tema katseajaks Viru Vangla
Kriminaalhooldusosakonna juhataja poolt määratava kriminaalhooldusametniku
järelevalve alla kohustades teda katseajal järgima KarS § 75 lg 1 p 1 - 6 sätestatud
kontrollnõudeid:
 1) elama kohtu määratud alalises elukohas aadressil: xxxx;
 2) ilmuma kriminaalhooldaja määratud ajavahemike järel kriminaalhooldusosakonda
 registreerimisele;
 3) alluma kriminaalhooldaja kontrollile oma elukohas ning esitama talle andmeid oma
 kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks kauemaks kui
 viieteistkümneks päevaks;
                                           1
 5) saama kriminaalhooldusametnikult eelneva loa elu-, töö- või õppimiskoha
 vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja
 väljaspool Eesti territooriumi viibimiseks.
Kohaldada Boris Bobylkovi suhtes käitumiskontrolli ajaks KarS § 75 lg 2 p 2 ja 8 alusel
järgmised kohustused:
 1) mitte tarvitama alkoholi;
 2) osalema kriminaalhooldusametniku poolt valitud sotsiaalprogrammis.
Boris Bobylkov vabastada tingimisi elektroonilise valve alla alates käesoleva
kohtumääruse jõustumisest kestusega kaks (2) kuud.
Kohtumääruse väljatrükk saata Viru Vanglale, prokurörile ja Boris Bobylkovile.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul
alates päevast, mil isik sai vaidlustatavast kohtumäärusest teada või pidi teada saama.

Asjaolud

Viru Vangla esitas 06.06.2016 Viru Maakohtule materjalid kinnipeetava Boris Bobylkovi
vangistusest tingimisi enne tähtaega vabastamiseks elektroonilise valve alla.

Boris Bobylkov on süüdi tunnistatud Viru Maakohtu 13.12.2013 otsusega KarS § 424 järgi ning
teda karistati KarS § 73 lg 4, § 65 lg 2 alusel vangistusega 10 kuud. KarS § 69 lg 1 alusel
asendas kohus vangistuse 600 tunni üldkasuliku tööga, mille täitmiseks määras kohus 1 aasta 6
kuud. Üldkasuliku töö tegemise ajal oli Boris Bobylkovil kohustus järgiga KarS § 75 lg p 1-6
sätestatud kontrollnõudeid ja lisakohustust mitte tarvitada alkoholi ning narkootikume. Viru
Maakohtu 12.06.2015 määrusega pööras kohus karistuse ärakandmata osas 10 kuud vangistust
täitmisele.

Arvestades kinnipeetava ohtlikkuse taset ning uue kuriteo toimepanemise tõenäosust toetab
Viru Vangla kinnipeetava vabastamist tingimisi enne tähtaega elektroonilise valve alla ühes
isiku allutamisega käitumiskontrolli nõuetele ja lisakohustuste täitmisele.

Kohtuistung

21.07.2016.a. toimunud kohtuistungil taotles kinnipeetav enda ennetähtaegset vabastamist
elektroonilise valve alla. Kinnipeetav selgitas, et tal on xxxx 2 tütart ja 2 lapselast ja lastelastega
kavatsebki vabanemisel tegelema hakata. Kinnitab, et täidab kontrollnõudeid korralikult,
alkoholi ei tarvita üldse ja kohus võiks teda usaldada.

Prokurör asja arutamisest osa ei võtnud, kuid on esitanud kohtule kirjalikult oma seisukoha,
mille kohaselt prokuratuur toetab isiku vangistusest tingimisi ennetähtaegset vabastamist
elektroonilise valve alla. Prokurör märgib, et nõustub kinnipeetava iseloomustuses toodud
arvamusega katseajaks kohustuste valiku ja elektroonilise valve pikkuse kohta. Prokurör lisab,
et kinnipeetava positiivne käitumine vanglas viitab sellele, et kinnipeetav on teinud
jõupingutusi õiguskuuleka elu suunas. Prokuröri hinnangul on kinnipeetava
taasühiskonnastamise huvides vangistusest tingimisi ennetähtaegse vabastamise efektiivsus
suurem karistuse lõpuni kandmisest vanglas.
                                                  2
Kohtumääruse põhjendused

Kohus, kuulanud ära süüdimõistetu ja tutvunud Viru Vangla poolt esitatud materjaliga ning
prokuröri kirjaliku seisukohaga, leiab, et Boris Bobylkovi saab vabastada vangistusest
tingimisi enne tähtaega elektroonilise valve alla ühes tema allutamisega käitumiskontrollile.

KarS § 76 lg 1 p 1 kohaselt võib kohus teise astme kuriteos või ettevaatamatus esimese astme
kuriteos süüdlase võib kohus katseajaga tingimisi enne tähtaega vangistusest vabastada, kui ta
on tegelikult ära kandnud vähemalt ühe kolmandiku mõistetud karistusajast, kuid mitte vähem
kui neli kuud, ning nõustunud käesoleva seadustiku § 75 lõike 2 punktis 9 sätestatud
elektroonilise valve kohaldamisega.

Vastavalt KarS § 76 lg 4 arvestab kohus katseajaga tingimisi enne tähtaega vangistusest
vabastamise otsustamisel kuriteo toimepanemise asjaolusid, süüdimõistetu isikut, varasemat
elukäiku ning käitumist karistuse kandmise ajal, samuti tema elutingimusi ja neid tagajärgi,
mida võib süüdimõistetule kaasa tuua tingimisi enne tähtaega karistusest vabastamine.

Kohus leiab, et kinnipeetavale saab anda võimaluse näidata, et ta suudab vabaduses
seaduskuulekat elu elada ja talle pandud kohustusi järgida.

Boris Bobylkovi käitumine vanglas on olnud seaduskuulekas: kehtivad distsiplinaarkaristused
puuduvad. Vastavalt Riigikohtu kriminaalkolleegiumi 02.11.2006 määrusele kohtuasjas nr
3-1-1-91-06 on vangistusest ennetähtaegse vabastamise oluliseks tingimuseks vangistatu
õiguspärane käitumine. Käesoleval juhul on see tingimus täidetud.

Kinnipeetaval on vabanedes olemas kindel elukoht talle endale kuuluvas 1-toalises korteris.
Kriminaalhooldusametnik on kodukülastuse käigus välja selgitanud, et korter on sobilik
elektroonilise valveseadme paigaldamiseks.

Kinnipeetavat ootavad koju ka tema vend, kaks täiskasvanud tütart, endine elukaaslane ning
nende ühine alaealine laps. Suhted lähedastega on head, suheldakse telefoni teel ja endine
elukaaslane    on käinud vanglas kinnipeetavaga lühiajalistel kokkusaamistel. Endine
elukaaslane on valmis Boris Bobylkovi vabanemisel igati toetama.

Kuna kinnipeetav on xxxx ulatuses töövõimetu, siis on tal vabanemisel võimalik taastada
töövõimetuspension, mis on kindlaks sissetulekuks ning võimaldab rahuldavat majanduslikku
toimetulekut. Oluline on ka märkida, et majandusliku kasu saamise eesmärgil ei ole isik kunagi
toime pannud varavastaseid kuritegusid. Samas on isikul võimalus

Vangla iseloomustuse kohaselt Boris Bobylkovi sotsiaalsed oskused vastavad tema eale, isik
tunnistab muutuste vajalikkust, kriminaalsed hoiakud puuduvad, ametnikesse suhtub viisakalt,
suhted kriminaalsete isikutega puuduvad. Narkootikume ei tarbi, alkoholi tarvitanuna
vägivaldse käitumise ilminguid ei ole esinenud.

Kohus leiab, et käesoleval juhul on karistus oma eesmärgi täitnud. Kinnipeetavale mõistetud
karistus on proportsionaalne juba ära kantud karistusega. Oluline on ka asjaolu, et isik kannab
vanglakaristust esmakordselt.        Kohus on seisukohal, et antud juhul on isiku
taasühiskonnastamise huvides vangistusest tingimisi vabastamise efektiivsus suurem karistuse
lõpuni kandmisest vanglas. Käitumiskontrollile allutamine aitab omakorda maandada uute

                                              3
kuritegude toimepanemise riski. Kinnipeetavale saab anda võimaluse näidata, et ta suudab
kriminaalhoolduse nõuetekohaselt läbida ning ta on võimeline edaspidi järgima õiguskuulekat
eluviisi.

Lisaks märgib kohus, et katseajal saab kinnipeetav kinnistada oma positiivseid hoiakuid ning
käitumiskontrolli jooksul saab isik jätkuvalt maandada uute kuritegude toimepanemise riske.

Eeltoodust tulenevalt leiab kohus, et Boris Bobylkov kuulub karistuse kandmisest
vabastamisele tingimisi enne tähtaega elektroonilise valve alla ühes tema allutamisega
käitumiskontrolli nõuetele koos lisakohustuste määramisega. Katseaja pikkuseks on KarS § 76
lg 5 kohaselt ära kandmata karistusaja pikkus, kuid mitte lühemana kui kuus kuud. Katseajaks
allutatakse süüdlane käesoleva seadustiku §-s 75 sätestatud käitumiskontrollile, kuid mitte
rohkem kuni kahekümne neljaks kuuks. Kohus peab põhjendatuks elektroonilise valve kestust
2 kuud.


/allkirjastatud digitaalselt/

Anu Ammer
Kohtunik




                                             4
