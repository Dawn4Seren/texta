                                                                     Kriminaalasi nr 1-16-276




                                 KOHTUMÄÄRUS
Kohus                              Viru Maakohus

Määruse tegemise aeg ja koht       15.06.2016, Rakvere kohtumajas

Kriminaalasja number               1-16-276

Kohtunik                           Tiit Kullerkupp

Sekretär                           Merle Kaegas

Tõlk                               Svetlana Hamaza

Kriminaalhooldusametnik            Krista Schönberg

Prokurör                           Ain Tali

Kohtuasja nimetus                  Viru vangla kriminaalhooldusosakonna             erakorraline
                                   ettekanne karistuse täitmisele pööramiseks
                                   EDUARD POLJAKOV, isikukood 37402280335, elukoht
Süüdimõistetu
                                   xxxx

Kohtumääruse õiguslik alus         KrMS § 427 lg 1, KarS § 74 lg 4


RESOLUTSIOON

Erakorralises ettekandes esitatud taotlus rahuldada.

Pöörata täitmisele Viru Maakohtu 15.01.2016 otsusega nr 1-16-276 Eduard Poljakovile KarS §
121 lg 2 p 2 järgi mõistetud karistus 7 kuud 28 päeva vangistust.
Eduard Poljakov võtta vahi alla kohtusaalis 15.06.2016. Karistuse kandmise aja alguseks lugeda
15.06.2016.

Määruse peale on õigus esitada Viru Maakohtule määruskaebus 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.




                                                                                           1
 Kohtumääruse põhjendused

Viru Maakohtu 15.01.2016 otsusega nr 1-16-276 tunnistati Eduard Poljakov süüdi KarS § 121
lg 2 p 2 järgi ning karistuseks mõisteti 8 kuud vangistust. KarS § 68 lg 1 alusel arvati
eelvangistuses viibitud aeg 2 päeva karistusaja hulka ning kandmisele kuulus 7 kuud 28 päeva
vangistust. KarS § 74 lg 1 ja 3 alusel jäeti vangistus tingimisi kohaldamata 18-kuulise
katseajaga. Katseajaks allutati isik kriminaalhooldaja käitumiskontrollile ning teda kohustati
järgima KarS § 75 lg-s 1 sätestatud kontrollnõudeid ning KarS § 75 lg 2 p-de 2, 8 alusel mitte
tarvitama alkoholi ja osalema kriminaalhooldaja poolt valitud sotsiaalprogrammis. Kohtuotsus
jõustus 02.02.2016.
29.02.2016 kohtumäärusega pikendati katseaega kahe kuu võrra kuna Eduard Poljakov oli
rikkunud alkoholi tarvitamise keeldu- 17.02.2016 ilmus ta kriminaalhooldusosakonda
registreerimisele alkoholijoobe tunnustega, tuvastati alkoholisisaldus väljahingatavas õhus
0.480 mg/l.
Käesolev erakorraline ettekanne on koostatud 31.05.2016 selle kohta, et Eduard Poljakov on
taas rikkunud alkoholi tarvitamise keeldu ja olnud vägivaldne abikaasa suhtes.
Erakorralisest ettekandest nähtub, et Eduard Poljakov tarvitas koos abikaasaga alkoholi 14.-
15.05 2016 oma elukohas, politsei poolt tuvastati 15.05.2016 kl.17.11 Eduard Poljakovil
alkoholisisaldus väljahingatavas õhus 1.82 mg/l. Kriminaalhooldusametnik taotleb karistuse
täitmisele pööramist ja Eduard Poljakovi vahi alla võtmist kohtusaalis kuna ta võib olla ohtlik
oma pereliikmetele.
Politsei poolt kriminaalhooldusametnikule saadetud teatest 17.05.2016. nähtub, et 14.05.2016
registreeriti juhtum, kus Eduard Poljakov pani toime füüsilise väärkohtlemise oma abikaasa
suhtes, politsei kohale jõudes oli Eduard Poljakov elukohast lahkunud. 15.05.2016 kl.16.35
registreeriti juhtum Eduard Poljakovi poolt oma abikaasa psüühilise väärkohtlemise kohta,
Eduard Poljakovil fikseeriti joove 1.82 mg/l. Samal päeval kell 17.41 registreeriti juhtum, kus
Irina Poljakova palus oma mehe viia kainenema, mida politseipatrull ka tegi.
Kohtuistungil Eduard Poljakov tunnistas alkoholitarbimist 14.-15.05.2016. Tema ütlustest
nähtub, et ta ei mäleta mis neil päevil toimus, eitab vägivalla tarvitamist abikaasa suhtes.
Tunnistab, et enne seda juhtumit tarvitas alkoholi paar korda kuus. Teab, et alkoholitarvitamine
on talle keelatud , lubab alkoholist loobuda ja minna ravile.
Prokurör leidis, et karistus tuleb pöörata täitmisele, kriminaalhooldusametnik jäi oma taotluse
juurde.
KarS § 74 lg 4 sätestab, et kui süüdlane ei järgi katseajal kontrollnõudeid või ei täida talle
pandud kohustusi, võib kohus määrata talle täiendavaid kohustusi vastavalt KarS § 75 lõikes 2
sätestatule, pikendada katseaega kuni ühe aasta võrra või pöörata karistuse täitmisele.
Kohus, tutvunud erakorralise ettekande ja kriminaalasja materjalidega, kuulanud ära Eduard
Poljakovi ütlused, prokuröri ja kriminaalhooldusametniku seisukohad, leidis, et alkoholi
tarvitamise keelu rikkumine Eduard Poljakovi poolt on leidnud tõendamist, karistuse täitmisele
pööramise taotlus on põhjendatud ja kuulub rahuldamisele. Kohtuistungil leidis tõendamist, et
Eduard Poljakov rikkus alkoholi tarvitamise keeldu esmakordselt kahe nädala möödumisel
kohtuotsuse jõustumist. Esimesest erakorralisest ettekandest ta õigeid järeldusi ei teinud, oma
käitumist ei muutnud. Tema ütlustest nähtuvalt on ta tarvitanud alkoholi süstemaatiliselt.
Käesolevaks ajaks on lisandunud ka vägivalla kasutamise kahtlus abikaasa suhtes. Oluline on
märkida, et käesolevas kriminaalasjas karistati Eduard Poljakovi oma abikaasa noaga löömise
eest.
Eeltoodust nähtub, et karistuse eesmärkida saavutamine vabaduses kriminaalhoolduse
tingimustes pole Eduard Poljakovi puhul võimalik, vangistus tuleb pöörata täitmisele. Eduard
Poljakovi lähedaste turvalisuse tagamiseks tuleb Eduard Poljakov võtta vahi alla kohtusaalis.




                                                                                              2
Kohtunik   /digitaalselt allkirjastatud/   Tiit Kullerkupp




                                                         3
