                                                                                  4-15-10818




                           KOHTUMÄÄRUS
Kohus                             Viru Maakohus

Määruse tegemise aeg ja koht      23. mail 2016, Narva kohtumaja

Toimiku number                    4-15-10818 (930013000178)

Kohtunik                          Innokenti Menšikov

Kohtuistungi sekretär             Egle Nigulist

Avalduse esitaja                  Maksu-ja Tolliamet
                                  asukoht Lõõtsa 8a, 15176 Tallinn
Taotlus                           Taotlus rahatrahvi asendamiseks arestiga Igor Sinega suhtes

Istungile ei ole ilmunud          võlgnik: Igor Sinega (isikukood 37501153711,
                                  elukoht xxx)

Kohtuistungi toimumise aeg        28.01.2016,29.02.2016, 29.04.2016, 09.05.2016



RESOLUTSIOON

Jätta rahuldamata Maksu-ja Tolliameti 10.12.2015 taotlus asendada Igor Sinegale Maksu-
ja Tolliameti 04.04.2014 üldmenetluse otsusega väärteoasjas nr 930013000178 määratud ja
tasumata rahatrahv summas 360 (kolmsada kuuskümmend) eurot arestiga.

Antud määrus edastada Maksu-ja Tolliametile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Igor Sinega karistati Maksu- ja Tolliameti 04.04.2014 üldmenetluse otsusega väärteoasjas nr
930013000178 tolliseaduse § 73 lg 1 järgi rahatrahviga 90 trahviühikut, so 360 eurot.
Kohtuvälise menetleja otsus on jõustunud 19.04.2014.

10.12.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik (Maksu- ja Tolliameti kaudu,
edaspidi maksuhaldur) otsustada väärteomenetluse seadustiku § 211 lg 1 alusel maksuhalduri
                                                                                      1(3)
                                                                                        4-15-10818
04.04.2014 trahviotsusega nr 930013000178/6 Igor Sinegalile (edaspidi võlgnik) määratud
rahatrahvi asendamine arestiga. Trahviotsus on võlgnikule VTMS § 70 lg-st 4 tulenevalt
kättetoimetatuks loetud 04.04.2014. Võlgnikul on maksuhalduri ees 10.12.2014 seisuga
tasumata rahatrahvi nõue summas 360,00 eurot. Rahatrahvi ei ole määratud ajaks tasutud, samuti
ei ole pikendatud tasumise tähtaega. Maksuhaldur on kontrollinud võlgniku vara olemasolu –
võlgnikul puudub registrite andmetel vara, millele pöörata sissenõuet. Võlgniku pangakontod on
arestitud alates 06.05.2014, kuid arestimise tulemusena laekumisi toimunud ei ole.
Maksukohustuslaste registri andmetel võlgnik töötab ettevõttes xxx. Võlgniku kuutasu on 390,00
eurot. Maksukorralduse seaduse § 131 lg 3 kohaselt ei kuulu füüsilise isiku maksuvõla
sissenõudmisel või tema pangakonto arestimisel makshalduri poolt igakuiselt sissenõudmisele
ega arestimisele ühe kuupalga alammäära suuruse summas võlgniku ja iga tema ülalpeetava
perekonnaliikme kohta. Maksuhaldur on proovinud mitmeid kordi võlgnikuga kontakti võtta,
kuid tulutult. Maksuhalduri hinnangul on nimetatud rahatrahvi nõude täitmine eelpool toodud
põhjustel võimatu.

Kohus määras asja arutamisele 28.01.2016, kuid asja läbi vaadata ei õnnestunud. Kohtukutse jäi
võlgnikule kätte andmata. Väljastusteade tuli tagasi märkega, et võlgnik on antud aadressilt ära
kolinud.

Politsei- ja Piirivalveameti Ida prefektuuri informatsiooni kohaselt Igor Sinega tegelik
viibimiskoht on xxxx ning kasutab telefoninumbrit xxxx

29.02.2016 määratud kohtuistungile võlgnik Igor Sinega korduvalt ei ilmunud. Väljastusteate
peal on kirjas, et I. Sinega on kohtuistungit teadlik, kuid ta on pidevalt sõidus, kuna on
kaugsõiduautojuht. Mitteilmumise põhjust Igor Sinega kohtule ei teatanud.

29.04.2016 määratud kohtuistungile võlgnik Igor Sinega korduvalt ei ilmunud. Kohtukutse on
kätte saadud võlgniku ema poolt ja võlgnik kohut oma mitteilmumise põhjustest ei teavitanud.


Viru Maakohtu Narva kohtumaja 03.05.2016 kohtumäärusega edasi lükati taotluse
asenduskaristuse määramiseks Igor Sinega suhtes 09. maini 2016 kell 13.00. Kohaldati
menetlusaluse isiku Igor Sinega suhtes sundtoomist Viru Maakohtu Narva kohtumajja 09. mail
2016 kell 13.00 toimuvale kohtuistungile.

09.05.2016 kohtuistungile võlgnik Igor Sinega jälle ei ilmunud. Võlgniku suhtes oli kohaldatud
sundtoomist, mis ebaõnnestus.

Kohtu seisukoht

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

VTMS § 211 lg 11 sätestab, et rahatrahvi asendamise arestiga või üldkasuliku tööga lahendab
maakohus süüdlase osavõtul.

Kohtul ei ole õnnestunud Igor Sinega asu- ega elukohta kindlaks teha. Kohus on kohtukutseid
edastanud kõikidele teadaolevatele Igor Sinega elukoha aadressidele, osa kutsed ta sai isiklikult
kätte, ülejäänud kutsed on kohtule tagastatud põhjusel, et ta ei viibi või ei ela antud aadressidel.

                                                                                               2(3)
                                                                                     4-15-10818
Politsei-ja Piirivalveameti Ida prefektuuri teatisest nähtub, et tagaotsitava Igor Sinega elukoha
aadress on xxxx. Kuid samal aadressil teostatud sundtoomise käigus selgus, et kõnealusel sellel
aadressil ei ela.

Kuna Igor Sinega asu- ega elukoht ei ole teada, puudub kohtul võimalus talle kohtukutset kätte
toimetada ning tulenevalt VTMS § 211 lg-st 11 ei saa esitatud taotlust ilma Igor Sinega osavõtuta
lahendada.

VTMS § 211 lg 3 sätestab, et juhul, kui rahatrahvi asendamine arestiga või üldkasuliku tööga ei
ole mingil põhjusel võimalik, teeb maakohus määruse, milles jätab sissenõudja avalduse
rahatrahvi asendamise kohta rahuldamata.

Lähtudes eeltoodust jätab kohus rahuldamata Maksu-ja Tolliameti taotluse asenduskaristuse
kohaldamiseks Igor Sinega suhtes.

/allkirjastatud digitaalselt/

Innokenti Menšikov
Kohtunik




                                                                                             3(3)
