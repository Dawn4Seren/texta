                                                                                   2-16-4133




                         KOHTUMÄÄRUS
Kohus                              Harju Maakohus

Kohtunik                           Kristiina Kruusel

Kohtujurist                        Gerli Võimre

Määruse tegemise aeg ja koht       6. september 2016, Tallinn, Tartu mnt kohtumaja

Tsiviilasja number                 2-16-4133

Tsiviilasi                         XXXXOÜ hagi OÜ XXXXja XXXXvastu võlgnevuse
                                   6990 euro ja viivise 6990 euro saamiseks

Tsiviilasja hind                   13 980 eurot

Menetlustoiming                    Kompromissi kinnitamine, asjas menetluse lõpetamine, hagi
                                   tagamise abinõu tühistamine, hagi tagamise tagatise ja poole
                                   menetluses tasutud riigilõivu tagastamine

Menetlusosalised ja nende          Hageja XXXXOÜ (registrikood XXXX, asukoht XXXX)
esindajad                          Hageja seaduslik esindaja juhatuse liige XXXX(e-post
                                   XXXX)
                                   Kostja I OÜ XXXX(registrikood XXXX, asukoht XXXX)
                                   Kostja I seaduslik esindaja juhatuse liige ja kostja II
                                   XXXX(isikukood XXXX, elukoht XXXX, e-post XXXX)

Asja läbivaatamine                 Kirjalik menetlus


RESOLUTSIOON
        1. Kinnitada XXXXOÜ (hageja), OÜ XXXX(kostja I) ja XXXX(kostja II) (koos
           pooled) vahel sõlmitud kompromiss alljärgnevas:
             1.1. Pooled on kokku leppinud, et kostja I tasub hagejale kompromissi korras
                  13 980    eurot   pangaülekandega        hageja    arvelduskontole   nr
                  XXXXXXXXXXXXXXXXXXXXXX Swedbank AS-is.
             1.2. Hageja kinnitab, et ta on kompromissi esitamise (s.o 31. august 2016)
                  seisuga kohtumääruse resolutsiooni punktis 1.1. kokku lepitud
                  kompromissisummast 11 980 eurot kostjalt I kätte saanud.


                                                                                            1
                                                                          2-16-4133

      1.3. Pooled on kokku leppinud, et ülejäänud kohtumääruse resolutsiooni
           punktis 1.1. kokku lepitud kompromissisummast 2000 eurot tasutakse
           pärast kompromissi Harju Maakohtu poolt kinnitamist kahe (2) tööpäeva
           jooksul.
      1.4. Pooled on kokku leppinud, et kostja I tasub eraldi hagejale menetluskulud
           summas 993,76 eurot pangaülekandega hageja arvelduskontole nr
           XXXXXXXXXXXXXXXXXXXXXX Swedbank AS-is ja ülejäänud osas
           jäävad menetluskulud poolte endi kanda.
      1.5. Hageja kinnitab, et ta on kompromissi esitamise (s.o 31. august 2016)
           seisuga kohtumääruse resolutsiooni punktis 1.4. kokku lepitud
           menetluskulud summas 993,76 eurot kostjalt I kätte saanud.
      1.6. Seoses kompromissi tingimuste täitmisega kostja I poolt, taotlevad pooled
           Harju Maakohtu 25. aprilli 2016 määrusega (tsiviilasjas nr 2-16-4133)
           kohaldatud hagi tagamise abinõu, millega kohus arestis hagi tagamiseks
           kostjale I kuuluva vaakumharja Trilo S3, väljalaske aasta 2015, seeria
           nr/XXXX , asukohaga XXXX summas 13 980 eurot hageja kasuks,
           tühistamist.
      1.7. Pooled on kokku leppinud, et kostja I korraldab ja transpordib oma
           kuludega hagi tagamise abinõuna Tallinna kohtutäitur Kaire Põltsi poolt
           arestitud vara vaakumharja Trilo S3, väljalaske aasta 2015, seeria
           nr/XXXX (täiteasi nr 025-2016-1445, sissenõudja XXXXOÜ, võlgnik OÜ
           XXXX 4U) viimase hoidmise asukohast aadressilt Kurna tee 1, Kiili alev,
           Kiili vald, Harju maakond.
      1.8. Kostja I kinnitab, et ta ei oma mistahes pretensioone ja nõudeid seoses
           varaga vaakumhari Trilo S3, väljalaske aasta 2015, seeria nr/XXXX .
      1.9. Pooled kinnitavad, et pärast kompromissi kinnitamist kohtu poolt ei oma
           nad teineteise vastu mitte mingisuguseid nõudeid, mis seonduvad
           tsiviilasjaga nr 2-16-4133 ja laenulepinguga nr 11-2013.
      1.10. Pooled kinnitavad, et loobuvad edasikaebeõigusest nii kompromissi kui
            ka määruse resolutsiooni punktis 1.6. märgitud hagi tagamise tühistamise
            taotluse osas. Pooled kinnitavad, et nad välistavad vastavalt
            tsiviilkohtumenetluse seadustiku (TsMS) § 661 lg-le 4 määrusele
            määruskaebuse esitamise õiguse.
2. Lõpetada seoses kompromissi kinnitamisega tsiviilasjas nr 2-16-4133 menetlus.
3. Tühistada käesoleva kohtumääruse jõustumisel Harju Maakohtu 25. aprilli 2016
   määrusega (tsiviilasjas nr 2-16-4133) kohaldatud hagi tagamise abinõu, millega
   arestiti OÜ-le XXXX(registrikood XXXX) kuuluv vaakumhari Trilo S3, väljalaske
   aasta 2015, seeria nr/XXXX , asukohaga XXXX (kinnistu omanik XXXX OÜ,
   registrikood XXXX , seaduslik esindaja juhatuse liige XXXX , telefon XXXX ja
   XXXX, e-post XXXX) summas 13 980 eurot XXXXOÜ (registrikood XXXX)
   kasuks.
4. Tagastada hagejale pool menetluses tasutud riigilõivust, s.o 350 eurot,
   arvelduskontole nr XXXXXXXXXXXXXXXXXXXXXX Swedbank AS-is.
5. Tagastada hagejale hagi tagamise tagatis summas 699 eurot arvelduskontole nr
   XXXXXXXXXXXXXXXXXXXXXX Swedbank AS-is.

                                                                                   2
                                                                                      2-16-4133

   6. Toimetada kohtumäärus menetlusosalistele kätte.

Edasikaebamise kord
Kohtumääruse peale ei saa edasi kaevata. Määrus jõustub selle pooltele kättetoimetamisest.

ASJAOLUD JA MENETLUSE KÄIK
1. XXXXOÜ (hageja) esitas 14.03.2016 Harju Maakohtule hagi OÜ XXXX(kostja I) ja
XXXX(kostja II, koos kostjad) vastu, milles palus kostjatelt solidaarselt välja mõista põhivõla
6990 eurot ja sissenõutavaks muutunud viivise 6990 eurot. Hagiavalduse kohaselt sõlmisid
15.02.2013 hageja ja kostja I laenulepingu nr 11-2013, mille alusel andis hageja kostjale I laenu
16 390 eurot ning kostja I kohustus hagejale tagasi maksma kokku 16 990 eurot (s.o
laenusumma 16 390 eurot, intressi 491,17 eurot ja lepingu sõlmimise tasu 108,83 eurot)
hiljemalt 14.03.2013. Hageja ja kostja II sõlmisid 15.02.2013 käenduslepingu (lisa 1
laenulepingule nr 11-2013) hageja ja kostja I laenulepingust tulenevate kohustuste täitmise
tagamiseks. Kostja I on hagejale 02.05.2013 tasunud 10 000 eurot. Seega on tasumata laenu
põhivõlg 6990 eurot. Laenulepingu p 3.1. järgi on viivise määr 0,5% päevas. Hageja arvutas
viivist perioodi 03.05.2013-13.03.2016 eest summas 36 522,75 eurot ja nõuab seda vähendatult
kokku 6990 eurot.

2. Koos hagiavaldusega esitas hageja taotluse hagi tagamiseks, mida täpsustas 11.04.2016 ja
21.04.2016 (sh täiendavalt kohtule edastatud 22.04.2016). Hageja palus (21.04.2016 ja
22.04.2016) hagi tagamise taotluses esimese hagi tagamise abinõuna arestida kostjale I kuuluv
konkreetne piirangutest vaba vallasvara: vaakumhari, mark: Trilo, mudel: S3, väljalaske aasta:
2015, seeria nr/VIN: XXXX summas 11 980 eurot hageja kasuks ja seada sellele kohtulik
vallasvarapant ning käsutamise piiranguna keelumärge hageja kasuks. Teise hagi tagamise
abinõuna palus hageja arestida kostja I rahalised vahendid Nordea Bank AB Eesti filiaalis
summas 2000 eurot hageja kasuks. Ühtlasi tasus (14.03.2016) hageja hagi tagamise taotluse
esitamisel kohtule tagatise summas 699 eurot.

3. Kohus rahuldas 25.04.2016 määrusega hageja taotluse hagi tagamiseks osaliselt ning arestis
kostjale I kuuluva vaakumharja Trilo S3, väljalaske aasta 2015, seeria nr/XXXX , asukohaga
XXXX summas 13 980 eurot hageja kasuks. Kohus jättis rahuldamata hageja taotluse hagi
tagamiseks arestida kostja I arvelduskonto Nordea Bank AB Eesti filiaalis 2000 euro ulatuses
hageja kasuks.

4. Kohus võttis 26.04.2016 määrusega hageja hagiavalduse menetlusse.

5. 31.08.2016 esitasid hageja ja kostjad kohtule kompromissi, mille palusid kinnitada ning asjas
menetluse lõpetada. Pooled kinnitasid, et nad on teadlikud TsMS § 428 lg 1 p-s 4 ja §-s 432
sätestatud tsiviilasja kompromissiga lõpetamise õiguslikest tagajärgedest ning et TsMS § 430
lg 5 kohaselt on kompromissi kinnitav kohtumäärus kehtiv täitedokumendina. Lisaks taotles
hageja poole menetluses tasutud riigilõivu summas 350 eurot ning hagi tagamise taotluse
esitamisel tasutud tagatise summas 699 eurot tagastamist hageja arvelduskontole nr
XXXXXXXXXXXXXXXXXXXXXX Swedbank AS-is.

KOHTUMÄÄRUSE PÕHJENDUSED
6. Kohus leiab, et esitatud kompromiss tuleb kinnitada ja seetõttu asjas menetlus lõpetada.

7. TsMS § 430 lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Võlaõigusseaduse § 578 lg-st 1 tulenevalt muudetakse

                                                                                               3
                                                                                        2-16-4133

kompromissilepingu sõlmimisega õiguslikult vaieldav või ebaselge õigussuhe vaieldamatuks
poolte vastastikuste järeleandmiste teel. Ebaselguseks loetakse muu hulgas ka ebakindlust
nõude sissenõutavuse suhtes. Sama paragrahvi teise lõike kohaselt eeldatakse, et
kompromissilepingu tagajärjel loobuvad lepingupooled oma nõuetest ning omandavad
kompromissilepingu alusel uued õigused.

8. TsMS § 428 lg 1 p 4 sätestab, et kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. Vastavalt TsMS § 430 lg-le 3 ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita. Kohus ei ole kompromissiga seotud ega pea
seda kinnitama perekonnaasjas.

9. Kohtu arvates ei ole kompromiss esitatud asjaolude järgi vastuolus heade kommete ega
seadusega ning ei riku olulist avalikku huvi, samuti on seda võimalik täita. Kohtul ei ole alust
jätta kompromiss TsMS § 430 lg 3 järgi kinnitamata.

10. TsMS § 168 lg-st 3 tulenevalt kannavad pooled kompromissi sõlmimise korral
menetluskulud ise, kui nad ei ole kokku leppinud teisiti. Pooled on käesoleval juhul
kompromissis kokku leppinud, et kostja I tasub hagejale menetluskulud summas 993,76 eurot
ning ülejäänud osas jäävad menetluskulud poolte endi kanda. Seejuures on hageja
kompromissis kinnitanud, et ta on kompromissi esitamise (31.08.2016) seisuga menetluskulud
summas 993,76 eurot kostjalt I kätte saanud.

11. Lähtudes TsMS § 386 lg-st 4, kuulub kohtu 25.04.2016 määrusega (tsiviilasjas nr 2-16-
4133) kohaldatud hagi tagamise abinõu käesoleva kohtumääruse jõustumisel tühistamisele.

12. Kohus leiab, et hageja taotlus poole menetluses tasutud riigilõivu tagastamiseks kuulub
rahuldamisele. TsMS § 150 lg 2 p 1 sätestab, et pool menetluses tasutud riigilõivust
tagastatakse, kui pooled sõlmivad kompromissi. Sama paragrahvi neljanda lõike järgi tagastab
kohus, kelle menetluses asi viimati oli, riigilõivu üksnes selle menetlusosalise avalduse alusel,
kes riigilõivu tasus või kelle eest riigilõiv tasuti. Riigilõiv tagastatakse menetlusosalisele, kes
selle pidi tasuma, või tema korraldusel muule isikule.

Hageja on 14.03.2016 tasunud kohtule riigilõivu kokku summas 700 eurot (s.o hagiavalduse
esitamisel tasutud riigilõiv summas 650 eurot ja hagi tagamise taotluse esitamisel tasutud
riigilõiv summas 50 eurot) Rahandusministeeriumi arvelduskontole EE062200221059223099
(maksekorraldus nr 449). Seega tagastamisele kuulub pool menetluses tasutud riigilõivust, s.o
350 eurot. Vastavalt hageja taotlusele tuleb tagastatav summa kanda hageja arvelduskontole nr
XXXXXXXXXXXXXXXXXXXXXX Swedbank AS-is.

13. Kohus on seisukohal, et hageja taotlus hagi tagamise tagatise tagastamiseks kuulub samuti
rahuldamisele. TsMS § 195 lg 1 kohaselt tagastab tagatise määranud või selle andmist
võimaldanud kohus tagatise andja avalduse alusel tagatise, kui tagatise andmise põhjus on ära
langenud.

Kuivõrd poolte poolt kohtule esitatud kompromissi kinnitamisega tühistab kohus 25.04.2016
määrusega (tsiviilasjas nr 2-16-4133) kohaldatud hagi tagamise abinõu ning pooled on
seejuures kompromissis välistanud käesolevale kohtumäärusele määruskaebuse esitamise
õiguse, siis kuulub hageja poolt 14.03.2016 Rahandusministeeriumi arvelduskontole nr
EE062200221059223099 (maksekorraldus nr 449) tasutud hagi tagamise tagatis summas 699

                                                                                                 4
                                                                                  2-16-4133

eurot hagejale tagastamisele. Vastavalt hageja taotlusele tuleb tagastatav summa kanda hageja
arvelduskontole nr XXXXXXXXXXXXXXXXXXXXXX Swedbank AS-is.

14. TsMS § 661 lg 4 järgi võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Kohus välistab poolte
soovil määruskaebuse esitamise õiguse. Määrus jõustub selle pooltele kättetoimetamisest.



/allkirjastatud digitaalselt/
Kristiina Kruusel
kohtunik




                                                                                           5
