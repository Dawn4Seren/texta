                                                                   Tsiviilasi nr 2-15-128639




                          KOHTUOTSUS
                               EESTI VABARIIGI NIMEL
                                 TAGASELJAOTSUS

Kohus                               Tartu Maakohus
Kohtunik                            Gerty Pau
Otsuse tegemise aeg ja koht         5. august 2016.a, Tartu kohtumaja
Tsiviilasi                          OÜ Aktiva Finants hagi Rivo Laabuse vastu võla
                                    väljamõistmiseks
Tsiviilasja hind                    367.29 eurot
Menetlusosalised ja nende           Hageja OÜ Aktiva Finants (rk 10746479, asukoht
esindajad                           A.Weizenbergi 20 Tallinn 10150)
                                    Hageja lepinguline        esindaja    Kadri     Timuska
                                    (jurist@julianus.ee)
                                    Kostja Rivo Laabus (isikukood XXX, tegelik elukoht
                                    teadmata)

Menetlus                            lihtmenetlus

RESOLUTSIOON
1. Hagi rahuldada tagaseljaotsusega.
2. Mõista välja Rivo Laabuselt OÜ Aktiva Finants kasuks 30.06.2012 Elisa Eesti AS-iga
   sõlmitud liitumislepingu alusel põhivõlg 183.67 eurot ja viivised 183.62 eurot, kokku
   367.29 eurot.
3. Tunnistada otsus tagatiseta viivitamata täidetavaks.
4. Toimetada otsus kätte hagejale ning kostjale väljaande Ametlikud Teadaanded kaudu.
Menetluskulude jaotus ja kindlaksmääramine
5. Menetluskulud jätta Rivo Laabuse kanda.
6. Mõista välja Rivo Laabuselt OÜ Aktiva Finants kasuks riigilõiv 100 eurot ning
   õigusabikulu põhjendatud ja vajalikus ulatuses 60 eurot, kokku menetluskulu 160 eurot.
7. Rivo Laabusel tuleb tasuda hüvitamisele kuuluvatelt menetluskuludelt käesoleva lahendi
   jõustumisest alates kuni täitmiseni viivist VÕS § 113 lg 1 II lauses ettenähtud ulatuses.
Kaja esitamine
Kostja võib esitada Tartu Maakohtule tagaseljaotsuse peale kaja, kui tema tegevusetus, mis
oli tagaseljaotsuse tegemise aluseks, oli tingitud mõjuvast põhjusest. Kaja võib esitada
sõltumata mõjuva põhjuse olemasolust, kui hagi oli kostjale või tema esindajale kätte
toimetatud muul viisil kui isiklikult allkirja vastu üleandmisega või elektrooniliselt või kui
tagaseljaotsust ei võinud seaduse kohaselt teha. Kaja võib esitada tagaseljaotsuse
kättetoimetamisest alates 30 päeva jooksul. Kajalt tasutakse riigilõivu asemel kautsjon.
Kautsjonina tasutakse summa, mis vastab riigilõivule poolelt hagihinnalt, kuid mitte vähem
kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
lõpuleviimiseks vajalik koos dokumentide ja nende lisade ärakirjadega vastavalt
menetlusosaliste arvule.
Apellatsioonkaebuse esitamine
Kohus selgitab, et ringkonnakohus menetleb apellatsioonkaebust üksnes juhul, kui maakohtu
otsuse tegemisel on selgelt ebaõigesti kohaldatud materiaalõiguse normi või on selgelt rikutud
menetlusõiguse normi või on selgelt ebaõigesti hinnatud tõendeid ja see võis oluliselt mõjutada
lahendit. Apellatsioonkaebus tuleb esitada Tartu Ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest. Apellatsioonkaebus võidakse lahendada kirjalikus
menetluses, kui kaebuses ei taotleta selle lahendamist istungil.
Selgitus menetlusabi taotlejale
Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse.
Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja
pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil.

KIRJELDAV JA PÕHJENDAV OSA
Tsiviilkohtumenetluse seadustiku (TsMS) § 444 lg 3 alusel jätab kohus käesolevast otsusest
välja kirjeldava ja põhjendava osa.


/allkirjastatud digitaalselt/
Kohtunik
