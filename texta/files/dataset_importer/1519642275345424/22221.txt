                            KOHTUOTSUS
                                 EESTI VABARIIGI NIMEL

Kohus                            Tartu Maakohus

Otsuse tegemise aeg ja koht      2. märts 2016 Võru kohtumaja Põlvas, Võru tn 12

                                 1-16-1733 (kohtueelse menetluse nr 16265000055)
Kriminaalasja number

Kohtukoosseis                    Kohtunik Rita Kulberg

Kohtuistungi sekretär            Lea Kirotar

Kriminaalasi                     Vladimir Variksoo süüdistuses KarS § 424 järgi kiirmenetluses
                                 (kokkuleppemenetlusena)
Prokurör                         Ene Uljanova

                                 Vladimir     Variksoo     isikukood    35412266532;      elukoht
                                 xxxxxxxxxxxxxxxx-xxxxxxxxxxxxxxxxxxxxxxxxxxxxxxxxxxxx;
Süüdistatav                      Eesti Vabariigi kodanik, emakeel - eesti keel, keskharidusega;
                                 töövõimetuspensionär; kriminaalkorras karistamata; tõkendit ei ole
                                 kohaldatud


RESOLUTSIOON
Vladimir Variksoo süüdi mõista KarS § 424 järgi ning karistada vangistusega 3 (kolm) kuud.

KarS § 73 lg-te 1, 3 alusel Vladimir Variksoole mõistetavat karistust 3 kuud vangistust mitte
pöörata täitmisele, kui Vladimir Variksoo ei pane 1 (ühe) aastase katseaja kestel toime uut tahtlikku
kuritegu.

Katseaja algust arvata alates kohtuotsuse kuulutamisest, s.o alates 2.03.2016.

KarS § 50 lg 1 p 1 alusel ära võtta Vladimir Variksoolt mootorsõiduki juhtimise õigus 3 (kolmeks)
kuuks alates käesoleva otsuse jõustumisest.

Liiklusseaduse § 127 alusel kohustada Vladimir Variksood loovutama oma juhiluba Maanteeametile
5 (viie) tööpäeva jooksul alates käesoleva otsuse jõustumisest.

Välja mõista Vladimir Variksoolt menetluskuludena sundraha 322 (kolmsada kakskümmend kaks)
eurot 50 senti ning riigi õigusabi tasu ja kulu katteks 85 (kaheksakümmend viis) eurot 44 senti
riigituludesse.
Menetluskulud (kokku 407,94 eurot) tasuda 1 (ühe) kuu jooksul arvates kohtuotsuse jõustumisest
Maksu- ja Tolliameti kontole EE351010052031000004 SEB Pangas või EE502200221014193355
Swedbankis või EE873300333499990003 Danske Bank AS Eesti filiaalis või
EE401700017002872300 Nordea Bank Finland PLC Eesti filiaalis viitenumbrile 99916700016114
(märkides makse selgituses: Menetluskulud asjas 1-16-1733).

Kui rahalised nõuded pole täies ulatuses tähtaegselt tasutud, suunatakse need         täitemenetluse
läbiviimiseks kohtutäiturile täitemenetluse seadustikus ettenähtud korras.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 2.03.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 2.03.2016 määruskaebuse
esitamise teel otsuse teinud kohtule.

Süüdistus

Vladimir Variksood süüdistatakse selles, et tema juhtis tahtlikult 26.02.2016 kella 15.26
paiku Põlva maakonnas Põlva vallas Mammaste külas Ringtee 1 km-l sõiduautot Volkswagen
Passat Variant reg.nr xxxxxx joobeseisundis, kui alkoholisisaldus ühes liitris väljahingatavas
õhus oli 0,88 mg. Võttes arvesse laiendmääramatust 0,09, lugeda lõplikuks tulemiks 0,79
mg/l. Vladimir Variksoo rikkus oma teoga liiklusseaduse § 69 lg 1 nõudeid, mille kohaselt
mootorsõiduki juht ei või olla joobeseisundis. Liiklusseaduse § 69 lg 2 p 1 järgi loetakse juht
alkoholijoobes olevaks, kui tema ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või rohkem.
Seega Vladimir Variksoo pani toime mootorsõiduki juhtimise joobeseisundis, s.o. KarS § 424
järgi kvalifitseeritava kuriteo.

Kokkuleppe sisu

Süüdistatava Vladimi Variksoo, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS §-s 424 ettenähtud kuriteo toimepanemise
eest 3 kuud vangistust. KarS § 73 lg-te 1, 3 alusel Vladimir Variksoole mõistetavat karistust 3
kuud vangistust mitte pöörata täitmisele, kui Vladimir Variksoo ei pane 1-aastase katseaja
kestel toime uut tahtlikku kuritegu. Vastavalt KarS § 50 lg 1 p-le 1 kohaldada Vladimir
Variksoole lisakaristusena juhtimise õiguse äravõtmist 3 kuuks.

Kohtu järeldused

Süüdistatav Vladimir Variksoo kinnitas kohtuistungil, et ta on kokkuleppest aru saanud ja
nõustub sellega. Prokurör jäi kohtuistungil kokkuleppe juurde.




                                                                                      2 (3)
Kohtuliku arutamise põhjal kohus leiab, et kokkulepet sõlmides on süüdistatav väljendanud
oma tõelist tahet ning kriminaalasja menetlemisel on järgitud kokkuleppemenetluse sätteid.
Süüdistatav Vladimir Variksoo tuleb süüdi mõista KarS § 424 järgi ning talle tuleb mõista
kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu. Käesolevas
kriminaalasjas on menetluskuludeks süüdimõistva kohtuotsusega kaasnev sundraha 1,5 palga
alammäära suuruses summas, s.o 645 eurot ja riigi õigusabi korras määratud kaitsjale makstav
riigi õigusabi tasu ja kulu kokku 85,44 eurot.
Vastavalt süüdistatava Vladimir Vaiksoo, tema kaitsja ja prokuröri vahel sõlmitud
kokkuleppele ja seoses asja lahendamisega kiirmenetluses vähendab kohus KrMS § 256-5 lg
2 alusel süüdistatavalt väljamõistetavat sundraha pooles ulatuses. Ülejäänud menetluskulud
peab kohus põhjendatuks Vladimir Variksoolt välja mõista täies ulatuses.


/allkirjastatud digitaalselt/
Kohtunik Rita Kulberg




                                                                                   3 (3)
