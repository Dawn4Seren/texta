                                                                                             1-16-648




                              KOHTUOTSUS
                                    EESTI VABARIIGI NIMEL


 Kohus                               Harju Maakohus, Liivalaia kohtumaja

 Otsuse tegemise aeg ja koht         22. veebruaril 2016.a Tallinn

 Kriminaalasja number                 1-16-648 /15230200723/

 Kohtukoosseis                       Kohtunik Leili Raedla

 Kohtuistungi sekretär               Jane Põldoja

 Kohtuistungi aeg                    22 veebruaril 2016.a

 Kriminaalasi                        Martin Risthein süüdistuses KarS § 424 järgi kokkuleppe-
                                     menetluses
 Abiprokurör                         Natalja Duškina

 Kaitsja                             kaitsjat kohtusse ei soovi


Süüdistatav
Martin Risthein- elukoht ja aadress: XXX; isikukood: 38812220224, kodakondsus: Eesti
Vabariigi; emakeel: eesti keel; haridus: põhiharidus; töökoht: XXX OÜ; karistatus: kehtivad
kriminaalkaristused puuduvad, väärteokorras korduvalt karistatud; tõkendit kohaldatud ei ole.

RESOLUTSIOON

Mõista Martin Risthein süüdi KarS § 424 järgi ja karistada teda vangistusega 9 (üheksa) kuud.

KarS § 73 lg 1 ja 3 alusel jätta Martin Ristheinale mõistetud vangistus tingimisi täielikult täitmisele
pööramata, kui süüdimõistetu ei pane 1 (ühe) aasta ja 6 (kuue) kuu pikkuse katseaja jooksul toime
uut tahtlikku kuritegu.

Katseaja kulgemist arvestada kohtuotsuse kuulutamise päevast s.o . 22.veebruarist 2016.a.


KarS § 50 lg 1 p 1 alusel võtta süüdistatavalt ära mootorsõiduki juhtimise õigus 3 (kolmeks) kuuks.

Liiklusseaduse § 127 alusel tuleb süüdimõistetul 5(viie) tööpäeva jooksul kohtuotsuse
jõustumisest arvates oma juhiluba loovutada Maanteeametile.
1-16-648
Mõista Martin Ristheinalt välja KrMS § 175, § 179 ja § 180 alusel menetluskuludena
riigituludesse: sundraha II astme kuriteo toimepanemise 645 € (kuussada nelikümmend viis eurot);
advokaadi õigusabikulud summas 96 € (üheksakümmend kuus eurot); ekspertiisikulu summas
131€ (ükssada kolmkümmend üks eurot).
KrMS § 180 lg 1 alusel menetluskulud summas 872 € tasuda kohtuotsuse jõustumisest arvates 12
(kaheteistkümne) kuu jooksul igakuiste maksetena, seega kuulub esimesel kuul tasumisele 80
eurot, järgmisel 11-l kuul kuulub kuus tasumisele 72 eurot. Väljamõistetud menetluskulud tasuda
Maksu-      ja     Tolliameti     arveldusarvele    EE351010052031000004          SEB      pangas,
EE502200221014193355 Swedbankis, EE873300333499990003 Danske Bankis või
EE401700017002872300 Nordea pangas, märkides selgitusena „Martin Risthein, 1-16-648,
menetluskulu“. Menetluskulude tasumiseks vajaminev viitenumber edastatakse makseinfona
süüdimõistetule tema poolt avaldatud meili- või postiaadressile. Samuti on makseinfo koos
kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

EDASIKAEBAMISE KORD
Kohtuotsuse peale on õigus apellatsioonikorras edasi kaevata Tallinna Ringkonnakohtule juhul,
kui on tegemist KrMS 9. ptk. 2. jao sätete, KrMS § 339 lg 1 rikkumisega või kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe (KrMS § 318
lg 4). Apellatsioon esitatakse ringkonnakohtule kirjalikult 15 päeva jooksul alates otsuse avalikult
teatavakstegemisest. Vahistatud süüdistatav või tema kaitsja võib esitada apellatsiooni 15 päeva
jooksul alates süüdistatavale kohtuotsuse koopia kätteandmisele järgnevast päevast (KrMS § 319).

SÜÜDISTUS JA KOKKULEPPE SISU
Martin Ristheina süüdistatakse selles, et tema juhtis tahtlikult 24.06.2015 kella 02.05 ajal Tallinnas
Raadiku tänaval mootorsõidukit Mazda 323 registreerimismärgiga XXX, olles joobeseisundis
(narkojoove: amfetamiin).

Sellise käitumisega rikkus Martin Risthein liiklusseaduse § 69 lg 1 ja korrakaitseseaduse § 36 lg
1 /Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ nõudeid.

Martin Risthein pani toime mootorsõiduki juhtimise joobeseisundis s.o. KarS § 424 järgi
kvalifitseeritava kuriteo.

Abiprokurör taotleb kohtus Martin Ristheina süüdimõistmist ja karistamist KarS § 424 sätestatud
kuriteo toimepanemise eest 9 (üheksa) kuu pikkuse vangistusega, mis jätta KarS § 73 lg 1 ja 3
alusel tingimisi täielikult täitmisele pööramata, kui süüdimõistetu ei pane 1 /üks/ aasta ja 6 /kuus/
kuud pikkuse katseaja jooksul toime uut kuritegu.

KarS § 50 lg 1 p 1 alusel võtta ära mootorsõiduki juhtimise õigus 3 /kolm/ kuuks.

Toimunud kokkuleppemenetluse läbirääkimiste käigus süüdistatav ja tema kaitsja nõustusid
esitatud süüdistuse sisu, kuriteo kvalifikatsiooni, tekitatud kahju laadi ja suurusega ning jõudsid
kokkuleppele prokuröri poolt kohtus nõutava karistuse liigis ja määras.

Martin Risthein nõustus Harju Maakohtu Liivalaia kohtumajas toimunud kohtuistungil sõlmitud
kokkuleppega ja abiprokurör taotles kohtult sõlmitud kokkuleppe kinnitamist.

2
                                                                                          1-16-648

KOHTU SEISUKOHT
Kohus, tutvunud kohtusse saadetud kriminaaltoimikuga, ära kuulanud süüdistatava Martin
Ristheina selgituse ja abiprokuröri arvamuse kokkuleppe kohta ning veendunud, et
menetlusosalised jäävad kokkuleppe juurde, asub seisukohale, et süüdistatav Martin Risthein on
sõlmitud kokkuleppest aru saanud ning sellega nõustunud ja kokkulepet sõlmides on süüdistatav
väljendanud oma tõelist tahet, kokkulepe on sõlmitud kriminaalmenetluse sätteid järgides.

Arvestades eeltoodut tuleb Martin Risthein temale esitatud süüdistuses KarS § 424 järgi süüdi
mõista ja talle karistus mõista vastavalt kokkuleppele. Taotletud karistus vastab Martin Ristheina
süü suurusele ning karistuse eesmärkidele.
KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. KrMS § 180 lg 3 kohaselt kui menetluskulude hüvitamine ilmselt käib
süüdimõistetule üle jõu, võib jätta osa neist riigi kanda. Kohus võib määrata, et kriminaalmenetluse
kulud hüvitatakse ositi. Süüdistatav taotles menetluskulude ajatamist ühele aastale. Kohus asub
seisukohale, et esitatud taotlus kuulub rahuldamisele. Arvestades kohtukulude suurust ei ole tal
võimalik tasuda kohtukulusid 1 kuu jooksul. Kohtukulude kohese tasumise kohustus tooks
süüdistatavale kaasa täitemenetluse, millega kaasnevad süüdistatavale lisakulud. Kohtu hinnangul
on oluline, et menetluskulud saaksid riigile mõistliku aja jooksul hüvitatud.

Eeltoodut arvesse võttes tuleb menetluskulud summas 872 € tasuda kohtuotsuse jõustumisest
arvates 12 (kaheteistkümne) kuu jooksul igakuiste maksetena, seega kuulub esimesel kuul
tasumisele 80 eurot, järgmisel 11-l kuul kuulub kuus tasumisele 72 eurot. Väljamõistetud
menetluskulud tasuda Maksu- ja Tolliameti arveldusarvele EE351010052031000004 SEB pangas,
EE502200221014193355 Swedbankis, EE873300333499990003 Danske Bankis või
EE401700017002872300 Nordea pangas, märkides selgitusena „Martin Risthein, 1-16-648,
menetluskulu“. Menetluskulude tasumiseks vajaminev viitenumber edastatakse makseinfona
süüdimõistetule tema poolt avaldatud meili- või postiaadressile. Samuti on makseinfo koos
kohtuotsusega kättesaadav e-toimiku süsteemi kaudu.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.



/allkirjastatud digitaalselt/
Leili Raedla
Kohtunik




                                                                                                  3
