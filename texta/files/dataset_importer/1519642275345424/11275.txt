                      KOHTUMÄÄRUS
Kohus                            Tartu Maakohus

Kohtunik                         Zakaria Nemsitsveridze

Määruse tegemise aeg ja koht 01.juuli 2016, Tartu kohtumaja

Tsiviilasja number               2-16-2007

Tsiviilasi                       OÜ WHITESKY pankrotiavaldus

Menetlustoiming                 pankrotimenetluse lõpetamine raugemise tõttu pankrotti välja
                                kuulutamata;
                                ajutise pankrotihalduri tasu ja kulutuste kindlaksmääramine
Menetlusosalised     ja   nende Avaldaja/võlgnik: OÜ WHITESKY (registrikood 11683449,
esindajad                       asukoht XXX Tartu ); seaduslik esindaja Priit Saar
                                (isikukood XXX)
                                 Ajutine pankrotihaldur: vandeadvokaat Margo Normann
                                 (abnormann@gmail.com)


RESOLUTSIOON
1.   Lõpetada OÜ WHITESKY pankrotimenetlus pankrotti välja kuulutamata raugemise
     tõttu.
2.   Ajutisel pankrotihalduril likvideerida OÜ WHITESKY kahe kuu jooksul käesoleva
     määruse jõustumisest arvates likvideerimismenetluseta.
3.   Vabastada vandeadvokaat Margo Normann OÜ WHITESKY ajutise pankrotihalduri
     kohustustest pärast võlgniku kustutamist äriregistrist.
4.   Määrata OÜ WHITESKY dokumentide hoidjaks Priit Saar (isikukood XXX).
5.   Määrata ajutise pankrotihalduri Margo Normann tasuks 768 eurot koos käibemaksuga
     ja kulude suuruseks 32 eurot koos käibemaksuga.
6.   Välja mõista solidaarselt OÜ-lt WHITESKY ja PRIIT SAAR´lt halduri tasu ja kulude
     katteks kokku 800 eurot AB Normann ja Partnerid (konto XXX) kasuks.
7.   Pankrotimenetluse lõpetamisest teatada väljaandes Ametlikud Teadaanded ja määruse
     ärakiri edastada Tartu Maakohtu registriosakonnale, võlgniku esindajale, ajutisele
     haldurile.
Edasikaebamise kord ja tähtaeg
 Määruse peale võivad esitada võlgnik ja võlausaldaja määruskaebuse Tartu Maakohtu kaudu
 Tartu Ringkonnakohtule 15 päeva jooksul alates pankrotimenetluse lõpetamise kohta teate
 avaldamisest väljaandes Ametlikud Teadaanded.


ASJAOLUD JA MENETLUSE KÄIK
OÜ WHITESKY juhatuse liige esitas 05.02.2016 Tartu Maakohtule pankrotiavalduse, mida
hiljem kohtu määruse alusel korduvalt täiendas. Määrusega 16.03.61. võttis kohus
pankrotiavalduse menetlusse ja nimetas ajutise pankrotihalduri.
Ajutine haldur esitas kohtule tegevuse aruande 18.05.16. ning täiendas seda 30.05.16. Aruande
kohaselt ei ole võlgnikul kinnisvara, muu teadaolev vara seisneb sõiduautodes asukohaga
Helsingis. Sõidukid ei ole tehniliselt töökorras. Sõidukite hinnanguline väärtus on kokku kuni
2500€, kuid realiseerimine on raskendatud, kuna kolm sõidukit asuvad välismaal ning nende
toimetamine Eestisse ei pruugi olla majanduslikult tasuv. Pankrotistumise põhjusena tuleb
käsitleda rasket juhtimisviga eelmise juhatuse liikme M.A.a poolt. Nende asjaolud osas on
maksuhaldur teinud maksuotsus. Võimalik on nõude esitamine kahju tekitanud isiku vastu, kuid
selleks on vajalik pankrotimenetluse jätkamine, milleks ei ole vahendeid. Võlgniku teadaolevad
võlad on:
   1. EMTA 163558,40 eurot
   2. Eesti liikluskindlustuse fond 40 eurot
   3. Politsei- ja Piirivalveamet 12 eurot.
Kokku moodustavad võlgniku kohustused Eesti Vabariigi ees 163 610,40 eurot.
Majandustegevust võlgnikul ei toimu. Maksejõuetus tekkis töötajatele alusetult lähetustasude
maksmisest tulenevate maksukohustuste täitmata jätmise tõttu. Makse arvestati valesti ning
2013.a tekkis maksevõlg. Raamatupidamist teostanud ettevõtte töötaja seletuse kohaselt teostati
võlgniku töötajatele 01.09.11. – 31.12.12. alusetult välislähetustasude maksmist, maksuamet
teostas revisjoni ning neid makseid käsitleti palgana. Seetõttu tekkis töötasudelt maksuvõlg,
mida ettevõte ei olnud võimeine enam maksma. Võlgniku omanik ja juhatuse liige oli perioodil
01.09.11. – 31.12.12. M.A.. Tema oli isik, kellel lahus kohustus korraldada võlgniku õiget
raamatupidamist.
Ajutise halduri hinnangul ei piisa võlgniku varast pankrotimenetluse jätkamiseks peale pankroti
väljakuulutamist. Huvitatud isikul tuleks tasuda kindel rahasumma.
Kohus avaldas Ametlikes Teadannetes 10.06.2016 üleskutse huvitatud isikul hiljemalt
3.03.2016 tasuda menetluse raugemise vältimiseks kohtu tagatiskontole 2000 eurot. Käesoleva
määruse koostamise kuupäeva seisuga ei ole vastavat makset tehtud.
KOHTU SEISUKOHT
Pankrotiseaduse (PankrS) § 29 lg 1 kohaselt lõpetab kohus määrusega menetluse pankrotti välja
kuulutamata raugemise tõttu olenemata võlgniku maksejõuetusest, kui võlgnikul ei jätku vara
pankrotimenetluse kulude katteks ning ei ole võimalik vara tagasi võita või tagasi nõuda,
sealhulgas puudub võimalus esitada nõue juhtorgani liikme vastu. PankrS § 29 lg 2 kohaselt
võib kohus lõpetada menetluse pankrotti välja kuulutamata raugemise tõttu olenemata võlgniku
maksejõuetusest ka siis, kui võlgniku vara koosneb peamiselt tagasivõitmise nõuetest ja
nõuetest kolmandate isikute vastu ning nende nõuete rahuldamine on vähetõenäoline. Kohus
                                                                                             2
avaldas teate võlgniku pankrotimenetluse raugemise vältimise võimaluste kohta, määruse
tegemise ajaks ei ole huvitatud isikud tasunud nõutud summat menetluse raugemise vältimiseks
PankrS § 29 lg 3 kohaselt.
Arvestades ajutise pankrotihalduri väljaselgitatud andmeid võlgniku vara ja kohustuste kohta,
on kohus seisukohal, et võlgnik on alaliselt maksejõuetu, kuid menetlus tuleb lõpetada pankrotti
välja kuulutamata raugemise tõttu, sest võlgniku varast ei jätku vahendeid menetluse
läbiviimiseks ning ka võlausaldajad ei ole tasunud kohtu tagatiste kontole menetluse
läbiviimiseks vajalikku rahasummat. Kohus nõustub ajutise pankrotihalduri seisukohaga, et
maksejõuetuse peamiseks põhjuseks on raske juhtimisviga PankrS § 22 lg 5 ja § 28 lg 2
tähenduses.
Vastavalt ÄS § 58 lg-le 1 p 1 ja PankrS § 29 lg-le 8 tuleb ajutisel pankrotihalduril likvideerida
OÜ Whitesky kahe kuu jooksul menetluse lõpetamise määruse jõustumisest arvates
likvideerimismenetluseta. Pärast OÜ Whitesky registrist kustutamist tuleb Margo Normann
vabastada ajutise pankrotihalduri kohustustest. Võlgniku dokumentide hoidjaks tuleb määrata
Priit Saar.
PankrS § 23 lg 1 kohaselt on ajutisel halduril õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike kulutuste
hüvitamist.
Ajutine pankrotihaldur palus välja mõista ajutise pankrotihalduri tasu 768 eurot (s.h käibemaks)
ja hüvitis tehtud kulutuste eest 32 eurot (käibemaks). Kulude suuruse osas vaidlust ei ole, kohus
märgib, et tasu suurus on kooskõlas tehtud töö mahuga ja keerukusega. Nimetatud summad
tuleb välja mõista võlgnikult olemasoleva vara arvelt, samuti võlgniku juhatuse liikmelt
solidaarselt. PanrkS § 150 lg 4 kohaselt tuleb antud juhul kulude jagamine otsustada asjaolude
kohaselt. Kohus leiab, et teatud vara olemasolul ning võlgniku juhatuse liikme tegevuse tõttu
tekkinud maksejõuetuse tingimustes on õiglane kulude jätmine nimetatud isikute kanda
solidaarselt.


/allkirjastatud digitaalselt/

Zakaria Nemistsveridze
Kohtunik




                                                                                               3
