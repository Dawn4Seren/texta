                       KOHTUMÄÄRUS
Kohus                               Harju Maakohus
Kohtunik                            Piret Rõuk
Kohtujurist                         Evelin Neltsas
Määruse avalikult teatavaks         02. mai 2016, Tallinn, Kentmanni kohtumaja
tegemise aeg ja koht
Tsiviilasja number                  2-15-114732
Tsiviilasi                          XXX hagi XXX vastu võlgnevuse väljamõistmiseks

Menetlustoiming                     kompromissi kinnitamine
Menetlusosalised ja nende           Hageja: XXX(isikukood XXX, elukoht XXX);
esindajad                           lepinguline esindaja Kersti XXX (e-post: XXX)
                                    Kostja: XXX(isikukood XXX, elukoht XXX),
                                    lepinguline esindaja Taira XXX (XXX@hot.ee)



Kohtuistungi toimumise aeg ja       25. aprill 2016, Tallinnas, Kentmanni kohtumajas
koht
Menetluskulude jaotus               Menetluskulud jaotatud vastavalt poolte kokkuleppele

Resolutsioon
1. Lõpetada menetlus XXX hagi XXX vastu võlgnevuse väljamõistmiseks ja kinnitada
   poolte kompromiss alljärgnevas:
   1.1 XXX tasub XXX kontole XXXXXXXXXXXXXX põhisumma 400 (nelisada) eurot.
       Pooled leppisid kokku, et XXX tasub põhisumma ja punktis 1.2. toodud
       menetluskulud (kokku 400+100+200=700) maksegraafiku alusel alates 2017 märtsist.
       XXX tasub XXX igakuiselt 50 eurot hiljemalt kuu 30-ndaks kuupäevaks.
   1.2 XXX tasub XXX pool tasutud riigilõivust 100 (ükssada) eurot ja õigusabikulud
       summas 200 (kakssada) eurot.
2. Tagastada riigilõiv 100 (ükssada) eurot XXX kontole XXXXXXXXXXXXXX
   selgitusega „1/2 riigilõivu tagastamine seoses kompromissiga tsiviilasjas 2-15-114732“.
Edasikaebamise kord ning tähtaeg
Tulenevalt poolte kokkuleppest ja tsiviilkohtumenetluse seadustiku (TsMS) § 661 lg-st 4 võib
määruse peale esitada määruskaebuse Tallinna Ringkonnakohtule Harju Maakohtu kaudu 3
(kolme) päeva jooksul alates määruse kättesaamisest.
Menetluse käik ja asjaolud
Harju Maakohtu menetluses on XXX hagi XXX vastu võlgnevuse väljamõistmiseks.
25.04.2016 toimunud kohtuistungil sõlmisid hageja ja kostja kompromissi.
Kohtumääruse põhjendused
Tsiviilkohtumenetluse seadustiku (TsMS) § 428 lg 1 p 4 kohaselt lõpetab kohus menetluse
otsust tegemata, kui pooled on sõlminud kompromissi ja kohus kinnitab selle. Kohus selgitab
pooltele, et tulenevalt TsMS § 430 lg-st 8, saab kompromissi tühistada ja selle tühisusele saab
tugineda tsiviilseadustiku üldosa seaduses nimetatud alustel ning kompromissist saab
taganeda või selle üles öelda võlaõigusseaduses nimetatud alustel. Kompromissi saab
tühistada või selle tühisusele tugineda ning kompromissist saab taganeda või kompromissi
üles öelda üksnes kompromissi kui täitedokumendi alusel toimuva täitemenetluse hagiga
lubamatuks tunnistamise menetluses. Kui kohus sellise hagi rahuldab, loetakse, et
kompromissil ei ole täielikult või osaliselt õiguslikke tagajärgi ja menetlus asjas, milles
kompromiss sõlmiti, jätkub. TsMS § 432 sätestab, et kui menetlus on lõpetatud, ei saa hageja
uuesti pöörduda kohtusse hagiga sama kostja vastu vaidluses samal alusel sama hagieseme
üle. Kui menetlus on lõpetatud hagist loobumise tõttu või kompromissiga, on lõpetamisel
samad materiaalõiguslikud ja protsessuaalsed tagajärjed nagu menetluse lõpetamisel
kohtuotsusega, kui seadusest ei tulene teisiti.
Kohus leiab, et taotlus kompromissi kinnitamiseks ja menetluse lõpetamiseks on seaduslik, ei
ole vastuolus heade kommete või seadusega, ei riku olulist avalikku huvi ja seda on võimalik
täita ning see kuulub rahuldamisele TsMS § 428 lg 1 p 4 ja § 430 alusel. Menetluskulud on
kooskõlas TsMS § 168 lg-ga 3 jaotatud vastavalt poolte kokkuleppele. Tulenevalt eeltoodust
leiab kohus, et kompromiss kuulub kinnitamisele ja menetlus XXX hagis XXX vastu
võlgnevuse väljamõistmiseks lõpetamisele.
Hageja on tasunud maksekäsu kiirmenetluses riigilõivu 45 eurot ja hagiavalduse esitamisel
14.09.2015 täiendavalt 155 eurot, kokku 200 eurot. Juhindudes TsMS § 150 lg 2 p 1 tuleb
hagejale tagastada pool tasutud riigilõivust seoses kompromissi sõlmimisega poolte poolt.
Hageja taotlusel kuulub riigilõiv 200 / 2 = 100 eurot tagastamisele hageja kontole.
TsMS § 661 lg 4 kohaselt võib poolte kokkuleppel määruskaebuse esitamise tähtaega
hagimenetluses lühendada või määruskaebuse esitamise õiguse välistada. Pooled on
lühendanud määruskaebuse esitamise tähtaega viieteistkümnelt päevalt kolmele päevale.

Kohtunik /allkirjastatud digitaalselt/




                                                                                             2
