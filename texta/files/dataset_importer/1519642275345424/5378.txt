                                                                           Väärteoasi nr 4-16-7057




                              KOHTUMÄÄRUS
Kohus                             Tartu Maakohus
Määruse tegemise aeg ja koht      10. oktoobril 2016.a Tartu kohtumaja, Kalevi 1.
Väärteoasja number                4-16-7057 (2315,13,003997)

Täiteasja number                  023/2013/1266
Täitmiskohtunik                   Ene Muts
Kohtuistungi sekretär             Kädi Leola

Tõlk                              Natalia Tselikova
Väärteoasi                        Lõuna prefektuuri avaldus Aleksandr Baghirovile määratud
                                  rahatrahvi asendamiseks arestiga KarS § 72 alusel
Menetlusalune isik                Aleksandr Baghirov
                                  isikukood: 38409220036, elukoht: XXXX asukoht: Tartu
                                  Vangla,
                                  kannatab karistust Harju Maakohtu 26.11.2015. a määrusega
                                  täitmisele pööratud Harju Maakohtu 04.02.2014. a otsuse järgi


Kohtuvälise menetleja otsus       Põhja prefektuuri korrakaitsebüroo liiklusjärelevalvetalituse
                                  menetlusteenistuse 04.06.2013 otsusega LS § 239 lg 1 p 1 järgi
                                  määratud rahatrahvid 30 trahviühikut, s.o 120 eurot.
Kohtutäitur                       Priit Petter

RESOLUTSIOON

KarS § 72 lg 1 ja 2 alusel asendada väärteoasjas nr 2315,13,003997 Põhja prefektuuri
korrakaitsebüroo liiklusjärelevalvetalituse menetlusteenistuse 04.06.2013. a otsusega Aleksandr
Baghirovile (isikukood: 38409220036) määratud rahatrahv tasumata 120 euro, s.o 30 trahviühiku
ulatuses arestiga 3 (kolm) päeva.




                                                                                                   1
Arest täita viivitamatult pärast Harju Maakohtu 26.11.2015. a määrusega täitmisele pööratud Harju
Maakohtu 04.02.2014. a otsusega mõistetud karistuse kandmiselt vabanemist.

Karistusaja algust arvestada alates Aleksandr Baghirovi arestimajja karistuse kandmisele
saabumisest.

Määruse koopia saata Aleksandr Baghirovile, Tartu Vanglale, Lõuna prefektuurile ja kohtutäiturile
Priit Petterile.


Edasikaebamise kord

Määruse peale võib esitada Tartu Maakohtule määruskaebuse kohtumenetluse pool 15 päeva jooksul
arvates kohtumääruse kättesaamisele järgnevast päevast.


Põhjendused.

Põhja prefektuuri korrakaitsebüroo liiklusjärelevalvetalituse menetlusteenistuse 04.06.2013 otsusega
määrati Aleksandr Baghirovile LS § 239 lg 1 p 1 järgi karistuseks rahatrahv 30 trahviühikut, s.o 120
eurot. Otsus jõustus 29.06.2013. a.
Võlgniku suhtes alustati täitemenetlus 02.08.2013. a.

04.06.2013. a väärteoasjas nr 2315,13,003997 tehtud otsuse alusel ei ole kohtutäituril olnud võimalik
trahvi täies ulatuses sisse nõuda võlgnikul vara ja piisavate sissetulekute puudumise tõttu. Rahatrahv
on tasumata täies ulatuses. Kohtutäitur teavitas kohtuvälist menetlejat 29.03.2016. a rahatrahvi, s.o 120
euro täitmise võimatusest.
Sissenõudja tegi 28.09.2016. a taotluse 120 euro asendamiseks arestiga KarS § 72 alusel.

Karistusseadustiku (KarS) § 72 lg 1 järgi kui süüdlane ei tasu talle määratud või mõistetud rahatrahvi,
asendab kohus selle tasumata osas arestiga või süüdlase nõusolekul üldkasuliku tööga KarS-s 69
sätestatud korras. KarS § 72 lg 2 järgi rahatrahvi kümnele trahviühikule vastab üks päev aresti. KarS
§ 69 lg 1 järgi ühele päevale arestile või vangistusele vastab üks tund üldkasulikku tööd, mida ei
mõisteta vähem kui viis tundi.

Väärteomenetluse seadustiku (VTMS) § 211 lg 1 järgi maakohus teeb sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt KarS §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi maksmise
tähtaega ei järgita, rahatrahvi täitmise tähtaega ei ole pikendatud ja süüdlasel ei ole vara, millele
sissenõuet pöörata.

Täitemenetluse seadustiku (TMS) § 201 lg 1 järgi kui rahatrahvi tervikuna määratud tähtpäevaks ei
tasuta või kui osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt ühe aasta
möödumisel rahatrahvi kohtutäituri menetlusse võtmisest, kuid mitte hiljem kui kolme aasta
möödumisel väärteootsuse jõustumisest, sissenõudjale täitmise võimatusest. Kui puuduvad karistuse




                                                                                                        2
asendamist välistavad asjaolud, saadab sissenõudja avalduse rahatrahvi asendamiseks arestiga vastavalt
karistusseadustiku §-s 72 sätestatule kohtuotsuse täitmisele pööranud maakohtule. Sissenõudja teatab
avalduse esitamisest võlgnikule ja kohtutäiturile.

Kohus, ära kuulanud Aleksandr Baghirovi leiab, et sissenõudja taotlus on põhjendatud ja esitatud
seaduslikul alusel. Aleksandr Baghirovi on jätnud talle Põhja prefektuuri 04.06.2013. a otsusega
määratud rahatrahvi tasumata täies ulatuses. Rahatrahvi täitmise tähtaeg saabus 28.06.2013. a.
Rahatrahv 120 eurot vastab 30 trahviühikule. Kohus asendab KarS § 72 alusel Aleksandr Baghirovile
väärteoasjas nr 2315,13,003997 Põhja prefektuuri 04.06.2013. a otsusega määratud rahatrahvi arestiga.
Rahatrahvi 30 trahviühiku ulatuses asendamisel arestiga vastab see KarS § 72 lg 2 alusel 3 päevale
arestile.
Kohtuvälise menetleja otsus on täitmisele pööratud KarS § 82 lg 1 p 3 sätestatud tähtaja jooksul. KarS
§ 82 lg 4 järgi täitmisele pööratud rahatrahvi sissenõue aegub, kui rahatrahvi ei ole sisse nõutud nelja
aasta jooksul väärteoasjas tehtud otsuse jõustumisest. Täitmise aegumine peatub võlgniku vangistuses
viibimise või aresti kandmise ajaks.

Harju Maakohtu 26.11.2015. a määrusega pöörati täitmisele Harju Maakohtu 04.02.2014. a otsusega
Aleksandr Baghirovile mõistetud kandmata karistus 1 aasta 4 kuud ja 24 päeva vangistust. Aleksandr
Baghirovi sõnade kohaselt kannab ta karistust alates 18.02.2016. a. Seega alates 18.02.2016. a peatus
KarS § 82 lg 4 järgi kohtuvälise menetleja otsuse aegumistähtaeg. Otsuse täitmise aegumistähtaja
peatumisega ei aegu otsuse täitmisne Aleksandr Baghirovi karistuse kandmise ajal. Kohtuvälise
meneteleja otsusega määratud rahatrahvi asendamine arestiga tuleb täide viia vahetult pärast Aleksandr
Baghirovi vabanemist temale Harju Maakohtu 04.02.2014. a otsusega mõistetud karistuse kandmiselt.

Üldkasuliku tööga karistuse asendamine ei ole Aleksandr Baghirovi puhul võimalik tema isikust
olenevatel põhjustel. Aleksandr Baghirov ei ole rahatrahvist midagi tasunud, kuigi talle oli teada
arveldusarve number, kuhu trahvi tasuda. Ta ei ole seda teinud ka osadena, kuigi väidab, et osadena
maksmine oli võimalik, kuid tema vastavat taotlust ei rahuldatud ja seetõttu jäi trahv maksmata. Kohus
teeb järelduse, et Aleksandr Baghirovil puudus tahe täita temale sobival viisil kohtuvälise menetleja,
Põhja prefektuuri 04.06.2013. a otsust. Ka kriminaalasjas tehtud Harju Maakohtu 04.02.2014. a otsuse
täitmisel ei ole Aleksandr Baghirov järginud temale määratud nõudeid. Viru Maakohtu Rakvere
kohtumaja 11.02.2015. a määrusega vabastati Aleksandr Baghirov temale Harju Maakohtu 04.02.2014
otsusega mõistetud vangistusest tingimisi enne tähtaega katseajaga kuni 19.07.2016. a. Aleksandr
Baghirov ei täitnud KarS § 75 lg 1 sätetstaud kontrollnõudeid ning lahkus korduvalt Eestist
kriminaalhooldusametniku eelneva loata. Interpoli teatel viibis Aleksandr Baghirov äraolekul Soomes
Vantaa vanglas vahi all. Eeltoodud asjaoludel puudub täitmiskohtunikul veendumus, et
asenduskaristusena üldkasuliku töö kohaldamisel saab kohtuvälise menetleja otsus täidetud. Kuna
asenduskaristuse kohaldamine toimub KarS § 82 lg 4 ettenähtud aegumistähtaja viimase aasta teisel
poolel, siis üldkasuliku tööga asendamise korral üldkasuliku töö ebaõnnestumisel ei ole enam aega
otsuse täitmiseks muul viisil.




Ene Muts
täitmiskohtunik
/allkirjastatud digitaalselt/




                                                                                                      3
