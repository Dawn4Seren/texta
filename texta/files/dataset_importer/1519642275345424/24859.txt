                                                                           Kriminaalasi nr 1-13-766




                           KOHTUMÄÄRUS

 Kohus                               Tartu Maakohus

 Määruse tegemise aeg ja koht        29. jaanuar 2016. a Jõgeva kohtumaja

 Kriminaalasja number                1-13-766

 Kohtukoosseis                       Kohtunik Raina Pärn

 Kriminaalasi                        Süüdimõistetu Oleg Ivanovi tingimisi enne tähtaja lõppemist
                                     vangistusest    vabastamise   otsustamine     elektroonilise
                                     järelevalve kohaldamisega
 Süüdimõistetu                       OLEG IVANOV
                                     Isikukood: 36901270031; viibimiskoht: Tartu Vangla.

RESOLUTSIOON

Jätta Tartu Vangla edastatud materjalid Oleg Ivanovi karistuse kandmiselt tingimisi
ennetähtaegse vabastamise otsustamiseks läbi vaatamata.


Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema õigusi või seaduslikke huve, õigus esitada Tartu
Ringkonnakohtule Tartu Maakohtu Jõgeva kohtumaja kaudu kirjalik määruskaebus 15 päeva
jooksul, alates päevast, mil isik sai vaidlustatavast kohtumäärusest teada või pidi teda saama.


ASJAOLUD JA MENETLUSE KÄIK
Harju Maakohtu 20.02.2013. a otsusega on Oleg Ivanov süüdi tunnistatud KarS § 184 lg 2 p 2 järgi
ja karistuseks mõistetud 3 aastat vangistust. KarS § 74 lg 1, 2, 3 alusel määrati, et mõistetud
karistusest kuulub kohesele ärakandmisele 1 aasta vangistust. Ülejäänud karistuse osa ei pöörata
täitmisele, kui Oleg Ivanov ei pane 2-aastase katseeaja jooksul toime uut kuritegu ja täidab talle
KarS §-s 75 sätestatud kontrollnõudeid. KarS § 75 lg 2 p 2 alusel määrati Oleg Ivanovile
käitumiskontrolli ajaks kohustus mitte tarvitada alkoholi ja narkootilisi ning psühhotroopseid
aineid. KarS § 68 lg 1 alusel arvati karistusaja hulka tema eelvangistuses viibitud aeg ning karistuse
kandmise alguseks loeti 19.02.2013. a.
Harju Maakohtu 04.02.2015. a määrusega pöörati Oleg Ivanovile Harju Maakohtu 20.03.2013. a
otsusega mõistetud ja osaliselt ärakandmata karistus, s.o 2 aastat vangistust täitmisele. Oleg
Ivanovi karistusaja alguseks loeti 22.01.2015. a.
Kinnipeetava karistusaeg algas 22.01.2015. a ja lõppeb 22.01.2017. a.
Tartu Vangla edastas 19.01.2016. a Tartu Maakohtule materjalid tingimisi ennetähtaegse
vabastamise otsustamiseks karistuse kandmiselt.


KOHTU SEISUKOHT
Kohus leiab, et Tartu Vangla edastatud materjalid Oleg Ivanovi tingimisi ennetähtaegse
vabastamise otsustamiseks karistuse kandmiselt tuleb jätta läbi vaatamata ja tagastada Tartu
Vanglale.
Oleg Ivanovile mõisteti Harju Maakohtu 20.02.2013. a otsusega karistuseks vangistus, mis
osaliselt jäeti täitmisele pööramata. Harju Maakohtu 04.02.2015. a määrusega pöörati karistus
täitmisele (2 aastat vangistust) ja karistusaja alguseks loeti 22.01.2015. a. Võttes arvesse
karistusaja pikkust ja algusaega ning asjaolu, et Oleg Ivanov kannab käesoleval ajal karistust
tahtliku esimese astme kuriteo toimepanemise eest, on Oleg Ivanovil võimalik käesoleval ajal
taotleda tingimisi ennetähtaegset vabastamist elektroonilise järelevalve kohaldamisega (KarS § 76
lg 2 p 1 alusel). Oleg Ivanovil sai kantuks pool mõistetud karistusajast 22.01.2016. a. Kohtul on
võimalik läbi vaadata materjalid Oleg Ivanovi tingimisi ennetähtaegse vabastamise otsustamiseks
KarS § 76 lg 2 p 2 alusel mais 2016. a.
Kohus on seisukohal, et vaatamata KarS § 76 lg 2 p-s 1 sätestatud aja saabumise faktile ei ole
käesoleval ajal täidetud eeldused, et kohus saaks hinnata sisuliselt Oleg Ivanovi tingimisi enne
tähtaega vangistusest vabastamist elektroonilise järelevalve kohaldamisega.
KarS § 76 lg 2 p 1 kohaselt võib kohus tahtlikus esimese astme kuriteos süüdlase katseajaga
tingimisi enne tähtaega vangistusest vabastada, kui ta on tegelikult ära kandnud vähemalt poole
mõistetud karistusajast, kuid mitte vähem kui neli kuud, ning nõustunud KarS § 75 lg 2 p-s 9
sätestatud elektroonilise valve kohaldamisega.
Kohtule esitatud materjalidest nähtuvalt ei ole Oleg Ivanov andnud KarS § 76 lg 2 p-s 1 sätestatud
nõusolekut elektroonilise järelevalve kohaldamiseks. Sellest tulenevalt leiab kohus, et käesoleval
ajal puuduvad formaalsed eeldused Oleg Ivanovi tingimisi ennetähtaegse vabastamise
otsustamiseks karistuse kandmiselt. Seega tuleb Tartu Vangla edastatud materjalid Oleg Ivanovi
vangistusest tingimisi ennetähtaegse vabastamise otsustamiseks jätta läbi vaatamata.

/allkirjastatud digitaalselt/

Raina Pärn
Kohtunik




                                                2
