                                                                              1-12-838




                             KOHTUMÄÄRUS
Kohus                             Viru Maakohus

Määruse tegemise aeg ja koht      17. juuni 2016, Narva kohtumaja

Kriminaalasja number              1-12-838 (12230101254)

Kohtunik                          Galina Jasnjuk

Kohtuistungi sekretär             Ilona Berezina

Tõlk                              Irina Ogurova

Avalduse esitaja                  Riigi Tugiteenuste Keskus
                                  asukoht Sõbra 56, 51013 Tartu
Kohtutäitur                       Tallinna kohtutäitur Toomas Saarma
                                  büroo asukoht Kotzebue 9, 10412 Tallinn.
Võlgnik                           Vitali Andrejev
                                  isikukood 37307083717, elukoht xxx, töökoht xxx
Avaldus                           Rahalise karistuse asendamiseks         täitemenetluse
                                  seadustiku § 206 lg 2 alusel
Täiteasi                          194/2013/101

Istungil osalenud isikud          Võlgnik                         Vitali Andrejev

Kohtuistungi toimumise aeg        17.06.2016

RESOLUTSIOON

Rahuldada Riigi Tugiteenuste Keskuse avaldus Vitali Andrejevile asenduskaristuse
kohaldamiseks.

Asendada Vitali Andrejevile Harju Maakohtu Liivalaia kohtumaja 27.01.2012
kohtuotsuse nr 1-12-838 järgi mõistetud ja tasumata jäänud rahalise karistuse jääk
summas 1115 (üks tuhat ükssada viisteist) eurot 35 senti ehk 44 päevamäära ulatuses,
14 (neljateistkümne) tunni üldkasuliku tööga.

Määrata KarS § 69 lg 3 alusel üldkasuliku töö tegemise tähtajaks 7 (seitse) kuud alates
kohtumääruse jõustumisest.

Kohustada KarS § 69 lg 4 alusel Vitali Andrejevit üldkasuliku töö tegemisel järgima
kontrollnõudeid ning täitma talle pandud kohustusi vastavalt käesoleva seadustiku §-s
75 sätestatule:
    1) elama aadressil xxx;
   2) ilmuma        kriminaalhooldaja         määratud        ajavahemike     järel
      kriminaalhooldusosakonda registreerimisele;
   3) alluma kriminaalhooldaja kontrollile oma elukohas ning esitama talle andmeid
      oma kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt
      lahkumiseks ja väljaspool Eesti territooriumi viibimiseks.


KarS § 69 lg 6 alusel kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada
või kohus määrata süüdlasele täiendavaid kohustusi vastavalt käesoleva seadustiku § 75
lõikes 2 sätestatule, pikendada töö tegemise tähtaega, arvestades käesoleva paragrahvi lõikes
3 sätestatud üldkasuliku töö üldist tähtaega, või pöörata süüdlasele mõistetud aresti või
vangistuse täitmisele. Aresti või vangistuse täitmisele pööramisel arvestatakse karistusest
kantuks süüdlase tehtud üldkasulik töö, mille üks tund võrdub ühe päeva aresti või
vangistusega.


Antud määrus edastada teadmiseks Riigi Tugiteenuste Keskusele ning kohtutäiturile,
täitmiseks Vitali Andrejevile ning Viru Vangla kriminaalhooldaosakonna Narva talitusele.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Maakohus tuvastas

Harju Maakohtu Liivalaia kohtumaja 27.01.2012 kohtuotsusega kriminaalasjas nr 1-12-838
tunnistati Vitali Andrejev süüdi KarS § 424 järgi ja mõisteti karistuseks rahaline karistus 71
päevamäära ulatuses, so summas 1760 (üks tuhat seitsesada kuuskümmend) eurot. KarS § 66
lg 1 alusel määrati rahalise karistuse tasumine ositi. Kohustati Vitali Andrejevit tasuma
mõistetud rahaline karistus osade kaupa 10 kuu jooksul, so igakuiselt 176,08 eurot.
Kohtuotsus jõustus 28.01.2012.

Riigi Tugiteenuste Keskus esitas kohtule avalduse Vitali Andrejevile asenduskaristuse
määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada täitemenetluse seadustiku § 206 lg 2 sätete alusel avalduses toodud rahalise
karistuse asendamine vangistusega. Kohtutäitur on kontrollinud võlgniku vara olemasolu ning
talle teadaolevatel andmetel puudub võlgnikul vara või ei ole selle väärtus küllaldane katmaks
vara realiseerimisega tekkivaid kulusid. Võlgnikul on 1115,35 € ulatuses tasumata
riiginõudeid. Asjas pole toimunud ühtegi laekumist. Tasumata on ka sama kriminaalasja
raames riigi kasuks väljamõistetud muud rahalised nõuded ning kohtunõuded kahes teises
kriminaalasjas. Täituri sõnul on tegemist varatu isikuga. Kui isik jääb kohtumenetluses
kättesaamatuks, siis taotleb avalduse esitaja isiku tagaotsitavaks kuulutamist tulenevalt KrMS
§ 140 lg 1.

                                                                                                  2
Tallinna kohtutäitur Toomas Saarma esitas Riigi Tugiteenuste Keskusele teate sundtäitmise
võimatusest. Kohtutäitur teatas, et seisuga 29.01.2016 on nõude jääk 1115,35 eurot.

Menetlusosaliste seisukohad kohtuistungil

17.06.2016 kohtuistungil võlgnik Vitali Andrejev avaldas, et ta on nõus rahalise karistuse
asendamisega üldkasuliku tööga. Ta on valmis töötama, probleeme ei teki.

Maakohtu seisukoht

Kohus, vaadanud läbi esitatud avalduse, kuulanud ära Vitali Andrejevi arvamuse, leiab, et
Riigi Tugiteenuste Keskuse avaldus asenduskaristuse määramiseks on põhjendatud ning
kuulub rahuldamisele.

Kriminaalmenetluse seadustiku (edaspidi KrMS) § 417 lg 3 alusel kui süüdimõistetu ei ole
tasunud rahalist või varalist karistust määratud tähtpäevaks või osastatud rahalise karistuse
tähtaegu ei ole järgitud ja rahalise või varalise karistuse tasumise tähtaega ei ole käesoleva
seadustiku §-s 424 sätestatud korras pikendatud ega ajatatud ning süüdimõistetul ei ole vara,
millele sissenõuet pöörata, teatab kohtutäitur hiljemalt kolme aasta möödumisel rahalise või
varalise karistuse kohtutäituri menetlusse võtmisest, kuid hiljemalt seitsme aasta möödumisel
kohtuotsuse jõustumisest maakohtule täitmise võimatusest. Kui puuduvad karistuse
asendamist välistavad asjaolud, otsustab täitmiskohtunik rahalise või varalise karistuse
asendamise karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

Karistusseadustiku (edaspidi KarS) § 70 lg 1 kohaselt kui süüdlane ei tasu talle mõistetud
rahalise karistuse summat, asendab kohus rahalise karistuse vangistusega või süüdlase
nõusolekul üldkasuliku tööga käesoleva seadustiku §-s 69 sätestatud korras või käesoleva
seadustiku §-s 692 sätestatud narkomaanide sõltuvusraviga. KarS § 70 lg 2 kohaselt rahalise
karistuse kolmele päevamäärale vastab üks päev vangistust. KarS § 69 lg 1 alusel ühele
päevale arestile või vangistusele vastab üks tund üldkasulikku tööd, mida ei mõisteta vähem
kui viis tundi.

Harju Maakohtu Liivalaia kohtumaja 27.01.2012 kohtuotsusega kriminaalasjas nr 1-12-838
tunnistati Vitali Andrejev süüdi KarS § 424 järgi ja karistati rahalise karistusega 71
päevamäära ulatuses, so summas 1760 eurot. Vitali Andrejev tasus rahalise karistuse osaliselt
summas 644,65 eurot, rahalise karistuse jääk on 115,35 eurot. V. Andrejevil ei ole vara,
millele võib sissenõuet pöörata. Ta on nõus täitma üldkasulikku tööd.

Seega tuleb asenduskaristuse avaldus rahuldada ning asendada Vitali Andrejevile Harju
Maakohtu Liivalaia kohtumaja 27.01.2012 kohtuotsuse nr 1-12-838 järgi rahalise karistuse
jääk summas 1115,35 eurot ehk 44 päevamäära ulatuses, 14 (neljateistkümne) tunni
üldkasuliku tööga.

Määrus on tehtud eeltoodu alusel ja juhindudes KrMS §-st 417 lg 3, 432 lg 3.

/allkirjastatud digitaalselt/
Galina Jasnjuk
Kohtunik




                                                                                             3
