                           KOHTUOTSUS
                               EESTI VABARIIGI NIMEL
                                    TAGASELJA



Kohus                           Pärnu Maakohus

Kohtunik                        Anne Randjärv

Otsuse teatavakstegemise        28. juuni 2016 Rapla Kohtumaja kantselei kaudu
aeg ja koht

Tsiviilasja number              2-15-125403
Hagi ese                        Rahalise kohustuse täitmise nõue
Hagi hind                       472,69 eurot
Menetlusosalised                Hageja: AS Starman 10069659 asukoht: Tallinn, Akadeemia tee
                                28
                                Esindaja: Kadri Timuska OÜ Julianuse Õigusbüroo 11930038
                                e-post: jurist@julianus.ee
                                Kostja: Aleksander Stronfel xxxxxxxxxxx reg. elukoht: xxxxxx
                                xxxxx xx xx-x, tegelik asukoht teadmata


Istungi toimumise aeg           Kirjalikus menetluses

RESOLUTSIOON
Hagi rahuldada.

Välja mõista Aleksander Stronfelilt (xxxxxxxxxxx) AS            Starman (10069659) kasuks 419
(nelisada üheksateist) eurot ja 92 senti.

Aleksander Strionfe on kohustatud tasuma viivist põhinõudelt (289,13 eurot) alates 02.02.2016 kuni
põhinõude täitmiseni 0,05% tasumata summalt päevas.

Vastavalt TsMS § 468 lg 1 p 2 tuleb käesolev kohtuotsus tunnistada viivitamata täidetavaks.


Menetluskulude jaotus Menetluskulud kannab Aleksander Stronfel, kellelt tuleb välja mõista
                                              2

AS Starman kasuks 291 (kakssada üheksakümmend üks) eurot ja 73 senti. Aleksander Stronfel
on kohustatud tasuma viivist menetluskuludelt VÕS § 113 lg 1 teises lauses ettenähtud määras
alates kohtuotsuse jõustumisest kuni menetluskulude täieliku tasumiseni.


Edasikaebamise kord Aleksander Stronfelil on õigus 30 päeva jooksul otsusest või selle
täitmiseks alustatud täitemenetlusest teada saamisest esitada kaja, s.o menetluse taastamise avaldus
Pärnu Maakohtu Rapla kohtumajja.


Kohtu seisukoht
Hagi kohaselt sõlmisid pooled 10.11.2012 liitumislepingu nr L-670614. Kostja oma lepingulisi
kohustusi nõuetekohaselt ei täitnud, jäädes hagejale võlgu 289,13 eurot. Lepingu üldtingimuste p
10.1 oli kokku lepitud viivise määras 0,05% tasumata summalt päevas. Hageja on arvestanud
kostjale viivist iga arve sissenõutavaks muutumisest summas 130,79 eurot.

Hageja taotleb kostjalt põhivõla 289,13 eurot, sissenõutavaks muutunud viivise 130,79 eurot ja
alates hagi esitamisest kujunenud viivise väljamõistmist, toetudes VÕS §-dele 76 lg.1, 82 lg.1, 100,
101 lg.1 p.6, 113 lg.1.

Kostjat kohustati kohtule kirjalikult vastama 05.05.2016 Ametlikes Teadaannetes ilmunud
kuulutusega. TsMS § 317 lg 5 järgi tuleb hagimaterjalid lugeda kostjale kättetoimetatuks. Kostja
kohtule tähtaegselt vastanud ei ole. Hageja on taotlenud tagaseljaotsuse tegemist TsMS § 407 lg 1
järgi, kui kostja kohtule ei vasta.

Kohus leiab, et hagi on põhjendatud, tõendatud ning antud asjas on otstarbekas teha
tagaseljaotsus TsMS § 407 lg 1 alusel.

TsMS § 468 lg 1 p 2 järgi tuleb käesolev kohtuotsus tunnistada viivitamata täidetavaks ning TsMS
§ 174 lg 1 ja 2 järgi määrata otsuses kindlaks menetluskulude jaotus ja hüvitamisele kuuluvate
menetluskulude rahaline suurus. Hageja menetluskulud koosnevad tasutud riigilõivust 100 eurot ja
õigusabikuludest 191,73 eurot. TsMS § 162 lg 1 järgi tasub hagimenetluse kulud pool, kelle kahjuks
otsus tehti, seega kannab menetluskulud kostja.



(allkirjastatud digitaalselt)

Anne Randjärv
kohtunik
