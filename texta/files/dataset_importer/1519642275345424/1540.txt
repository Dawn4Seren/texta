                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     01.detsember 2016.a, Valga kohtumaja,
Tsiviilasja number              2-16-117546
Tsiviilasi                      Nord Collect OÜ hagi Igors Rjabinins vastu võlgnevuse
                                nõudes
Tsiviilasja hind                604 eurot
Menetlusosalised ja nende       Hageja: Nord Collect OÜ (registrikood 11897588; asukoht:
esindajad                       Tartu mnt 24 – 20, Tallinn 10115)
                                Hageja volitatud esindaja: K. V. (Tallinna Õigusbüroo OÜ, Tartu
                                mnt 24 – 20, 10115 Tallinn; e-post: x)
                                Kostja: Igors Rjabinins (isikukood xxxxxxxxxxx; elu- või
                                viibimiskoht: teadmata)

RESOLUTSIOON
1. Rahuldada tagaseljaotsusega Nord Collect OÜ hagi Igors Rjabinins vastu võlgnevuse
   nõudes.
2. Välja mõista Igors Rjabinins’ilt Nord Collect OÜ kasuks:
   2.1. tagastamata põhivõlgnevus 300 (kolmsada) eurot;
   2.2. tasumata intress 72 (seitsekümmend kaks) eurot;
   2.3. sissenõutavaks muutunud viivis 189 (ükssada kaheksakümmend üheksa) eurot;
   2.4. võla sissenõudmise kulud 19 (üheksateist) eurot.
3. Välja mõista Igors Rjabinins’ilt Nord Collect OÜ kasuks viivis põhinõudelt (300 eurot)
   alates 11.10.2016.a. kuni põhivõlgnevuse täieliku tasumiseni VÕS § 113 lg 1 II lauses
   ettenähtud määras, kuid koos sissenõutavaks muutunud viivisega kokku mitte suuremas
   summas kui põhinõue.
4. Toimetada otsus kätte kostjale Ametlikud Teadaanded kaudu. Avaldada väljavõte ja
   kohtuotsuse resolutsioon väljaandes Ametlikud Teadaanded. Dokument loetakse
   avalikult kättetoimetatuks 15 päeva möödumisel väljavõtte väljaandes Ametlikud
   Teadaanded ilmumise päevast. (TsMS § 317 lg 1 p 1, lg 3, lg 4 p 3, lg 5).
5. Tunnistada otsus tagatiseta viivitamata täidetavaks.


                                              1
6. Toimetada tagaseljaotsus hageja esindajale.

Menetluskulude jaotus ja kindlaksmääramine
7. Jätta menetluskulud Igors Rjabinins kanda.
8. Määrata Nord Collect OÜ             menetluskulude     rahaliseks   suuruseks    185   (ükssada
   kaheksakümmend viis) eurot.
9. Välja mõista Igors Rjabinins’ilt Nord Collect OÜ kasuks menetluskuluna 185 (ükssada
   kaheksakümmend viis) eurot ning viivis tasumata menetluskuludelt VÕS § 113 lg 1 sätestatud
   määras alates käesoleva otsuse jõustumisest kuni menetluskulude täieliku tasumiseni.
Apellatsioonkaebuse esitamine
10. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
    jooksul alates otsuse apellandile kättetoimetamisest, kuid mitte hiljem kui viie kuu
    möödumisel       otsuse   avalikult    teatavakstegemisest.   Ringkonnakohus       menetleb
    apellatsioonkaebust üksnes juhul, kui maakohtu otsuses on antud luba edasikaebamiseks või
    kui maakohtu otsuse tegemisel on selgelt ebaõigesti kohaldatud materiaalõiguse normi või on
    selgelt rikutud menetlusõiguse normi või on selgelt ebaõigesti hinnatud tõendeid ja see võis
    oluliselt mõjutada lahendit. Käesoleval juhul kohus edasikaebamiseks luba ei anna.
11. Apellatsioonkaebuse esitamise soovi korral tuleb hagejal kümne päeva jooksul otsuse
    kuulutamisest arvates teatada kohtule soovist esitada otsuse peale apellatsioonkaebus, et
    kohus otsust puuduoleva osaga täiendaks. Otsuse täiendamise korral hakkab
    apellatsioonkaebuse esitamise tähtaeg uuesti kulgema täiendava otsuse kättetoimetamisest
    arvates. Kui hageja kümne päeva jooksul kirjeldava ja põhjendava osata tehtud otsuse
    kuulutamisest arvates ei teata apellatsioonkaebuse esitamise soovist, loetakse, et ta on
    apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
12. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
    oli tagaseljaotsuse tegemise aluseks, oli tingitud mõjuvast põhjusest. Kaja võib esitada
    sõltumata mõjuva põhjuse olemasolust, kui hagile vastamata jätmise puhul oli hagi kostjale
    või tema esindajale kätte toimetatud muul viisil kui isiklikult allkirja vastu üleandmisega või
    elektrooniliselt või tagaseljaotsust ei võinud seaduse kohaselt teha. Kaja võib esitada
    tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
    kätte avalikult, võib kaja esitada 30 päeva jooksul alates päevast, kui kostja tagaseljaotsusest
    või selle täitmiseks algatatud täitemenetlusest teada sai. Kajalt tasutakse kautsjon.
    Kautsjonina tasutakse summa, mis vastab riigilõivule poolelt hagihinnalt, kuid mitte vähem
    kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
    lõpuleviimiseks vajalik koos dokumentide ja nende lisade ärakirjadega vastavalt
    menetlusosaliste arvule (TsMS § 142 lg 2, § 415).



KIRJELDAV JA PÕHJENDAV OSA

                                               2
13. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.
14. Ziip OÜ ja Igors Rjabinins sõlmisid interneti vahendusel 26.08.2013.a lepingu nr xxxxx.
    Lepingu sõlmimisel võimaldas esialgne võlausaldaja kostjale võtta kiirlaenu 26.08.2013.a
    esitas kostja laenutaotluse 300 euro saamiseks 90-ks päevaks intressiga 72 eurot laenu
    perioodiks. Kostja on peale laenutaotluse esitamist 26.08.2013.a käinud enda isikut
    tuvastamas. Peale laenutaotluse esitamist on Kostjale saadetud e-posti teel täiendavalt
    laenutingimused, et Kostja tutvuks veelkord laenutingimustega. Peale Kostja poolt täiendavalt
    laenutingimustega tutvumise kinnitamist Ziip OÜ rahuldas Kostja poolt esitatud taotluse ja
    Ziip OÜ kandis 26.08.2013.a Kostja poolt märgitud pangakontole laenu summas 300,00
    eurot. Peale Kostjale laenu ülekandmist saadeti esialgse võlausaldaja poolt Kostjale arve, et
    Kostjat veelkord teavitada laenutagasimakse tähtajast. Kostja kohustus laenusumma 300,00
    eurot ja intressi 72,00 eurot tasuma hiljemalt 24.11.2013.a. Kostja ei ole laenulepingust
    tulenevat kohustust nõuetekohaselt täitnud.
15. Võlausaldaja on saatnud Kostjale teatisi kirja teel, e-maili ja smsi teel. Samuti on Hageja poolt
   korduvalt saadetud Kostjale nii e-maili, kui ka kirja teel teatisi ja otsitud Kostjaga kontakti, et
   kohtuväliselt lahendada võlgnevuse tasumine. Tulenevalt eeltoodust Hageja leiab, et 19 eurot
   on mõistlikud võla sissenõudmiskulud ja need kuuluvad Kostja poolt tasumisele. Seega Kostja
   võlgnevuseks võla sissenõudmiseks tehtud kulutuste eest on 19 eurot.

16. Esialgne võlausaldaja loovutas nõude Nord Collect OÜ-le koos kõikide seadusest ja lepingust
    nr xxxxx p 9 ja nõude loovutamise lepingust nr xxxxxx tulenevate õigustega.
17. Hageja esitas 08.08.2016.a Pärnu Maakohtu maksekäsuosakonna menetlusse maksekäsu
    kiirmenetluse avalduse, mille Pärnu Maakohtu maksekäsuosakond lõpetas 19.09.2016.a
    määrusega maksekäsu kiirmenetluse, kuna makseettepanekut ei õnnestunud Kostjale
    mõistliku aja jooksul kätte toimetada, ning andis asja üle Tartu maakohtule menetluse
    jätkamiseks hagimenetluses. 11.10.2016.a esitas hageja hagiavalduse Tartu Maakohtule.
    17.10.2016.a määrusega võttis Tartu Maakohus avalduse menetlusse.
18. Kuna kostja elu- või viibimiskoht on teadmata toimetati kohtumaterjalid kostjale kätte
    avalikult Ametlikud Teadaanded kaudu (avaldati 17.10.2016.a). Kostja ei ole hagile
    vastuväidet esitanud.
19. TsMS § 174 lg 1 ja menetluskulude jaotusest lähtudes tuleb mõista kostjalt hageja kasuks
    välja menetluskulu kokku 185 eurot.
20. TsMS § 175 lg 1 kohaselt kui menetlusosaline peab menetluskulude jaotust kindlaksmäärava
    kohtulahendi kohaselt kandma teist menetlusosalist esindanud lepingulise esindaja kulud
    mõistab kohus kulud välja põhjendatud ja vajalikus ulatuses. Lepinguline esindaja on
    menetlusosalist menetluses esindav advokaat või muu esindaja käesoleva seadustiku §-s 218
    sätestatu kohaselt.
21. Hagiavalduse kohaselt palub hageja kostjalt välja mõista menetluskuluna kokku 245 eurot,
    millest 125 eurot on riigilõiv (maksekäsu kiirmenetluse avalduselt tasutud riigilõiv 45 eurot
    ja hagiavalduse esitamisel tasutud täiendav riigilõiv 80 eurot) ja õigusabikulu summas 120
    eurot.


                                               3
22. Riigilõivu tasumise kohustus tuleneb seadusest, mistõttu on tegemist täies ulatuses vajaliku ja
    põhjendatud kuluga.
23. Arvestades nõude olemust, hagiavalduse tüüpvormi (samalt hagejalt on esitatud sarnaseid
    hagiavaldusi, mille sisu peaaegu ei vahetu, üksnes nimed, lepingute numbrid, kuupäevad ja
    summad, sellist kohtu seisukohta kinnitab ka asjaolu, et hageja poolt 11.10.2016.a Tartu
    Maakohtu Valga kohtumajale esitatud kolmes hagiavalduses lk-l 2 on üks ja sama viga „Nõue
    anti üle Harju Maakohtule menetluse jätkamiseks…..“. Tuleb märkida, et Pärnu Maakohus
    edastas nõuded kohe Tartu Maakohtu Valga kohtumajale menetluse jätkamiseks
    hagimenetluses), ning kohtule ei ole arusaadav sellise õigusabi summa kujunemine, ja asjaolu,
    et kohus lahendab asja kirjalikus menetluses kohtuistungit pidamata, peab kohus põhjendatuks
    ja vajalikuks õigusabikulu summas 60 eurot.
24. Seega on hageja põhjendatud menetluskulud kokku 185 eurot (125 eurot riigilõiv ning 60
    eurot õigusabikulu).



/allkirjastatud digitaalselt/
Marge Tamme
Kohtunik




                                               4
