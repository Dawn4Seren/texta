                                                                                 2-16-5931




                            KOHTUOTSUS
                               EESTI VABARIIGI NIMEL
                                     Tagaseljaotsus

Kohus                           Harju Maakohus

Kohtunik                        Kristiina Kruusel

Otsuse tegemise aeg ja koht     20. juuni 2016, Tallinn, Tartu mnt kohtumaja

Tsiviilasja number              2-16-5931

Tsiviilasi                      XXXhagi XXXvastu võlgnevuse 5000 euro, viivise 50,59
                                euro ja lisanduva viivise saamiseks

Tsiviilasja hind                5453,09 eurot

Menetlusosalised ja nende       Hageja XXX(isikukood XXX, elukoht XXX)
esindajad                       Hageja lepinguline esindaja vandeadvokaat Mart Sikut (Sikuti
                                Advokaadibüroo, e-post mart.sikut@sikutiab.ee)
                                Kostja XXX(isikukood XXX, elukoht XXX)

Asja läbivaatamine              Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista XXX XXX kasuks võlgnevus (põhinõue) 5000 eurot ja seisuga 14. aprill
      2016 sissenõutavaks muutunud viivis 50,59 eurot.
   3. Välja mõista XXX XXX kasuks viivis protsendina põhinõudelt (5000 eurolt) alates
      15. aprillist 2016 kuni põhinõude täitmiseni võlaõigusseaduse (VÕS) § 113 lõike 1
      teises lauses ettenähtud ulatuses.
   4. Tagaseljaotsus kuulub tagatiseta viivitamata täitmisele.
   5. Toimetada kohtuotsus menetlusosalistele kätte.
Menetluskulude jaotus ja väljamõistmine
   1. Jätta menetluskulud, välja arvatud hagi tagamise taotluse esitamisega seotud
      menetluskulud, XXX kanda.
   2. Jätta XXX hagi tagamise taotlusega seotud menetluskulud tema enda kanda.
   3. Välja mõista XXX XXX kasuks menetluskuludena tasutud riigilõiv 425 eurot ja
      õigusabikulud 192 eurot.
Edasikaebamise kord

                                                                                          1
                                                                                       2-16-5931
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.
Kostja võib esitada Harju Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema
esindajale kätte toimetatud muul viisil kui isiklikult allkirja vastu üleandmisega või
elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või
selle täitmiseks algatatud täitemenetlusest teada. Koos kajaga tuleb kohtule esitada kõik asja
ettevalmistamise lõpuleviimiseks vajalik ning tasuda kajalt kautsjon Rahandusministeeriumi
arvelduskontole: SEB Pank - EE571010220229377229, Swedbank - EE062200221059223099,
Danske Bank - EE513300333522160001, Nordea Bank - EE221700017003510302. Kautsjonina
tasutakse summa, mis vastab riigilõivule poolelt hagihinnalt, kuid mitte vähem kui 100 eurot ja
mitte rohkem kui 1500 eurot.
Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
menetlusabi taotlemise korral menetlusabi taotleja seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus sellisel juhul mõistliku
tähtaja pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Hagi alus
XXX(hageja) ja XXX(kostja) vahel 03.08.2012 sõlmitud tähtajatu suuline laenuleping, mille
alusel andis hageja kostjale laenu summas 5000 eurot. Nimetatud laenusumma kandis hageja
(03.08.2012) kostja Swedbank AS-i arvelduskontole. 23.12.2015 teatas hageja kostjale kirjalikus
teatises (juhindudes VÕS § 398 lg-st 1), et ütleb laenulepingu üles ning hageja palus kostjal laenu
tagastada kahe kuu möödudes avalduse esitamisest ehk hiljemalt 28.02.2016. Oma kohustust
kostja hageja ees täitnud ei ole.

Kohtu selgitused
TsMS § 444 lg 3 kohaselt võib kohus tagaseljaotsuse teha kirjeldava ja põhjendava osata.
Tulenevalt TsMS § 174 lg-st 1 määrab menetluskulude rahalise suuruse menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. Kohus määrab menetluskulude rahalise suuruse kindlaks ka siis, kui
menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid. Sama paragrahvi 2. lõike järgi määrab
maakohus menetluskulude rahalise suuruse kindlaks kohtuotsuses või menetlust lõpetavas
määruses, kui menetluskulude kindlaksmääramine ei takista kohtuotsuse või menetlust lõpetava
määruse tegemist.
Hageja on kohtule esitanud menetluskulude nimekirja ja neid kulusid tõendavad dokumendid,
milledest nähtuvalt on hageja menetluskuludeks riigilõiv kogusummas 475 eurot (s.o
hagiavalduselt tasutud riigilõiv 425 eurot ja hagi tagamise taotluselt tasutud riigilõiv 50 eurot)
ning õigusabikulud summas 360 eurot (s.o 3,75 tundi x tunnihind 80 eurot + käibemaks).
TsMS § 169 lg 3 sätestab, et rahuldamata jäänud taotluse või arvestamata jäänud väite või tõendi
esitamisega ja vaidlustamisega seotud menetluskulud võib menetluse tulemusest sõltumata jätta
menetlusosalise kanda, kes taotluse, väite või tõendi on esitanud. Asja materjalidest nähtuvalt
jättis kohus 18.04.2016 määrusega (tsiviilasjas nr 2-16-5931) hageja taotluse hagi tagamiseks
                                                                                               2
                                                                                     2-16-5931
rahuldamata. Kohtu hinnangul ei ole aga põhjendatud kohtu poolt rahuldamata jäetud hagi
tagamise taotluse koostamisest tekkinud menetluskulude (sh nii riigilõivu kui ka õigusabikulude)
väljamõistmine vastaspoolelt. Eeltoodust tulenevalt on kohus seega seisukohal, et hagi tagamise
taotluse esitamisega seotud menetluskulud tuleb jätta hageja enda kanda.
TsMS § 175 lg 1 sätestab, et kui menetlusosaline peab menetluskulude jaotust kindlaks määrava
kohtulahendi kohaselt kandma teist menetlusosalist esindanud lepingulise esindaja kulud,
mõistab kohus kulud välja põhjendatud ja vajalikus ulatuses. Kohtu hinnangul on õigusabikulu
summas 360 eurot (käibemaksuga) selgelt põhjendamatu. Kohus leiab, et hageja lepingulise
esindaja toimingute (s.o kliendi poolt esitatud dokumentidega tutvumine ja konsultatsioon
kliendiga, teatise koostamine kostjale, konsultatsioon kliendiga ja täiendavate dokumentidega
kogumine, hagiavalduse ning lisaks 21.04.2016 ja 25.04.2016 hagi täpsustuste koostamine)
põhjendatuks ja vajalikuks ajakuluks tuleb lugeda kokku 2 tundi. Seega on hageja põhjendatud ja
vajalikud lepingulise esindaja kulud 2 tunni eest kokku 160 eurot (s.o 2 tundi x tunnihind 80
eurot), millele lisandub käibemaks 20%, seega kokku 192 eurot.
Eeltoodust tulenevalt mõistab kohus kostjalt hageja kasuks menetluskuludena välja riigilõivu
summas 425 eurot ja õigusabikulud summas 192 eurot (käibemaksuga).
TsMS § 178 lg-st 1 tulenevalt saab menetluskulude jaotust vaidlustada üksnes selle kohtulahendi
peale edasi kaevates, millega menetluskulude jaotus kindlaks määrati. Hüvitatavate
menetluskulude suurust saab vaidlustada selle kohtulahendi peale edasi kaevates, millega
menetluskulude rahaline suurus kindlaks määrati.


/allkirjastatud digitaalselt/
Kristiina Kruusel
kohtunik




                                                                                              3
