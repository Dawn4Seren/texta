                           KOHTUOTSUS
                              EESTI VABARIIGI NIMEL

Kohus                          Tartu Maakohus
Otsuse tegemise aeg ja koht    16. veebruar 2016, Tartu kohtumaja
Kriminaalasja number           1-15-10123
Kohtunik                       Rutt Teeveer
Kohtuistungi sekretär          Helju Rebane
Prokurör                       Lõuna Ringkonnaprokuratuuri abiprokurör Ruti Kilg
Kriminaalasi                   Taivi Märtsoni süüdistuses KarS § 201 lg 2 p 1, § 344 lg 1,
                               § 345 lg 1 järgi kokkuleppemenetluses
Süüdistatav                    Taivi Märtinson
                               isikukood: 47909202758
                               elukoht: XXXX
                               kodakondsus: XXXX
                               emakeel: XXXX
                               haridus: XXX
                               töökoht või õppeasutus: XXXX
                               karistatus: kriminaalkorras karistatud 1-l korral: Tartu
                               Maakohtu Tartu kohtumaja 08.04.2014 otsusega nr 1-14-
                               2887 KarS § 209 lg 2 p 1, § 344 lg 1, § 345 lg 1 järgi 1 aasta
                               11 kuu 29 päeva vangistusega tingimisi KarS § 73 järgi 3
                               aastase katseajaga
                               tõkend: elukohast lahkumise keeld alates 21.10.2015
Kaitsja                        kokkuleppel advokaat Marina Valge

RESOLUTSIOON
Süüdi tunnistada Taivi Märtinson KarS § 201 lg 2 p 1 järgi ja mõista karistuseks 1 (üks)
aasta 6 (kuus) kuud vangistust.
Süüdi tunnistada Taivi Märtinson KarS § 344 lg 1 järgi ja mõista karistuseks 1 (üks) kuu
vangistust.
Süüdi tunnistada Taivi Märtinson KarS § 345 lg 1 järgi ja mõista karistuseks 3 (kolm)
kuud vangistust.
KarS § 64 lg 1 alusel suurendada mõistetud karistustest raskemat ning kuritegude kogumi
eest mõista Taivi Märtinsonile liitkaristuseks 1 (üks) aasta 7 (seitse) kuud vangistust.
KarS § 65 lg 1 alusel suurendada käesoleva kohtuotsusega mõistetud karistust osaliselt
Tartu Maakohtu 08.04.2014 otsusega kriminaalasjas nr 1-14-2887 mõistetud karistuse
ärakandmata osa, s.o 1 (ühe) aasta 11 (üheteistkümne) kuu 29 (kahekümne üheksa) päeva
vangistuse võrra ja kohtuotsuste kogumis mõista Taivi Märtinsonile liitkaristuseks 3
(kolm) aastat vangistust.
KarS § 65 lg 3, § 74 alusel määrata, et mõistetud karistust ei pöörata täielikult täitmisele,
kui Taivi Märtinson ei pane 3 (kolme) aasta pikkuse katseaja jooksul toime uut kuritegu
ja täidab järgnevaid KarS §-s 75 sätestatud kontrollnõudeid.
Kohustada Taivi Märtinsoni katseajal järgima KarS § 75 lg-s 1 sätestatud
kontrollnõudeid, st:
   1. elama kohtu määratud alalises elukohas, s.o aadressil XXXX;
   2. ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3. alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
   4. saama kriminaalhooldusametnikult eelnev luba lahkumiseks Eesti territooriumi piires
       kauemaks kui viieteistkümneks päevaks;
   5. saama kriminaalhooldusametnikult eelnev luba elu-, töö- või õppimiskoha
       vahetamiseks;
   6. saama kriminaalhooldusametnikult eelnev luba Eesti territooriumilt lahkumiseks ja
       väljaspool Eesti territooriumi viibimiseks.
KarS § 78 p 1 alusel hakata Taivi Märtinsoni katseaja kulgu arvestama alates kohtuotsuse
kuulutamisest, s.o alates 16.02.2016. KarS § 75 lg-s 1 sätestatud käitumiskontrolli nõuded
kohalduvad Taivi Märtinsonile alates kohtuotsuse jõustumisest.
Määrata Taivi Märtinson katseajaks Tartu Vangla kriminaalhooldusosakonna Jõgeva
esinduse kriminaalhooldusametniku järelevalve alla.
Tühistada Taivi Märtinsoni suhtes kohaldatud tõkend elukohast lahkumise keeld
kohtuotsuse jõustumisel.
Seisukoht tsiviilhagi osas.
TsMS § 440 lg-st 1 tulenevalt tsiviilhagi rahuldada.
Välja mõista Taivi Märtinsonilt VÕS § 127, § 1043 ja § 1045 lg 1 p 5 alusel OÜ
Diivaniparadiis (registrikood 10388850; asukoht Riia 136, Tartu; arvelduskonto nr
EE292200001120229294)        kasuks        9874,16 eurot (üheksa tuhat kaheksasada
seitsekümmend neli eurot 16 senti).

Menetluskulud
KrMS § 180 lg 1 alusel välja mõista Taivi Märtinsonilt riigituludesse menetluskuludena
süüdimõistva kohtuotsusega kaasnev sundraha 645 eurot.
KrMS § 180 lg 3 alusel määrata, et Taivi Märtinsonil on õigus temalt välja mõistetud
menetluskulud tasuda 1 (ühe) aasta jooksul alates kohtuotsuse jõustumisest.
Makseinfo
Riigi kasuks välja mõistetud menetluskulud ning kuriteoga saadud vara konfiskeerimise
asendusraha tuleb tasuda Maksu- ja Tolliameti arvelduskontole nr EE351010052031000004
(SEB Pank AS) või arvelduskontole nr EE502200221014193355 (Swedbank) või
arvelduskontole nr EE401700017002872300 (Nordea Bank Finland PLC Eesti filiaal) või
arvelduskontole nr EE873300333499990003 (Danske Bank AS Eesti filiaal).
Menetluskulude tasumisel tuleb viitenumbriks märkida 99916700012273.
Selgituseks tuleb märkida kohustatud isiku nimi, kohtuasja number ning makseliigi nimetus.


                                                                                           2
Otsuse vabatahtliku täitmise korral tasuda riigituludesse makstavad menetluskulud kohtu poolt
määratud tähtajaks. Eelnimetatud tähtajaks summade tasumata jätmise korral pööratakse
kohtuotsus nende osas sundtäitmisele kohtutäituri kaudu. Sundtäitmisega kaasnevad
täitemenetluse kulud.
Edasikaebamise kord
Kohtuotsuse peale on kohtumenetluse poolel õigus esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi
ebaõigesti kvalifitseeritud või kui süüdistatavale on kuriteo eest mõistetud karistus, mida seadus
selle eest ette ei näe.
Apellatsioon esitatakse kirjalikult vormistatuna Tartu Ringkonnakohtule viieteistkümne päeva
jooksul alates kohtuotsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

KOHTUOTSUSE PÕHIOSA
Kokkuleppe sisu
Taivi Märtinsoni süüdistatakse selles, et tema
töötades 18.04.2013 OÜ Diivaniparadiis ONLINE kaupluse müügijuhina ja pärast seda
ajavahemikul 01.07.2013 kuni 06.02.2014 OÜ Diivaniparadiis Tartu kaupluse (asukoht Tartu
linn Riia 136) juhatajana ja omades kaupluse sularaha kasutamise ja käsutamise õigust ning
ostu - müügitehingute tegemise õigust omastas ebaseaduslikult ajavahemikus 27.04.2013 kuni
06.02.2014 tema valdusesse usaldatud OÜ Diivaniparadiis (registrikood 10388850) vara kokku
13 374,16 euro suuruses summas alljärgnevalt:
    1. pööras ebaseaduslikult enda kasuks tema valdusesse usaldatud OÜ Diivaniparadiis vara
        sellega, et vormistas 27.04.2013 OÜ Diivaniparadiisi Tartu kaupluses (aadress Tartu
        linn Riia 136) saateleht-arve nr 704125-13ONL2, mille alusel müüs diivani Alfa
        3m2m1m S1123 väärtusega 623,33 eurot ning transpordi väärtusega 16,67 eurot,
        lõpparveks tuli 768 eurot (kauba kogumaksumus 640 eurot + käibemaks 128 eurot) A.K.
        nimelisele kliendile, mille eest klient tasus OÜ Diivaniparadiis Tartu kaupluses Taivi
        Märtinsonile sularahas 768 eurot, peale mida jättis Taivi Märtinson kauba eest saadud
        768 eurot kaupluse kassasse üle kandmata ja tekitas OÜ-le Diivaniparadiis 768 eurot
        varalist kahju.
    2. isikuna, kes on varem toime pannud omastamise, pööras ebaseaduslikult enda kasuks
        tema valdusesse usaldatud OÜ Diivaniparadiis vara sellega, et vormistas OÜ
        Diivaniparadiis Tartu kaupluses (asukoht Tartu linn Riia 136) 28.01.2014 saateleht-arve
        nr 118017-14TRT2, mille alusel müüs riidekapi Lelija 215cmx160cm väärtusega
        323,10 eurot (269,25 eurot + käibemaks 53,85 eurot) S.P. nimelisele kliendile, mille
        eest S.P. tasus kaupluses 21.12.2013 Taivi Märtinsonile sularahas 323,10 eurot, peale
        mida jättis Taivi Märtinson kauba eest saadud 323,10 eurot kaupluse kassasse üle
        kandmata ning omastas selle, tekitades OÜ-le Diivaniparadiis varalist kahju summas
        323,10 eurot.
    3. isikuna, kes on varem toime pannud omastamise, pööras ebaseaduslikult enda kasuks
        tema valdusesse usaldatud OÜ Diivaniparadiis vara voodi David väärtusega 349 eurot
        (290,83 eurot + käibemaks 58,17 eurot) sellega, et vormistas OÜ Diivaniparadiis Tartu
        kaupluses (asukoht Tartu linn Riia 136) 14.09.2013 fiktiivse saateleht - arve nr 116240-
        13TRT2, mille alusel müüs kauba M.A. nimelisele kliendile, kuid omastas voodi David,



                                                                                                3
        võttes selle enda isiklikku kasutusse ja maksis voodi David eest 120 eurot, millega
        tekitas OÜ-le Diivaniparadiis 229 eurot varalist kahju.
   4.   isikuna, kes on varem toime pannud omastamise, pööras ebaseaduslikult enda kasuks
        tema valdusesse usaldatud OÜ Diivaniparadiis vara sellega, et vormistas OÜ
        Diivaniparadiis Tartu kaupluses (asukoht Tartu linn Riia 136) 21.12.2013 saateleht-arve
        nr 117463-13TRT2, mille alusel müüs nahkdiivani Elisabeth 3, beeži värvusega
        1139,05 eurot (949,21 eurot + käibemaks 189,84 eurot) O.H. nimelisele kliendile, mille
        eest O.H. tasus 23.11.2013 kaupluses Taivi Märtinsonile sissemaksu 350 eurot
        sularahas, peale mida jättis Taivi Märtinson kauba eest saadud 350 eurot kaupluse
        kassasse üle kandmata ning omastas selle, tekitades OÜ-le Diivaniparadiis 350 eurot
        varalist kahju.
   5.   isikuna, kes on varem toime pannud omastamise, pööras ebaseaduslikult enda kasuks
        tema valdusesse usaldatud OÜ Diivaniparadiis vara sellega, et vormistas OÜ
        Diivaniparadiis Tartu kaupluses (asukoht Tartu linn Riia 136) 30.12.2013 saateleht-arve
        nr 117624-13TRT2, mille alusel müüs madratsi Dr. Otto väärtusega 290,83 eurot ja
        öökapi Viva väärtusega 25,33 eurot, lõpparveks tuli 379,40 eurot (kauba
        kogumaksumus 316,16 eurot + käibemaks 63,24 eurot) R.L. nimelisele kliendile, mille
        eest R.L. tasus kahes osas – 07.09.2013 pangaülekandega sissemakse 120 eurot ja
        11.10.2013 sularahas lõppmakse 259,40 eurot OÜ Diivaniparadiis Tartu kaupluses
        Taivi Märtinsonile, peale mida jättis Taivi Märtinson kauba eest saadud lõppmakse
        259,40 eurot kaupluse kassasse üle kandmata ning omastas selle, tekitades OÜ-le
        Diivaniparadiis varalist kahju summas 259,40 eurot.
   6.   isikuna, kes on varem toime pannud omastamise, pööras ebaseaduslikult enda kasuks
        tema valdusesse usaldatud OÜ Diivaniparadiis vara sellega, et vormistas 06.12.2013
        OÜ Diivaniparadiisi Tartu kaupluses (aadress Tartu linn Riia 136) saateleht-arve nr
        117168-13TRT2, mille alusel müüs Dublin nurgadiivani väärtusega 499 eurot (415,83
        eurot + käibemaks 83,17 eurot) A.S. nimelisele kliendile, mille eest A.S. tasus kauba
        eest Taivi Märtinsonile sularahas summas 499 eurot, peale mida jättis Taivi Märtinson
        kauba eest saadud 499 eurot kaupluse kassasse üle kandmata ning omastas selle,
        tekitades OÜ-le Diivaniparadiis varalist kahju summas 499 eurot.
   7.   isikuna, kes on varem toime pannud omastamise, pööras ebaseaduslikult kolmanda isiku
        kasuks tema valdusesse usaldatud OÜ Diivaniparadiis vara diivanvoodi Ruudi Umut
        E917Q väärtusega 399 eurot (332,50 eurot + käibemaks 66,50 eurot) sellega, et müüs
        30.08.2013 kauba OÜ Diivaniparadiisi Tartu kaupluses (aadress Tartu linn Riia 136)
        K.S. (endine K.J.) nimelisele kliendile 150 euro eest, mille eest K.S. ema S.K. tasus
        30.08.2013 OÜ-le Diivaniparadiis 150 eurot pangaülekandega, tekitades OÜ-le
        Diivaniparadiis varalist kahju summas 249 eurot.
   8.   isikuna, kes on varem toime pannud omastamise, ajavahemikul 2013 oktoobrikuu kuni
        06.02.2014 pööras ebaseaduslikult Tartu linnas Riia 136 enda kasuks tema valdusesse
        usaldatud OÜ Diivaniparadiis kassaraha, s.o ettevõtte majandustegevusest ettevõttele
        laekunud sularaha, mille ta oleks pidanud viima panka ja kandma äriühingu
        arveldusarvele, ning kasutas äriühingu sularaha isiklikuks otstarbeks, tekitades sellega
        OÜ-le Diivaniparadiis varalist kahju kogusummas 10 696,66 eurot.
Kuriteo kvalifikatsioon: KarS § 201 lg 2 p 1 järgi kvalifitseeritav kuritegu, s.o valduses
oleva võõra vara ebaseaduslikult enda ja kolmanda isiku kasuks pööramine, kui see on
toime pandud isiku poolt, kes on varem toime pannud omastamise.




                                                                                              4
Samuti süüdistatakse Taivi Märtinsoni selles, et tema Tartu linnas Riia 136 asuvas OÜ
Diivaniparadiis kaupluses eeluurimisel tuvastama ajal, kasutades O.H. nõusolekuta O.H.
isikuandmeid ja esinedes seeläbi O.H., sõlmis 08.11.2013 O.H. nimel Cofi AS-ga (uue
ärinimega Inbank AS) osamaksetena tasumise müügilepingu raamlepingu nr DP00214R ja selle
lisa osamaksetega tasumise müügilepingu nr DP00214 ning allkirjastas lepingu O.H., seega
võltsis dokumenti, eesmärgiga omandada õigus osta OÜ Diivaniparadiis kauplusest
järelmaksuga diivanvoodi.
Kuriteo kvalifikatsioon: KarS § 344 lg 1 järgi kvalifitseeritav kuritegu, s.o dokumendi,
mille alusel on võimalik omandada õigusi võltsimine.

Samuti süüdistatakse Taivi Märtinsoni selles, et tema esitas OÜ-le Diivaniparadiis ja Cofi AS-
le (uue ärinimega Inbank AS) teadvalt võltsitud O.H. nimel sõlmitud osamaksetena tasumise
müügilepingu raamlepingu nr DP00214R ja selle lisa osamaksetega tasumise müügilepingu nr
DP00214, eesmärgiga omandada õigust osta OÜ Diivaniparadiis kauplusest järelmaksuga
diivanvoodi.
Kuriteo kvalifikatsioon: KarS § 345 lg 1 järgi kvalifitseeritava kuritegu, s.o teadvalt
võltsitud dokumendi kasutamine eesmärgiga omandada õigusi.

Kokkuleppemenetluse läbirääkimiste käigus nõustusid süüdistatav ja tema kaitsja esitatud
süüdistuse sisu ja kuriteo kvalifikatsiooniga ning jõudsid kokkuleppele prokuröri poolt kohtus
nõutava karistuse liigis ja määras.

Prokurör taotleb kohtult, et KarS §-s 201 lg 2 p 1 ettenähtud kuriteo toimepanemise eest
mõistetakse süüdistatavale karistuseks üks (1) aasta kuus (6) kuud vangistust. KarS § 344 lg 1
ettenähtud kuriteo toimepanemise eest mõistetakse süüdistatavale karistuseks üks (1) kuu
vangistust. KarS § 345 lg 1 ettenähtud kuriteo toimepanemise eest mõistetakse süüdistatavale
karistuseks kolm (3) kuud vangistust. KarS § 64 lg 1 järgi mõistakse liitkaristuseks üks (1) aasta
seitse (7) kuud vangistust mõistetud üksikkaristustest raskeima suurendamise teel. KarS § 65
lg 1 järgi mõistakse liitkaristuseks kolm (3) aastat vangistust mõistetud üksikkaristustest
raskeima, s.o 08.04.2014 Tartu Maakohtu Tartu kohtumaja kohtuotsusega nr 1-14-2887
mõistetud karistuse üks (1) aasta üksteist (11) kuud 29-päeva vangistust osalise suurendamise
teel käesolevas kriminaalasjas mõistetud karistusega.
KarS §-st 65 lg 3 ja 74 määratakse, et tingimisi jäetakse vangistus Taivi Märtinson suhtes
kohaldamata ja mõistetud vangistust ei pöörata täielikult täitmisele, kui Taivi Märtinson ei pane
kolme (3) aastase katseaja jooksul toime uut kuritegu ja täidab talle katseajaks pandud
kontrollnõudeid ning kohustusi vastavalt KarS §–s 75 sätestatule:
 1) elama kohtu määratud alalises elukohas;
 2) ilmuma kriminaalhooldaja määratud ajavahemike järel kriminaalhooldusosakonda
     registreerimisele;
 3) alluma kriminaalhooldaja kontrollile oma elukohas ning esitama talle andmeid oma
     kohustuste täitmise ja elatusvahendite kohta;
 4) saama kriminaalhooldusametnikult eelneva loa elukohast lahkumiseks Eesti territooriumi
     piires kauemaks kui viieteistkümneks päevaks;
 5) saama kriminaalhooldusametnikult eelneva loa elu-, töö- või õppimiskoha vahetamiseks;
 6) saama kriminaalhooldusametnikult eelneva loa Eesti territooriumilt lahkumiseks ja
     väljaspool Eesti territooriumi viibimiseks.




                                                                                                5
Menetlus kohtus
Kohtuistungil kinnitas süüdistatav, et talle on avaldatud kokkulepe arusaadav ning et ta jääb
selle juurde. Prokurör ja kaitsja jäid samuti sõlmitud kokkuleppe juurde.
Kohus on seisukohal, et kokkulepet sõlmides on süüdistatav väljendanud oma tegelikku tahet
ja kriminaalasja menetlemisel on järgitud kokkuleppemenetluse kohaldamise sätteid.
Seega tuleb Taivi Märtinson süüdi tunnistada KarS § 201 lg 2 p 1, § 344 lg 1, § 345 lg 1 järgi
ning mõista talle karistus vastavalt kokkuleppele.

Seisukoht tsiviilhagi osas
Käesolevas kriminaalasjas on kannatanu OÜ Diivaniparadiis esitanud Taivi Märtinsoni vastu
tsiviilhagi summas 9874,16 eurot.
Süüdistatav on tema vastu esitatud tsiviilhagi õigeks võtnud.
TsMS § 440 lg-st 1 tuleneb, et kui kostja võtab kohtuistungil või kohtule esitatud avalduses
hageja nõude õigeks, rahuldab kohus hagi. Sellest tulenevalt rahuldab kohus kannatanute OÜ
Diivaniparadiis hagi ning mõistab Taivi Märtinsonilt tema kasuks välja hagiavalduses
nimetatud summa.
TsMS § 444 lg 3 kohaselt võib kohus tagaseljaotsuse või hagi õigeksvõtul põhineva otsuse teha
kirjeldava ja põhjendava osata.

Menetluskulud
Käesolevas asjas on menetluskuluks süüdimõistva kohtuotsusega kaasnev sundraha, mis KrMS
§ 179 lg 1 p 2 ja kohaselt on II astme kuriteo puhul 645 eurot.
Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu.
Arvestades isikult väljamõistetava menetluskulu ja hüvitamisele kuuluva tsiviilhagi suurust on
ilmne, et nende tasumine ühe korraga on Taivi Märtinsonile ebamõistlikult koormav. Seega
leiab kohus, et on põhjendatud võimaldada tal tasuda menetluskulud KrMS § 180 lg 3 alusel
ühe aasta jooksul alates kohtuotsuse jõustumisest.

/allkirjastatud digitaalselt/
Rutt Teeveer
Kohtunik




                                                                                            6
