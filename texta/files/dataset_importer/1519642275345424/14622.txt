                        TARTU MAAKOHUS

                              KOHTUOTSUS
                                EESTI VABARIIGI NIMEL


Otsuse tegemise koht ja aeg        Viljandi kohtumaja               25. mai 2016
Kriminaalasi                       nr 1-16-3609 (kohtueelses menetluses nr 16284000018)
(number ja menetlus)               kokkuleppemenetlus
Menetlus kohtus                    kohtuistung
Kohtukoosseis                      kohtunik Aivar Hint
Kohtuistungi sekretär              Irina Meremaa
Prokurör                           Triin Tumala
Süüdistatav                        M.V (isikukood xxxxxxxxxxx ; elukoht xxxxx x-x
                                   xxxxxxxxx ; omab kriminaalkaristatust)
Süüdistus                          KarS § 199 lg 2 p 4 ja 7; § 424 ja § 4231 järgi
Kaitsja                            vandeadvokaat Nikolai Kõiv (riigi õigusabi korras)
Süüdistatav                        Steven Mühlberg (isikukood 39712256030; elukoht xxx
                                   xx xxx xxxxxxxxxxx; omab kriminaalkaristatust)
Süüdistus                          KarS § 199 lg 2 p 4 ja 7; § 121 lg 1 ja § 4231 järgi

RESOLUTSIOON

Aluseks võtnud kohtulikul arutamisel tuvastatud asjaolud ja kohaldatud seadused ning
juhindudes kriminaalmenetluse seadustiku (KrMS) §-dest 159 ja 249, tegi kohus otsustused.
Otsustused süüs ja karistamises
1. Kriminaalasjas:
1.1 tunnistada M.V süüdi karistusseadustiku (KarS) § 199 lg 2 p 4 ja 7 järgi ja mõista talle
    karistusena vangistus 3 (kolm) kuud; KarS § 65 lg 2 alusel suurendada käesoleva kohtu-
    otsusega M.Vle mõistetud karistust Tartu Maakohtu 09. detsembri 2014 otsusega M.Vle
    mõistetud liitkaristuse 3 (kolme) kuu vangistuse võrra, mis KarS § 69 alusel asendatud
    üldkasuliku tööga 180 tundi (üldkasulik töö tehtud 29.09.2015) ning mõista M.Vle liit-
    karistus vangistusena 3 (kolm) kuud; süüdi tunnistada M.V KarS § 4231 ja KarS § 424 järgi
    ja KarS § 63 lg 1 alusel mõista M.Vle raskeima kuriteo KarS § 424 järgi karistusena
    vangistus 7 (seitse) kuud; KarS § 64 lg 1 alusel kergema karistuse raskemaga kaetuks
    lugemisega mõista M.Vle liitkaristusena vangistus 7 (seitse) kuud; KarS § 74 lg 1, 2 ja 3
    alusel määrata, et mõistetud vangistusest 3 (kolm) kuud kannab M.V koheselt ja mõistetud
    vangistus 4 (neli) kuud jääb tingimisi kohaldamata; määrata M.Vle katseaeg 18
    (kaheksateist) kuud ning mõistetud vangistuse osa 4 (neli) kuud ei pöörata täitmisele, kui
    M.V ei pane katseajal toime uut kuritegu ja täidab KarS § 75 lg-s 1 sätestatud käitumis-
    kontrolli nõudeid; määrata M.Vle käitumiskontrolli ajaks alaliseks elukohaks xxxxx x-x
    xxxxxxxxxx; lugeda M.Vl koheselt kandmisele kuuluva vangistuse alguseks 07. märts 2016
    ning tõkend vahistamine jätta muutmata;
1.2 tunnistada Steven Mühlberg süüdi KarS § 199 lg 2 p 4 ja 7 järgi ja mõista talle rahaline
    karistus 200 (kakssada) päevamäära, s.o 2000 (kaks tuhat) eurot ning tunnistada Steven
    Mühlberg süüdi KarS § 121 lg 1 järgi ja mõista talle rahaline karistus 100 (ükssada)
    päevamäära, s.o 1000 (üks tuhat) eurot ning tunnistada Steven Mühlberg süüdi KarS § 4231
    järgi ja mõista talle rahaline karistus 100 (ükssada) päevamäära, s. o 1000 (üks tuhat) eurot;
    KarS § 63 lg 2 ja KarS § 64 lg 1 alusel kergema karistuse raskemaga kaetuks lugemisega
    mõista Steven Mühlbergile liitkaristus rahalise karistusena 200 (kakssada) päevamäära, s.o
    2000 (kaks tuhat) eurot; KarS § 68 lg 1 alusel arvata eelvangistuse aeg 19.01.2016, s.o 1
    (üks) päev mõistetud karistuse hulka ja lugeda Steven Mühlbergil kandmata karistuseks
    rahaline karistus 197 päevamäära, s.o 1970 (üks tuhat üheksasada seitsekümmend) eurot;
    KarS § 66 lg 1 alusel määrata Steven Mühlbergile mõistetud rahaline karistus tasumisele
    ositi aasta jooksul mitte vähem kui 164 (ükssada kuuskümmend neli) eurot 17 senti kuus
    järgmiselt: 1) alates 2016. a juunikuust igakuise rahalise karistuse osa 164,17 eurot tasumine,
    kuni rahalise karistuse täieliku tasumiseni; 2) igas kuus tasutava rahalise karistuse osa
    tasumistähtaeg kuu 30-s kuupäev; 3) tähtaegselt kohtu määratud rahalise karistuse osa
    tasumata jätmisel või kokkuvõttes tasumise graafikujärgse võlgnevuse korral, lugeda tähtaeg
    saabunuks rahalise karistuse tasumisele tervikuna; Tartu Maakohtu 11. juuni 2015 otsusega
    Steven Mühlbergile mõistetud liitkaristus 6 (kuus) kuud ja 25 (kakskümmend viis) päeva
    vangistust, mis asendatud KarS § 69 alusel üldkasuliku tööga 205 tundi, jätta iseseisvale
    täitmisele (karistus täidetud); tühistada Steven Mühlbergile tõkendina kohaldatud elukohast
    lahkumise keeld.
Muud otsustused
2. Kahju, kriminaalmenetluse kulude ja kriminaalmenetluses kohaldatavate muude abinõude
    osas:
2.1 kuriteoga tekitatud ja heastamata kahjus:
2.1.1 rahuldada täielikult F.V OÜ tsiviilhagi ning välja mõista solidaarselt M.Vlt (alaealisel
        vahendite puudumisel kuni isiku täisealiseks saamiseni tsiviilkostjaks tunnistatud L.Vlt)
        ja Steven Mühlbergilt 65 (kuuskümmend viis) eurot F.V OÜ kasuks;
2.2 välja mõista riigieelarve tuludesse:
2.2.1 M.Vlt sundraha 645 (kuussada nelikümmend viis) eurot, riigi õigusabi tasu 192 (ükssada
        üheksakümmend kaks) eurot riigi kasuks; määrata kriminaalmenetluse kulud 837
        (kaheksasada kolmkümmend seitse) eurot tasumisele ositi aasta jooksul järgmiselt: 1)
        alates 2016. a juunikuust igakuise menetluskulu osa 69 (kuuskümmend üheksa) eurot 75
        senti tasumine, kuni menetluskulude täieliku tasumiseni; 2) igas kuus tasutava
        menetluskulu osa tasumistähtaeg kuu 30-s kuupäev; 3) tähtaegselt kohtu määratud
        menetluskulu osa tasumata jätmisel või kokkuvõttes tasumise graafikujärgse võlgnevuse
        korral, lugeda tähtaeg saabunuks menetluskulu tasumisele tervikuna;
2.2.2 Steven Mühlbergilt sundraha 645 (kuussada nelikümmend viis) eurot, riigi õigusabi tasu
        120 (ükssada kakskümmend) eurot ja muu kriminaalmenetluse kulu 4 (neli) eurot riigi
        kasuks; määrata kriminaalmenetluse kulud 769 (seitsesada kuuskümmend üheksa) eurot
        tasumisele ositi järgmiselt: 1) alates 2016 a juunikuust igakuise menetluskulu osa 64
        (kuuskümmend neli) eurot 09 senti tasumine, kuni menetluskulude täieliku tasumiseni; 2)
        igas kuus tasutava menetluskulu osa tasumistähtaeg kuu 30-s kuupäev; 3) tähtaegselt
        kohtu määratud menetluskulu osa tasumata jätmisel või kokkuvõttes tasumise
        graafikujärgse võlgnevuse korral, lugeda tähtaeg saabunuks menetluskulu tasumisele
        tervikuna;
2.3     M.Vle õigusabi osutamisega seonduv advokaadi sõidukulu 57,60 eurot (s.h käibemaks)
   jätta riigi kanda;
2.4     vandeadvokaat Nikolai Kõivu kohtumenetluses riigi õigusabi ja sellega seonduvate
   kulude hüvitamise taotlus rahuldada 24 eurot (s.h käibemaks) ulatuses.
Selgitused kohtuotsusele
3. Selgitada:
3.1 kohtuotsuse peale edasikaebamise kord on sätestatud KrMS §-des 318 – 321, mille kohaselt
    kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
                                                  2
    kohtule kirjaliku apellatsiooni esitamisega viieteistkümne päeva jooksul, alates päevast, mil
    kohtumenetluse poolel on võimalik kohtus tutvuda kohtuotsusega;
3.2 kriminaalmenetluse kulude hüvitamise ja väljamõistmise võib KrMS § 189 lg 3 kohaselt
    vaidlustada kohtuotsusest eraldi määruskaebuse esitamisega KrMS §-de 383 – 392 järgi;
3.3 kohtuotsus jõustub edasikaebe (apellatsiooni) tähtaja möödumisel;
3.4 käitumiskontrollile allutatud süüdimõistetule nimetab kriminaalhooldaja kriminaalhooldus-
    osakonna juhataja ning kui süüdimõistetu katseajal ei järgi kontrollnõudeid või ei täida talle
    pandud kohustusi, võib kohus kriminaalhooldusametniku sellekohase ettekande alusel
    määrata täiendavaid kohustusi, pikendada katseaega kuni ühe aasta võrra või pöörata karistus
    täitmisele;
3.5 ositi täitmiseks määratud rahaline karistus loetakse täidetuks ja otsust rahalises karistuses
    kohtutäiturile täitmisele pööramiseks ei saadeta, kui süüdimõistetu on rahasummad
    tähtaegselt tasunud Eesti Vabariigile; tasumiseks vajalikud andmed sisalduvad kohtuotsuse
    lisas (makseinfos); makseinfo tehakse kättesaadavaks ka e-toimiku süsteemi vahendusel;
3.6 ositi täitmiseks määratud kriminaalmenetluse kulud loetakse täidetuks ja otsust
    menetluskuludes kohtutäiturile täitmisele pööramiseks ei saadeta, kui süüdimõistetu on
    rahasummad tähtaegselt tasunud Eesti Vabariigile; tasumiseks vajalikud andmed sisalduvad
    kohtuotsuse lisas (makseinfos); makseinfo tehakse kättesaadavaks ka e-toimiku süsteemi
    vahendusel;
3.7 KrMS § 317 kohaselt pärast kohtuotsuse kuulutamist või teatavaks tegemist saavad
    kohtumenetluse pooled sellega tutvuda kohtus ning poole soovil antakse talle kohtuotsuse
    koopia või väljatrükk; vahistatud süüdistatavale saadetakse või antakse kohtuotsuse koopia
    või väljatrükk viivitamata pärast kohtuotsuse kuulutamist või kohtu kaudu teatavaks
    tegemist.

ASJAOLUDE KIRJELDUS JA OTSUSE PÕHJENDUSED

1. Süüdistus
1.1. Süüdistusest nähtuvalt on M.V toime pannud kuritegudena:
1) võõra vallasasja äravõtmise selle ebaseadusliku omastamise eesmärgil, isikute grupis KarS §
199 lg 2 p 4 ja 7 järgi, mis seisnes selles, et tema olles isik, kes on varem toime pannud
varavastase kuriteo, grupis koos Steven Mühlbergiga, ajavahemikul 01.08.2015 kuni
04.08.2015.a täpselt tuvastamata ajal võtsid ebaseadusliku omastamise eesmärgil ära xxxxxxxx
xxxxxxx xxxx xxxxx asuvast F.V OÜ kasvuhoonest hekilõikuri Kawasaki-Ryobi väärtusega 365
eurot, kaks paari raualõike tange kokku väärtusega 50 eurot ja kuuskant võtmete komplekti
väärtusega 15 eurot. Steven Mühlberg ja M.V tekitasid F.V OÜ’le varalist kahju kokku 430
eurot;
2) mootorsõiduki juhtimise joobeseisundis KarS § 424 järgi, mis seisnes selles, et tema juhtis
07.03.2016 kella 20.00 paiku Viljandimaal Viljandi vallas Loodi-Helme tee 1. kilomeetril
mootorsõidukit Audi 80 registreerimismärgiga XXX XXX alkoholi joobe seisundis. M.V
kontrollimisel tõendusliku alkomeetriga Dräger Alcotest 7110 EST nr ARDM-0074 mõõdeti
tema poolt ühes liitris välja hingatavas õhus alkoholi sisalduse lõplikuks tulemuseks 0,91 mg/l,
seega rikkus M.V oma tahtliku tegevusega LS § 69 lg 1 ja lg 2 p 1 sätteid;
3) mootorsõiduki juhtimise vastava kategooria mootorsõiduki juhtimisõiguseta isiku poolt,
süstemaatiliselt KarS § 4231 järgi, mis seisnes selles, et tema olles 21.12.2015 ja 08.02.2016
kõrvaldatud mootorsõiduki juhtimiselt kuna temal puudus vastava kategooria mootorsõiduki
juhtimise õigus ning ning olles seega KarS § 423¹ nimetatud isik, juhtis taas 07.03.2016 kella
20.00 paiku Viljandimaal Viljandi vallas Loodi-Helme tee 1. kilomeetril mootorsõidukit Audi 80
registreerimismärgiga XXX XXX , omamata vastava kategooria mootorsõiduki juhtimisõigust
millega rikkus LS § 94 lg 1 nõuet.
1.2 Süüdistusest nähtuvalt on Steven Mühlberg toime pannud kuritegudena:
1) võõra vallasasja äravõtmise selle ebaseadusliku omastamise eesmärgil, isikute grupis KarS §
199 lg 2 p 4 ja 7 järgi, mis seisnes selles, et tema olles isik, kes on varem toime pannud
varavastase kuriteo, grupis koos M.Vga, ajavahemikul 01.08.2015 kuni 04.08.2015.a täpselt
                                                3
tuvastamata ajal võtsid ebaseadusliku omastamise eesmärgil ära XXXXXXX XXXXXX XXXX
XX asuvast F.V OÜ kasvuhoonest hekilõikuri Kawasaki-Ryobi väärtusega 365 eurot, kaks paari
raualõike tange kokku väärtusega 50 eurot ja kuuskant võtmete komplekti väärtusega 15 eurot.
Steven Mühlberg ja M.V tekitasid F.V OÜ’le materiaalset kahju kokku 430 eurot;
2) teise inimese kehalise väärkohtlemise, temale löömisega valu ja tervisekahjustuse tekitamise
KarS § 121 lg 1 ja järgi, mis seisnes selles, et 17. augustil 2015 kella 21.00 kuni 22.00 vahelisel
ajal Viljandi linnas Viljandi lossimägedes tungis kallale alaealisele A.Ale ja lõi teda rusikaga
näkku, tekitades kannatanule valu ja tervisekahjustuse- pindmise peavigastuse ning alalõua
kontusiooni;
3) mootorsõiduki juhtimise vastava kategooria mootorsõiduki juhtimisõiguseta isiku poolt,
süstemaatiliselt KarS § 4231 järgi, mis seisnes selles, et tema olles Tartu Maakohtu Viljandi
kohtumaja 11.06.2015 otsusega karistatud mootorsõiduki süstemaatilise juhtimise eest
juhtimisõiguseta isiku poolt ning olles seega KarS § 423¹ nimetatud isik, juhtis taas 17.01.2016
kella 20.04 paiku Viljandi linnas Ilmarise tänaval suunaga Lembitu puiestee poole
mootorsõidukit Mercedes Benz registreerimismärgiga XXX XXX, omamata vastava kategooria
mootorsõiduki juhtimisõigust millega rikkus LS § 94 lg 1 nõuet.

2. Kriminaalasjas sõlmitud kokkulepped
Prokuratuur ja süüdistatavad on nõustunud kriminaalasja lahendamisega kokkuleppemenetluses.
Prokurör, süüdistatavad ja süüdistatavate kaitsjad on kriminaalasjas sõlminud kokkulepped
süüdistatavate süüdimõistmiseks:
1) M.V KarS § 199 lg 2 p 4 ja 7 järgi ja karistamiseks vangistusega 3 kuud. KarS § 65 lg 2 alusel
suurendada mõistetavat karistust Tartu Maakohtu Viljandi kohtumaja 09.12.2014 otsusega KarS
§ 199 lg 2 p 7, 8, 9 järgi mõistetud liitkaristuse 3 (kolme) kuu vangistuse võrra, mis asendatud
KarS § 69 alusel üldkasuliku tööga 180 tundi (üldkasulik töö tehtud 29.09.2015.a.) ja mõista
lõplikuks karistuseks 3 (kolm) kuud vangistust. KarS § 424 ja KarS § 4231 järgi ja karistamiseks
KarS § 63 lg 1 alusel liitkaristuse raskeima karistuse, s.o KarS § 424 järgi ja mõista karistuseks 7
(seitse) kuud vangistust. KarS § 64 lg 1 alusel lugeda kergem karistus kaetuks raskemaga ja
mõista liitkaristus 7 (seitse) kuud vangistust, millest koheselt kuulub ärakandmisele 3 (kolm)
kuud vangistust. Ülejäänud osa vangistusest, s.o 4 (neli) kuud vangistust, ei pöörata KarS § 74 lg
1, 3 alusel täitmisele, kui süüdlane ei pane 18 (kaheksateistkümne) kuulise katseaja jooksul
toime uut kuritegu ja täidab talle pandud käitumiskontrolli nõudeid KarS § 75 lg 1 p 1 järgi:
1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele;
3) alluma kriminaalhooldaja kontrollile oma elukohas ning esitama talle andmeid oma
kohustuste täitmise ja elatusvahendite kohta;
4) saama kriminaalhooldusametnikult eelneva loa elukohast lahkumiseks Eesti territooriumi
piires kauemaks kui viieteistkümneks päevaks;
5) saama kriminaalhooldusametnikult eelneva loa elu-, töö- või õppimiskoha vahetamiseks;
6) saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.
Karistuse kandmise alguseks lugeda alates 07.03.2016.a
2) Steven Mühlberg KarS § 199 lg 2 p 4 ja 7 järgi ja karistamiseks rahalise karistusega 200
päevamäära ehk 2000 eurot, KarS § 121 lg 1 järgi ja karistamiseks rahalise karistusega 100
päevamäära ehk 1000 eurot, KarS § 4231 järgi ja karistamiseks rahalise karistusega 100
päevamäära ehk 1000 eurot. KarS § 63 lg 2 ja 64 lg 1 alusel lugeda kergem karistus kaetuks
raskema karistusega ja mõista liitkaristuseks rahaline karistus 200 päevamäära ehk 2000 eurot.
KarS § 68 lg 1 alusel arvestada mõistetud rahalisest karistusest maha eelvangistuses viibitud aeg
s.o üks päev, 19.01.2016.a. ja lõplikuks rahaliseks karistuseks mõista 197 päevamäära ehk 1970
eurot. KarS § 66 lg 1 alusel määrata rahalise karistuse kandmine ositi 1 (ühe) aasta jooksul, s.o
igakordse summana 164,17 eurot. Tartu Maakohtu Viljandi kohtumaja 11.06.2015 otsusega


                                                 4
mõistetud liitkaristus 6 (kuus) kuud ja 25 (kakskümmend viis) päeva vangistust, mis asendatud
KarS § 69 alusel üldkasuliku tööga 205 tundi, jätta iseseisvale täitmisele (karistus täidetud).

3. Kohtu õiguslikud motiveeringud kokkuleppemenetluses
3.1. Põhjendused süüdimõistmises
Kokkuleppemenetluse alus on sätestatud KrMS §-s 239, mille kohaselt kohus võib süüdistatava
ja prokuratuuri taotlusel lahendada kriminaalasja kokkuleppemenetluses.
Kohtuistungil süüdistatavad kinnitasid, et on kokkulepetest aru saanud ja nõustusid vastavalt
kokkulepetele süüdimõistmises ning karistamises ja tekitatud kahju heastamises.
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkulepete sõlmimine on olnud süüdistatavate tõeliste tahete avaldused ja kriminaalasja menet-
lemisel on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamisesemete asjaolud selged, vastavuses õiguslike kvalifikatsioonidega
ning süüdistatavad tulevad süüdi mõista vastavalt sõlmitud kokkulepetele.
3.2. Põhjendused karistuste mõistmisel
KarS § 199 lg 2 p 4 ja 7 näeb ette süüdlase karistamise rahalise karistuse või kuni viieaastase
vangistusega. KarS § 424 näeb ette süüdlase karistamise rahalise karistuse või kuni kolmeaastase
vangistusega. KarS § 4231 näeb ette süüdlase karistamise rahalise karistuse või kuni üheaastase
vangistusega. KarS § 121 lg 1 näeb ette süüdlase karistamise rahalise karistuse või kuni
üheaastase vangistusega.
Kohus      ei    tuvastanud      asjaolusid,   mis    välistaksid     süüdistatavate    karistamise
kokkuleppemenetluses. Süüdistatavaid tuleb karistada vastavalt sõlmitud kokkulepetele.
3.3. Tsiviilhagide lahendamine
KrMS § 310 kohaselt süüdimõistva kohtuotsuse puhul teeb kohus otsuse tsiviilhagis.
Võlaõigusseaduse (VÕS) § 1043 kohaselt teisele isikule (kannatanu) õigusvastaselt kahju
tekitanud isik (kahju tekitaja) peab kahju hüvitama, kui ta on kahju tekitamises süüdi.
F.V OÜ on esitanud kriminaalasjas tekitatud ja heastamata kahjude hüvitamiseks tsiviilhagi 65
eurot. Tsiviilhagi tuleb rahuldada ning välja mõista solidaarselt M.Vlt (alaealisel vahendite
puudumisel kuni isiku täisealiseks saamiseni tsiviilkostjaks tunnistatud L.Vlt) ja Steven
Mühlbergilt 65 (kuuskümmend viis) eurot F.V OÜ kasuks.

4. Kohtu põhjendused kriminaalmenetluse kulude hüvitamiseks
4.1. Menetluskulude arvestus kululiikide järgi
Menetluskulud on sätestatud KrMS §-s 175.
4.1.1. Sundraha
KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha,
mis KrMS § 179 lg 1 kohaselt on teise astme kuriteo puhul 1,5 palgamäära, s. o 645 eurot.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus.
4.1.2. Riigi õigusabi
KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses. Vastavalt KrMS § 43 lg 2, 3 kaitsja nimetab
uurimisasutuse, prokuratuuri või kohtu määramisel Eesti Advokatuur, kui süüdistatav ei ole
endale kaitsjat valinud, kuid on taotlenud kaitsja määramist või kui süüdistatav ei ole endale
kaitsjat taotlenud, kuid kaitsja osavõtt on kohustuslik KrMS § 45 järgi. Vastavalt riigi õigusabi
seaduse (RÕS) § 4 lg 3 p-le 1 on riigi õigusabiks määratud kaitse kriminaalmenetluses. RÕS §
21 lg 3 kohaselt riigi õigusabi osutamise eest makstava tasu arvestamise alused, maksmise korra
ja tasumäärad ning riigi õigusabi osutamisega kaasnevate kulude hüvitamise ulatuse ja korra
kehtestab advokatuuri juhatus. Eesti Advokatuuri juhatuse 15. septembri 2015 otsusega on
kinnitatud Riigi õigusabi osutamise eest makstava tasu arvestamise alused, maksmise kord ja

                                                5
tasumäärad ning riigi õigusabi osutamisega kaasnevate kulude hüvitamise ulatus ja kord
(edaspidi kord). Korras on kehtestatud tasu arvestamise alused ja maksmise kord, tasumäärad
ning kulude hüvitamise ulatus ja kord.
4.1.2.1. Riigi õigusabi kohtueelsel uurimisel
Süüdistatava M.V kaitsja esinemise eest kohtueelsel uurimisel on määratud hüvitamisele
kuuluvaks summaks riigi õigusabi tasuna 168 eurot.
Süüdistatava Steven Mühlbergi kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 120 eurot.
4.1.2.2. Riigi õigusabi kohtus
Süüdistatava M.V kaitsja on esitanud kohtus taotluse riigi õigusabi suuruse ja riigi õigusabi
kulude hüvitamise ulatuse kindlaksmääramiseks.
Taotluse p 3 (Riigi õigusabi osutamise käigus tehtud toimingud, nendele kulunud aeg ja/või
taotletav tasu) on arvestatud tasu suuruseks koos käibemaksuga 24 eurot. Kaitsja kohtus esitatud
aruanded kaitsjatasudes on usaldusväärsed ja vastavuses kehtestatud advokaadi tasumääradega
ning kaitsjaid tuleb selles ulatuses tasustada.
4.1.3. Muu menetluskulu
KrMS § 175 lg 1 p 10 kohaselt on menetluskuluks muu menetlejal tekkinud kulu, milleks on
kriminaalasjas postikulu – 4 eurot.
4.2. Menetluskulud kokku
Kriminaalmenetluses on süüdistatavatele arvestuslikult menetluskuludeks kokku:
1) M.V: sundraha 645 eurot ja riigi õigusabi tasu 249,60 (144+81,60+24) eurot;
2) Steven Mühlberg: sundraha 645 eurot, riigi õigusabi tasu 120 (96 + 24) ja muu
kriminaalmenetluse kulu 4 eurot.
4.3. Menetluskulude hüvitamine
KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS. § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid. Kui ühes
kriminaalasjas mõistetakse süüdi mitu isikut, siis otsustab kulude jaotuse kohus, arvestades iga
süüdimõistetu vastutuse ulatust ja varalist seisundit (KrMS § 180 lg 2).
KrMS § 175 lg 1 p 4 sätestatu kohaselt peab kohus M.Vlt väljamõistetavaks menetluskuluks
osutatud õigusabi eest põhjendatud ja vajalikus ulatuses 192 eurot (s.h käibemaks). M.Vle
õigusabi osutamisega seonduv advokaadi sõidukulu 57,60 eurot (s.h käibemaks) tuleb jätta riigi
kanda. Kohtu hinnangul riigi õigusabi andva advokaadi määramine selliselt, et advokaadi
sõiduga seonduvad kulutused, millised lisanduvad sisulisele õigusabi osutamise kuludele, on
süüdistatavat ülemääraselt ja asjakohatult koormav ning õigusabi saajale ei ole selline õigusabi
andmise korraldamine mõistlik.
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.
Kohus ei tuvastanud asjaolusid, et kriminaalasjas menetluskulude hüvitamine oleks
süüdimõistetutel üle jõu käivateks kohustusteks. Arvestatud menetluskulud tulevad KrMS § 180
alusel välja mõista süüdistatavatelt.
Arvestades süüdimõistetu majanduslikku olukorda määrata tal menetluskulude tasumine ositi
aasta jooksul, igakuiste võrdsete osade kaupa.
Arvestades kohtu põhjendusi menetluskuludes ja seoses süüdimõistva kohtuotsusega tuleb riigi
kasuks välja mõista kriminaalmenetluse kuluna M.Vlt sundraha 645 eurot, riigi õigusabi tasu 192
eurot ja Steven Mühlbergilt sundraha 645 eurot, riigi õigusabi tasu 120 eurot ja muu
kriminaalmenetluse kulu 4 eurot.
4.4. Kaitsja tasustamine riigi õigusabi osutamise eest


                                               6
Kohtumenetluses määratud korras esinenud kaitsja osutatud riigi õigusabiga seonduv tasu
arvestatakse riigi selleks otstarbeks määratud vahendite arvelt advokaadile Nikolai Kõivule 24
eurot.

5. Kohtu muud põhjendused ja eelvangistusaja arvestus
Süüdistatavale M.V tõkendina kohaldatud vahistamine tuleb jätta muutmata. Süüdistatavale
Steven Mühlberg tõkendina kohaldatud elukohast lahkumise keeld tuleb tühistada.
M.V on kahtlustatavana kinni peetud 07.03.2016 ja tõkendina vahistamine on talle kohaldatud
09.03.2016. KarS § 68 kohaselt arvatakse eelvangistus karistusaja hulka, kusjuures ühele eel-
vangistuspäevale vastab üks vangistuspäev.
Steven Mühlberg on kahtlustatavana kinni peetud 19.01.2016, seega on Steven Mühlberg
viibinud eelvangistuses 1 päeva. KarS § 68 kohaselt arvatakse eelvangistus karistusaja hulka,
kusjuures ühele eelvangistuspäevale vastab rahalise karistuse kolm päevamäära.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(digitaalselt allkirjastatud)


Aivar Hint
Kohtunik




                                              7
