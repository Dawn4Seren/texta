                        KOHTUMÄÄRUS
 Kohus                           Harju Maakohus

 Otsuse tegemise aeg ja koht     01. augustil 2016.a , Tallinn

 Kriminaalasja number            1-16-5336 (16231500355)

 Kohtunik                        Eha Popova

 Kriminaalasi                    Olaf XXX(XXX) süüdistuses KarS § 121 lg 2 p 2 ja § 120
                                 lg 1 järgi


RESOLUTSIOON

1. Lõpetada menetlus kriminaalasjas nr 1-16-5336 (16231500355) Olaf XXX (XXX, ik
XXX) süüdistuses KarS § 121 lg 2 p 2 ja § 120 lg 1 järgi.

2. KrMS § 183 alusel jätta menetluskulud - kaitsjatasu 192 eurot - riigi kanda.

3. Asitõend – optilise sihikuga pruuni kabaga õhkrelv QB 88 cal 4,5, mis asub Põhja
Prefektuuri Ida-Harju politseijaoskonnas Tallinnas, Pinna 4 – tagastada Olaf XXX
seadusjärgsetele pärijatele.

4. Kriminaalmenetluse lõpetamise määrus saata Põhja Ringkonnaprokuratuurile ja
Põhja Prefektuurile.


Edasikaebamise kord

Määrusele võib esitada määruskaebuse kümne päeva jooksul, alates päevast, mil isik sai
vaidlustatavast kohtumäärusest teada või pidi teada saama, vaidlustatava kohtumääruse teinud
kohtule.

TUVASTATUD ASJAOLUD JA KOHTU SEISUKOHAD

Kriminaalasi Olaf XXXsüüdistuses KarS § 121 lg 2 p 2 ja § 120 lg 1 järgi saabus Harju
Maakohtusse arutamiseks lühimenetluse korras 16.06.2016.a. Kohtuistungi toimumise ajaks
määrati 03.08.2016.a.
Olaf XXXile on esitatud süüdistus selles, et tema 26.03.2016.a. kella 14.00, olles kodus XXX
alevikus XXXasuvas korteris, tõi keldrist magamistuppa õhupüssi ja abikaasa XXX
küsimusele, miks see ese on magamistoas, vastas, et „võib olla see on selles toas hoopis teisel
eesmärgil, kui väga lähedalt lasta, siis…“ ja vaikis ja vaatas abikaasa poole, millest abikaasa
sai aru, et mees räägib temast. Kui naine täpsustas, kas mees ähvardab teda, vastas Olaf XXX
jaatavalt. Arvestades varasemat perevägivalda Olaf XXXpoolt nii abikaasa kui ka alaealise tütre
suhtes, mis ajavahemikul 2010 kuni 2014 on leidnud kinnitamist eeluurimisel vähemalt viis
korda, mille kohta tegi Põhja Ringkonnaprokuratuur 03.11.2014.a. määruse KrMS § 202 alusel,
tundis kannatanu sellel hetkel reaalset ohtu oma elule ja tervisele.
Seega Olaf XXX pani toime tervisekahjustusega tekitamisega ähvardamise, kui on alust karta
ähvarduse täideviimist, s.o KarS § 120 lg 1 järgi kvalifitseeritava kuriteo.
Samuti tema 26.03.2016 kella 14:00 ajal viibides aadressil XXX alevik XXXasuvas korteris
lükkas XXX selili põrandale, istus peale ja surus parema käega kaelale, tekitades talle füüsilist
valu ja tervisekahjustuse - vasakul küünarnukil paistetus ja marrastus.
Seega Olaf XXX pani toime tahtliku teo, mis oli suunatud teise inimese tervise kahjustamisele,
samuti valu tekitava kehalise väärkohtlemisele, lähisuhtes, s.o KarS § 121 lg 2 p 2 järgi
kvalifitseeritava kuriteo.

Harju Maakohtusse saabus Eesti Perekonnaseisuasutuses registreeritud surma tõend, mille
kohaselt on Viimsi Vallavalitsus registreerinud Olaf XXX surma 27.07.2016.a.

KrMS § 238 lg 1 p 3 kohaselt teeb kohus kriminaalmenetluse lõpetamise määruse, kui ilmnevad
KrMS § 199 lg 1 punktides 2-6 loetletud alused. KrMS § 199 lg 1 p 4 kohaselt on
kriminaalmenetlust välistavaks asjaoluks kahtlustatava või süüdistatava surm. Arvestades
asjaolu, et süüdistatav Olaf XXX on käesolevaks ajaks surnud, kuulub kriminaalmenetlus tema
suhtes lõpetamisele KrMS § 238 lg 1 p 3 alusel.

Asitõend – optilise sihikuga pruuni kabaga õhkrelv QB 88 cal 4,5 - mis asub Põhja Prefektuuri
Ida-Harju politseijaoskonnas Tallinnas, Pinna 4 tuleb tagastada Olaf XXXseadusjärgsetele
pärijatele. Asitõend – CD plaat kõnesalvestusega, mis asub kriminaalasja juures, tuleb jätta
kriminaalasja juurde.

KrMS § 183 kohaselt hüvitab kriminaalmenetluse lõpetamise korral menetluskulud riik, kui
kriminaalmenetluse seadustikus ei ole sätestatud teisiti. Kriminaalasjas on menetluskuluks Olaf
XXXkaitsjale makstud tasu kohtueelses menetluses 192 eurot. Arvestades, et menetlus
käesolevas kriminaalasjas kuulub lõpetamisele, siis jäävad menetluskulud KrMS § 183 alusel
riigi kanda.

Kohus juhindub KrMS § 199 lg 1 p 4 ja § 238 lg 1 p 3 .

Eha Popova
Kohtunik
