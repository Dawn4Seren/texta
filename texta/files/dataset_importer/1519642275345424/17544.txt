                       KOHTUMÄÄRUS
Kohus                                Tallinna Ringkonnakohus
Kohtukoosseis                        Eesistuja Virgo Saarmets, liikmed Maret Altnurme ja
                                     Ruth Plaks
Määruse tegemise aeg ja koht         22. aprill 2016, Tallinn
Haldusasja number                    3-13-707
Haldusasi                            DDDW kahju hüvitamise kaebus
Vaidlustatud kohtulahend             Tallinna Halduskohtu 4. jaanuari 2016. a määrus
Menetluse alus ringkonnakohtus       DDDW määruskaebus
Asja läbivaatamine                   Kirjalik menetlus

RESOLUTSIOON
Jätta DDDW määruskaebus rahuldamata ja Tallinna Halduskohtu 4. jaanuari 2016. a
määruse haldusasjas nr 3-13-707 resolutsiooni punkt 1 muutmata.

EDASIKAEBAMISE KORD
Määruse peale ei saa edasi kaevata (HKMS § 206 lg 2).

ASJAOLUD JA MENETLUSE KÄIK
1.    DDDW esitas 01.04.2013 Tallinna Halduskohtule kaebuse kahju hüvitamise nõudes.
Tallinna Halduskohus tagastas 12.10.2015 määrusega nr 3-13-707 HKMS § 121 lg 1 p 2
alusel DDDW kaebuse läbivaatamatult, sest kaebaja ei ole kõrvaldanud kaebuse puudusi ning
kaebus ei vasta HKMS §-de 37-39 nõuetele (kaebuse nõuded ei ole arusaadavad ning nende
võimalikud alused ja põhjendused jätkuvalt ebaselged).
2.    DDDW esitas 19.10.2015 avalduse, mida halduskohus käsitas 12.10.2015 määruse
peale esitatud määruskaebusena. Tallinna Halduskohus tagastas 16.11.2015 määrusega
DDDW 19.10.2015 määruskaebuse HKMS § 205, § 206 lg 1 ning § 187 lg-te 2, 3 ja 4 alusel,
sest kaebaja ei olnud kohtu määratud tähtajaks kõrvaldanud määruskaebuses esinevaid
puudusi.
3.   DDDW esitas 19.11.2015 avalduse, mille Tallinna Halduskohus jättis 19.11.2015
määrusega tähelepanuta, sest haldusasja menetlus on lõppenud ja dokumendi sisust tulenevalt
ei saa seda käsitada ka Tallinna Halduskohtu 16.11.2015 määruse peale esitatud
määruskaebusena.
4.   DDDW esitas 14.12.2015 ja 04.01.2016 avaldused, mida halduskohus käsitas
määruskaebustena 16.11.2015 ja 19.11.2015 määruste peale.
5.   Tallinna Halduskohus tagastas 04.01.2016 määruse resolutsiooni p-ga 1 DDDW
määruskaebuse Tallinna Halduskohtu 19.11.2015 määruse peale, sest tegemist oli korraldava
määrusega, mis ei ole määruskaebuse korras vaidlustatav. Sama määrusega (resolutsiooni p-d
                                                                                      3-13-707

2-4) võttis halduskohus menetlusse DDDW määruskaebuse Tallinna Halduskohtu 16.11.2015
määruse peale ning edastas selle lahendamiseks Tallinna Ringkonnakohtule.
6.    Tallinna Ringkonnakohus jättis 06.01.2016 määrusega rahuldamata DDDW
määruskaebuse Tallinna Halduskohtu 16.11.2015 määruse peale. HKMS § 206 lg 2 alusel on
ringkonnakohtu määrus lõplik, mistõttu on Tallinna Halduskohtu 12.10.2015 ja 16.11.2015
määrused jõustunud.
7.    DDDW esitas Tallinna Halduskohtule 22.01.2016 ja 28.01.2016 menetlusdokumendid,
mida halduskohus käsitas määruskaebusena Tallinna Halduskohtu 04.01.2016 määruse
resolutsiooni p 1 peale. Tallinna Halduskohus ei pidanud 07.03.2016 põhjendatuks
määruskaebust ise rahuldada ja edastas selle lahendamiseks Tallinna Ringkonnakohtule.

MENETLUSOSALISTE SEISUKOHAD RINGKONNAKOHTUS
8.    DDDW palub määruskaebuses (ja hilisemates korduvates seisukohtades) selgitust
õigusnormide jämeda rikkumise kohta, leides, et kohtud on tema asjas korraldanud
klassikalise ringkaitse. Kõik kaebaja pretensioonid ja kaebused tuleb tunnistada
õiguspärasteks ning neid kohtus menetleda. Muu hulgas tuleb tühistada halduskohtu
16.11.2015 määrus.

RINGKONNAKOHTU PÕHJENDUSED
9.    HKMS § 203 lg 1 kohaselt võib määrusega puudutatud menetlusosaline esitada
halduskohtu määruse peale määruskaebuse, kui määruskaebuse esitamine on seaduse järgi
lubatud või kui määrus takistab asja edasist menetlust. Tallinna Halduskohus tagastas
04.01.2016 määruse resolutsiooni p-ga 1 DDDW määruskaebuse põhjusel, et Tallinna
Halduskohtu 19.11.2015 korraldava kohtumääruse peale ei ole määruskaebuse esitamine
seaduse järgi lubatud ning haldusasja menetlus oli lõppenud Tallinna Halduskohtu 12.10.2015
määrusega, mille peale esitatud määruskaebus tagastati Tallinna Halduskohtu 16.11.2015
määrusega.
10. Ringkonnakohus leiab, et halduskohus tagastas DDDW määruskaebuse HKMS § 206 lg
1 alusel õigesti, sest tegemist ei olnud määrusega, mille peale oleks menetlusseadustikust
tulenevalt võimalik esitada määruskaebus. Vastav teave on välja toodud muu hulgas
19.11.2015 määruses. Olukorras, kus haldusasja menetlus oli juba lõppenud, ei saanud
halduskohtu 19.11.2015 määrus takistada ka asja edasist menetlust. Määruskaebuse esitajal
oli võimalik tuua kõik oma seisukohad ja vastuväited välja halduskohtu 12.10.2015 ja
16.11.2015 määruste peale esitatud määruskaebustes. DDDW määruskaebus halduskohtu
12.10.2015 määruse peale tagastati halduskohtu 16.11.2015 määrusega (mille ringkonnakohus
hindas 06.01.2016 määrusega õiguspäraseks) muu hulgas põhjusel, et kaebaja ei olnud
tasunud 19.10.2015 määruskaebuse esitamisel seaduses ettenähud riigilõivu (HKMS § 104 lg
2 teine lause). Seega on kaebaja põhjustanud halduskohtu nõuete õigeaegselt täitmata
jätmisega ise olukorra, kus tema kaebuse sisuline menetlemine haldusasjas nr 3-13-707 on
osutunud võimatuks, ning kahtlused kohtute ringkaitsest vms on ilmselgelt alusetud.
11. Eelneva põhjal jääb DDDW määruskaebus rahuldamata ja Tallinna Halduskohtu
04.01.2016 määruse resolutsiooni p 1 muutmata.

 (allkirjastatud digitaalselt)   (allkirjastatud digitaalselt)   (allkirjastatud digitaalselt)
      Maret Altnurme                     Ruth Plaks                    Virgo Saarmets




                                                                                           2(2)
