                                 TARTU HALDUSKOHUS
                                    Tartu Kohtumaja
                          KOHTUMÄÄRUS
Kohtuasja number                   3-16-741

Määruse kuupäev                    15. juuli 2016

Kohtunik                           Tamara Hristoforova

Kohtuasi                           Jüri Tuule kaebus Eesti Töötukassa vastu saamata jäänud
                                   töötutoetuse väljamaksmiseks

Resolutsioon                       Tagastada Jüri Tuule kaebus käesolevas haldusasjas
                                   tervikuna selle esitajale.


Edasikaebamise kord                Määruse peale võib esitada määruskaebuse Tartu
                                   Ringkonnakohtule Tartu Halduskohtu kaudu 15 päeva
                                   jooksul arvates määruse kättesaamisest.


Asjaolud ja menetluse käik

1. Tartu Halduskohtusse saabus Tallinna Halduskohtu kaudu 10.05.2016 Jüri Tuule kaebus
Eesti Töötukassa vastu. Esitatud kaebuse kohaselt lõpetas Eesti Töötukassa kaebaja töötuna
arvele võtmise. J. Tuul leiab, et perioodi 29.02.2016 – 14.03.2016 eest, kui ta oli veel töötuna
arvele võetud, tuleks talle välja maksta hüvitis.

2. Kohtunõudele esitatud vastuses selgitas Eesti Töötukassa, et J. Tuule töötuna arvelolek
lõpetati Eesti Töötukassa 01.04.2016. a otsusega nr TA16-0035795. Töötutoetuse maksmine J.
Tuulele lõpetati ennetähtaegselt Eesti Töötukassa 01.04.2016. a otsusega nr TT16-0012886.
Viimane töötutoetus maksti kaebajale välja 29.02.2016 summas 119,07 eurot perioodi
03.02.2016 – 29.02.2016 eest. Perioodi 29.02.2016 – 17.03.2016 eest ei ole J. Tuulele
töötutoetust välja makstud.

3. Tartu Halduskohus jättis 17.06.2016. a määrusega esitatud kaebuse käiguta ning andis J.
Tuulele 15-päevase täiendava tähtaja kaebuses esinenud puuduste kõrvaldamiseks ehk kaebuse
nõude ja põhjenduste täiendamiseks.

4. Pärast Tartu Halduskohtu 17.06.2016. a määruse korduvat edastamist sai J. Tuul selle kätte
29.06.2016.
Kohtu seisukoht

5. Halduskohtumenetluse seadustiku (HKMS) § 121 lg 1 p 2 kohaselt tagastab kohus kaebuse
määrusega selle esitajale, kui kaebus ei vasta sama seadustiku §-de 37-39 nõuetele, kaebaja ei
ole kohtu poolt määratud tähtaja jooksul puudusi kõrvaldanud ja puudused takistavad asja
läbivaatamist.

6. Tartu Halduskohus andis 17.06.2016. a määrusega kaebajale võimaluse puuduste
kõrvaldamiseks 15 päeva jooksul sama määruse kättetoimetamisest arvates.
Kättetoimetamisteatise kohaselt sai kaebaja Tartu Halduskohtu 17.06.2016. a määruse kätte
29.06.2016. Puuduste kõrvaldamise tähtaeg hakkas kulgema 30.06.2016 ja viimane päev
kaebuses esinevate puuduste kõrvaldamiseks oli 14.07.2016.

7. Kontrollides 17.06.2016. a määruse täitmist, tuvastas kohus, et kuni käesoleva määruse
tegemiseni ei ole kaebaja kaebuses esinenud puudusi kõrvaldanud, s.o täpsustanud kaebuse
nõuet ega selle põhjendusi ega esitanud kohtule taotlust puuduste kõrvaldamiseks määratud
tähtaja pikendamiseks. Järelikult jättis J. Tuul Tartu Halduskohtu 17.06.2016. a määruse selleks
määratud tähtajaks täielikult täitmata ilma mõjuva põhjuseta. HKMS § 41 lg 1 teise lause
kohaselt ei või kohus teha otsust nõude ega aluse kohta, mida ei ole kaebuses esitatud, ega
ületada nõude piire. Kuna kaebaja ei täpsustanud kaebuse nõuet ega täiendanud ka põhjendusi
ning kohus ei saa kaebaja eest asuda kaebust sisustama, siis ei ole kaebus käesoleval kujul
menetletav.

Eeltoodust tulenevalt tagastab kohus kaebuse selle esitajale HKMS § 121 lg 1 p 2 alusel.
Halduskohus märgib, et Tartu Halduskohtu 17.06.2016. a määruse p-s 14 on kaebajale ka
selgitatud puuduste kõrvaldamata jätmise tagajärgi.

8. Halduskohus selgitab lisaks, et vastavalt HKMS § 43 lg-le 2 ei võta kaebuse tagastamine
õigust pöörduda uuesti kohtusse ning kaebuse tagastamisel loetakse, et kaebus ei ole kohtu
menetluses olnud.



/allkirjastatud digitaalselt/

Tamara Hristoforova
kohtunik




                                               2
