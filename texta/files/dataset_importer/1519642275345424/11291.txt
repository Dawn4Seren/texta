                        KOHTUMÄÄRUS

Kohtuasja number                2-16-108397
Määruse tegemise aeg ja koht    01. juuli 2016.a, Jõhvi
Kohus                           Viru Maakohus
Kohtunik                        Piret Raik
Kohtuasi                        KÜ Kohtla-Järve Sõpruse 8 hagi G. Y. vastu võlgnevuse
                                99,48 euro nõudes
Menetlustoiming                 Menetlusse võtmisest keeldumine
Menetlusosalised ja esindajad   Hageja:                   KÜ Kohtla-Järve Sõpruse 8 (RK
                                                          80038353, asukoht: Sõpruse 8-20,
                                                          31025 Kohtla-Järve)
                                Hageja         seaduslik Marina Iljina (e-post: xxx)
                                esindaja:

                                Kostja:                   G. Y. (IK xxx, elukoht: xxx)




RESOLUTSIOON

1. Keelduda KÜ Kohtla-Järve Sõpruse 8 hagi G. Y. vastu menetlusse võtmisest.

2. Menetluskulud jätta hageja kanda.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.




ASJAOLUD

1
1. KÜ Kohtla-Järve Sõpruse 8 esitas 20.04.2016.a Pärnu Maakohtule maksekäsu
kiirmenetluse G. Y. vastu 99,48 euro nõudes. Võlgnik esitas 24.05.2016 vastuväited.
Pärnu Maakohtu 06.06.2016.a kohtumäärusega lõpetati maksekäsu kiirmenetlus ning nõue
G. Y. suhtes anti üle Viru Maakohtule menetluse jätkamiseks hagimenetluses.

2.     Viru Maakohtu 07.06.2016 a määrusega anti hagejale tähtaeg 14 päeva puuduste
kõrvaldamiseks - nõude esitamiseks ja põhjendamiseks hagiavaldusele ettenähtud vormis, lisades
hagiavaldusele dokumentaalsed tõendid vastavalt menetlusosaliste arvule, esitamiseks
lepingulise esindaja volikiri koos haridust tõendava dokumendiga; menetluskulude nimekirja
koos kulude tõendavate dokumentidega; ning vajadusel täiendava riigilõivu (vastavalt
hagihinnale) tasumiseks ja maksekorralduse esitamiseks.

Hageja esindaja kinnitas 07.06.2016 kohtumääruse kättesaamist 14.06.2016 kirjaga, kuid pole
tähtaegselt puudusi kõrvaldanud.


KOHTUMÄÄRUSE PÕHJENDUSED

3.    Kohus keeldub hagi menetlusse võtmisest.

Tsiviilkohtumenetluse seadustiku (TsMS) § 3401 lg 1 kohaselt kui menetlusosalise esitatud
avaldus või kaebus ei vasta vorminõuetele või on esitatud muude puudustega, mida saab
kõrvaldada, muu hulgas kui tasumata on riigilõiv, määrab kohus tähtaja puuduse kõrvaldamiseks
ja jätab menetlusdokumendi seniks käiguta.
Kui kohtu määratud tähtpäevaks puudusi ei kõrvaldata, jäetakse avaldus, taotlus või kaebus
menetlusse võtmata (TsMS § 3401 lg 2).

4.    Kohus määras hagejale tähtaja 14 päeva puuduste kõrvaldamiseks, so nõuetekohase
hagiavalduse esitamiseks ja täiendava riigilõivu tasumiseks.
Hagejat hoiatati, et tähtajaks puuduste kõrvaldamata jätmise korral jäetakse avaldus menetlusse
võtmata.
Kohtu määratud tähtajaks hageja puuduseid ei kõrvaldanud.

5.   Eeltoodu alusel ja juhindudes TsMS § 340¹ lg 2, § 487 lg 3 keeldub kohus hagi menetlusse
võtmisest.


/allkirjastatud digitaalselt/

Piret Raik
Kohtunik




2
