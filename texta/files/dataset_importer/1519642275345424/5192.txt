                            K OHT UMÄ Ä RUS

Kohus                                     Tartu Ringkonnakohus
Kohtukoosseis                             Tanel Saar, Maili Lokk, Tiina Pappel
Määruse tegemise aeg ja koht              12.10.2016, Tartu
Haldusasja number                         3-16-1592
Haldusasi                                 ISIS Medical OÜ kaebus sihtasutuse NARVA
                                          HAIGLA 29.06.2016. a otsuste, millega
                                          aktsiaseltsi Surgitech pakkumus tunnistati
                                          vastavaks ja edukaks, ning Riigihangete
                                          Vaidlustuskomisjoni 28.07.2016. a otsuse
                                          vaidlustusasjas nr 159-16/168237 tühistamise
                                          nõudes
Vaidlustatud kohtulahend                  Tartu Halduskohtu 22.09.2016. a otsus
Menetluse alus ringkonnakohtus            ISIS Medical OÜ apellatsioonkaebus
Menetlusosalised                          Kaebaja ISIS Medical OÜ
                                          Esindaja adv Ahti Kuuseväli
                                          Vastustaja sihtasutus NARVA HAIGLA
                                          Esindaja Leho Tamvere
                                          Kolmas isik aktsiaselts Surgitech
                                          Esindaja adv Toomas Laanemaa

RESOLUTSIOON
1. Võtta vastu kaebaja loobumine apellatsioonkaebusest.
2. Lõpetada kaebaja apellatsioonkaebuse menetlus.

EDASIKAEBAMISE KORD
Määruse peale võib esitada määruskaebuse otse Riigikohtule 15 päeva jooksul määruse
kättetoimetamisest arvates.

 ASJAOLUD

 1. Tartu Halduskohus rahuldas 22.09.2016. a otsusega kaebaja kaebuse. Kaebaja esitas
 03.10.2016 halduskohtu 22.09.2016. a otsuse peale apellatsioonkaebuse.

 2. 05.10.2016 esitas kaebaja ringkonnakohtule taotluse, milles teatas, et loobub juhindudes
 halduskohtumenetluse seadustiku § 191 lg-st 1 apellatsioonkaebusest käesolevas haldusasjas.

 RINGKONNAKOHTU PÕHJENDUSED
3. Ringkonnakohus on seisukohal, et kaebaja taotlus käesolevas asjas apellatsioonkaebusest
loobumiseks tuleb rahuldada ja kaebaja apellatsioonkaebuse menetlus käesolevas haldusasjas
lõpetada.

4. Tulenevalt HKMS § 191 lg-st 1 võib apellant ringkonnakohtule esitatud avaldusega
loobuda apellatsioonkaebusest asja arutamise lõpetamiseni, kirjaliku menetluse puhul aga
kuni avalduste esitamiseks antud tähtaja möödumiseni. HKMS § 191 lg 3 kohaselt lõpetab
ringkonnakohus määrusega apellatsioonimenetluse, kui teine menetlusosaline ei ole
halduskohtu otsuse peale edasi kaevanud või kui vastuapellatsioonkaebus on esitatud pärast
apellatsioonitähtaja möödumist. Kuna apellant on 05.10.2016. a taotluses avaldanud soovi
loobuda esitatud apellatsioonkaebusest, käesolevas haldusasjas ei ole vastustaja esitanud
apellatsioonkaebust ning ei esine ka teisi menetluse lõpetamist takistavaid asjaolusid, lõpetab
ringkonnakohus HKMS § 191 lg 3 alusel kaebaja poolt Tartu Halduskohtu 22.09.2016. a
otsuse peale esitatud apellatsioonkaebusega algatatud apellatsioonimenetluse.

5. Kohus selgitab, et HKMS § 191 lg 2 kohaselt loetakse apellatsioonkaebusest loobumise
korral, et apellant ei ole apellatsiooniastmes menetlustoiminguid teinud, apellant ei saa esitada
enam      uut     apellatsioonkaebust      sama   apellatsioonieseme     kohta     ja     kannab
apellatsioonkaebusega seotud menetluskulud. Kuna kolmas isik teatas ringkonnakohtule, et
kolmandal isikul ei ole apellatsioonkaebuse menetlemisega seoses menetluskulusid tekkinud
ning vastustaja ei teatanud ringkonnakohtule tekkinud menetluskuludest, ei ole antud juhul
menetluskulude jaotuse üle otsustamine vajalik.

6. HKMS § 191 lg 6 ja § 235 lg 3 kohaselt võib apellatsioonkaebuse menetluse lõpetamise
määruse peale esitada määruskaebuse Riigikohtule 15 päeva jooksul määruse määruskaebuse
esitajale kättetoimetamisest arvates.




    /allkirjastatud digitaalselt/   /allkirjastatud digitaalselt/   /allkirjastatud digitaalselt/
             Tanel Saar                      Maili Lokk                     Tiina Pappel




2                                                  2
