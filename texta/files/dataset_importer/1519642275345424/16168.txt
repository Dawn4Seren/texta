                         KOHTUMÄÄRUS

 Kohus                             Tartu Ringkonnakohus

 Kohtukoosseis                     Andra Pärsimägi, Üllar Roostoja, Viivi Tomson

 Määruse tegemise aeg ja koht      9. mai 2016 Tartu

 Tsiviilasja number                2-15-3734

 Tsiviilasi                        Aivar Šinkarev      hagi   AS   Giga   vastu    kahju
                                   hüvitamiseks
 Vaidlustatud kohtulahend          Tartu Maakohtu 8. märtsi 2016 määrus

 Kaebuse esitaja ja kaebuse liik   AS-i Giga määruskaebus

 Kohtuistungi toimumise aeg        Kirjalik menetlus

 Menetlusosalised ja nende         Määruskaebuse esitaja (kostja): AS Giga (registrikood
                                   10254167), esindaja vandeadvokaat Marit Toom
 esindajad
                                   Vastustaja (hageja): Aivar Šinkarev (isikukood
                                   XXXXXXXXXX), esindaja Maia Ploom


RESOLUTSIOON
1. Võtta vastu AS-i Giga loobumine määruskaebusest Tartu Maakohtu 8. märtsi 2016
määruse peale tsiviilasjas nr 2-15-3734 ja lõpetada määruskaebuse menetlus.
2. Jätta määruskaebuse menetlemisega seotud kulud menetlusosaliste endi kanda.


Edasikaebamise kord
Menetlusosalisel on õigus esitada määruskaebus Riigikohtule 15 päeva jooksul alates
käesoleva määruse kättetoimetamisest.
Hagimenetluses Riigikohtus võib menetlusosaline menetlustoiminguid teha ning avaldusi ja
taotlusi esitada üksnes vandeadvokaadi vahendusel, kui seaduses ei ole sätestatud teisiti.
Juhul, kui menetlusosaline taotleb menetlusabi, peab ta esitama tähtaja kestel määruskaebuse.
Kaebuse põhjendamiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus mõistliku tähtaja pärast menetlusabi taotluse
lahendamist, kui nimetatud taotlus ei ole esitatud põhjendamatult või tähtaja pikendamise
eesmärgil.

ASJAOLUD
1. Tartu Ringkonnakohtu menetluses on AS-i Giga määruskaebus Tartu Maakohtu 8. märtsi
2016 määruse peale, millega maakohus määras ekspert Kaarel Saha poolt teostatud
ehitustehnilise ekspertiisi ekspertiisitasu suuruseks 930,60 eurot.
2. AS Giga esitas 3. mail 2016 avalduse määruskaebusest loobumiseks.

RINGKONNAKOHTU PÕHJENDUSED

3. Ringkonnakohus leiab, et AS-i Giga määruskaebusest loobumine tuleb vastu võtta ja
menetlus lõpetada.
4. Tsiviilkohtumenetluse seadustiku (TsMS) § 659 kohaselt kohaldatakse ringkonnakohtusse
määruskaebuse esitamisele ja seal menetlemisele apellatsioonimenetluse kohta sätestatut, kui
TsMS 65. peatükist ja määruskaebuse olemusest ei tulene teisiti.
TsMS § 644 lg 1 kohaselt võib apellant kaebusest loobuda kuni asja arutamise lõpetamiseni,
kirjaliku menetluse puhul aga kuni avalduste esitamiseks antud tähtaja möödumiseni.
AS Giga esitas määruskaebusest loobumise avalduse TsMS § 644 lg 1 kohaselt.
Ringkonnakohus asub seisukohale, et käesoleval juhul ei esine takistusi määruskaebusest
loobumise vastuvõtmiseks. Määruskaebuse menetlus tuleb TsMS § 644 lg 4 alusel lõpetada.
Vastavalt TsMS § 644 lg-le 3 loetakse määruskaebusest loobumise korral, et määruskaebuse
esitaja ei ole apellatsiooniastmes menetlustoiminguid teinud.
Vastavalt Tartu Maakohtu 27. aprilli 2016 kompromissi kinnitamise määrusele jäävad
menetluskulud poolte endi kanda. Ringkonnakohus on seisukohal, et nimetatu hõlmab ka samas
tsiviilasjas määruskaebuse menetlemisega seotud kulusid.



/allkirjastatud digitaalselt/    /allkirjastatud digitaalselt/     /allkirjastatud digitaalselt/
     Andra Pärsimägi                   Üllar Roostoja                     Viivi Tomson




                                              2
