                         KOHTUOTSUS
                              EESTI VABARIIGI NIMEL


Kohus                         Tartu Maakohus Tartu kohtumaja

Otsuse tegemise aeg ja koht   17. augustil 2016 Tartu Kalevi 1

Kriminaalasja number          1-16-3547

Kohtukoosseis                 Kohtunik Ingeri Tamm

Kohtuistungi sekretär         Kristi Suvi

Tõlk                          Meeli Antonov

Kriminaalasi                  Roman Gorodivski süüdistus KarS § 274 lg 1 järgi
                              kokkuleppemenetluses
Prokurör                      Ringkonnaprokurör Aro Siinmaa

Süüdistatav                   Roman Gorodivski

                              asukoht Tartu Vangla; isikukood 37003120019

                              varasem karistatus: kriminaalkorras karistatud 2 korda:
                                  1. Tartu Maakohtu 02.04.2008. a otsusega KarS § 114 p
                                     1, 2, 3 ja § 404 järgi 14 aasta vangistusega;
                                  2. Tartu Maakohtu 06.08.2012. a otsusega KarS § 274 lg
                                     1 ja § 275 järgi 1 aasta vangistusega, liitkaristus KarS
                                     § 65 lg 2 alusel 9 aastat ja 15 päeva vangistust
                                     kandmise algusajaga 06.08.2012
                              Tõkend: ei ole kohaldatud (kannab karistust Tartu Vanglas)
Kaitsja                       Advokaat Valli Murde


RESOLUTSIOON
Juhindudes KrMS § 248 lg 1 p-st 5 ja §-st 249 kohus otsustas:

Süüdi tunnistada Roman Gorodivski KarS § 274 lg 1 järgi ja mõista karistuseks 6 (kuus)
kuud vangistust.

KarS § 65 lg 2 alusel mõista Roman Gorodivskile liitkaristuseks kohtuotsuste kogumis 5


                                            1
(viis) aastat 6 (kuus) kuud 5 (viis) päeva vangistust, suurendades mõistetud 6 kuu
pikkust vangistust Tartu Maakohtu 06.08.2012. a otsusega mõistetud karistuse
ärakandmata osa 5 (viis) aasta 5 (viie) päeva vangistuse võrra.

Roman Gorodivski karistuse kandmise algusajaks lugeda kohtuotsuse kuupäev 17.
august 2016.

KrMS § 126 lg 3 p 1 alusel jätta kriminaalasja juurde CD-plaat Tartu Vangla
valvekaamera videosalvestisega.

KrMS § 180 lg 1 alusel välja mõista Roman Gorodivskilt riigituludesse
menetluskuludena sundraha 645 (kuussada nelikümmend viis) eurot ja muud
menetluskulud 625 (kuussada kakskümmend viis) eurot.

Määrata KrMS § 180 lg 3 alusel, et Roman Gorodivskil on õigus menetluskulud
summas 1270 (üks tuhat kakssada seitsekümmend) eurot tasuda ühe aasta jooksul alates
kohtuotsuse jõustumisest. Juhul kui menetlusosalised kohtuotsust ei vaidlusta, on
tasumise lõpptähtaeg 02.09.2017.

Makseinfo
Riigi kasuks välja mõistetud menetluskulud tuleb tasuda Maksu-ja Tolliametile (makse saaja)
ühele järgmistest kontonumbritest:
· SEB PANK EE351010052031000004 (SWIFT: EEUHEE2X)
· SWEDBANK EE502200221014193355 (SWIFT: HABAEE2X)
· NORDEA PANK EE401700017002872300 (SWIFT: NDEAEE2X)
· DANSKE BANK EE873300333499990003 (SWIFT: FOREEE2X).

Menetluskulude tasumisel tuleb märkida viitenumber, mis on 99916700057186.

Riigituludesse välja mõistetud rahaliste kohustuste tasumisel tuleb märkida
maksekorraldusele kohtulahendi number ning nõude liik, mida tasutakse. Kui makse
teostatakse kolmanda isiku poolt, siis tuleb märkida maksekorraldusele veel isiku ees- ja
perekonnanimi, kelle eest makse teostatakse.

Edasikaebamise kord
Kohtuotsuse peale võib kohtumenetluse pool esitada apellatsioonkaebuse juhul, kui tegemist
on      kokkuleppemenetlust       reguleerivate    menetlusnormide       rikkumisega     või
kriminaalmenetlusõiguse olulise rikkumisega vastavalt KrMS § 339 lg-le 1. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul,
kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle
eest ette ei näe.

Apellatsioon esitatakse Tartu Ringkonnakohtu kirjalikult 15 päeva jooksul alates kohtuotsuse
avalikult teatavakstegemisest. Vahistatud süüdistatav või tema kaitsja võib esitada
apellatsiooni 15 päeva jooksul alates süüdistatavale kohtuotsuse koopia kätteandmisele
järgnevast päevast.

                                             2
Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtule 15
päeva jooksul alates päevast, mil isik sai vaidlustatavast lahendist teada või pidi teada saama.


KOHTUOTSUSE PÕHIOSA
I Kokkuleppe sisu

Roman Gorodivskit süüdistatakse selles, et tema olles kinnipeetav Tartus, Turu 56 asuvas
Tartu Vanglas,
   - 27.11.2013 kella 09.15 paiku vastuvõtu kambris nr 1166, tegi ametiülesandeid täitvat
       Tartu vangla vanemvalvur E.T. suunas käega löögi liigutuse ning ähvardas teda
       tapmisega, öeldes E.T.: “Ka siis, kui ma maha rahunen, ka siis lõikan su ära, mul ei ole
       mingi probleem ment maha lüüa, mul suva isegi siis, kui ma saan selle eest 10 aastat
       juurde“, millist ähvardust võttis E.T. reaalsena;
   - 19.02.2015 kella 19.00 paiku E-3 eluosakonna kambris nr 1089 ähvardas
       ametiülesandeid täitvat Tartu vangla vanemvalvur E.T. tervisekahjustuse tekitamisega,
       võttes kapi pealt pastapliiatsi ning liikudes jooksusammul ukse poole, tehes E.T.
       suunas torkeliigutuse ning ütles E.T.: “Torkan sul silma peast välja, urood, pederast“,
       millist ähvardust võttis E.T. reaalsena;
   - 19.02.2015 vahetult pärast kella 19.00 kui Roman Gorodivski toimetati E-3
       eluosakonna kambrist nr 1089 E-2 eluosakonna kambrisse nr 1066, ähvardas E-2
       eluosakonna kambris nr 1066 ametiülesandeid täitvat Tartu vangla vanemvalvur E.T.
       tervisekahjustuse tekitamisega, öeldes E.T.: “Viskan sulle kuuma õli näkku“, millist
       ähvardust võttis E.T. reaalsena;
   - 20.02.2015 kella 08.20 paiku E-2 eluosakonna kambris nr 1066 ähvardas
       ametiülesandeid täitvat Tartu vangla vanemvalvur E.T. tapmisega, öeldes E.T.: “… ära
       tapan su, kindlasti tapan su ära“, millist ähvardust võttis E.T. reaalsena;
   - 20.02.2015 kella 16.30 paiku E-2 eluosakonna kambris nr 1066 tegi ametiülesandeid
       täitva Tartu vangla vanemvalvur E.T. suunas peaga löögi liigutuse ja ähvardas teda
       tapmisega, öeldes E.T. korduvalt: “Ma tapan su ära,“ millist ähvardust võttis E.T.
       reaalsena.
Seega pani Roman Gorodivski toime KarS § 274 lg 1 järgi kvalifitseeritava kuriteo, s.o.
võimuesindaja suhtes vägivalla toimepanemise seoses tema ametikohustuste täitmisega.

Tsiviilhagi esitatud ei ole.

KarS § 274 lõikes 1 ettenähtud kuriteo toimepanemise eest nõuab prokurör kohtus
süüdistatavale karistuseks 6 kuud vangistust.
KarS § 65 lg 2 alusel suurendada käesolevas asjas mõistetavat karistust Tartu Maakohtu
06.08.2012. a otsusega mõistetud karistuse ärakandmata osa, 5 aasta ja 5 päeva vangistuse
võrra, mõistes liitkaristuseks 5 aastat 6 kuud ja 5 päeva vangistust. Karistuse algust arvestada
alates 17.08.2016.

Süüdistataval tuleb tasuda kõik menetluskulud: määratud kaitsjale makstud tasu 192 eurot,
millele lisandub kaitsjatasu kohtumenetluses, kaitsjale kriminaaltoimiku materjalidest koopia
tegemise kulu 1 euro ja sundraha 645 eurot. Menetluskulude tasumiseks on aega üks aasta.

II Kohtu seisukoht kokkuleppe osas
                                               3
Kokkulepe oli süüdistatavale arusaadav ja ta jäi kohtus selle juurde.
Kaitsja ja prokurör jäid sõlmitud kokkuleppe juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid. Kohus on seisukohal, et Roman Gorodivski on
kokkuleppe sõlmimisel väljendanud oma tõelist. Kriminaalasjas kogutud tõendid annavad
aluse tunnistada Roman Gorodivski süüdi KarS § 274 lg 1 järgi ning mõista talle karistus
vastavalt kokkuleppele.

Menetluskuludeks on kohtueelses menetluses makstud kaitsjatasu 192 eurot ja
kohtumenetluses 432 eurot, kriminaaltoimiku materjalist koopia tegemise kulu 1 euro, samuti
sundraha, mille suuruseks teise astme kuriteo toimepanemises süüdimõistmise korral on 1,5
kuupalga alammäära, s.o 645 eurot (palga alammäär on alates 1. jaanuarist 2016. a 430 eurot).

Vastavalt kokkuleppele tuleb Roman Gorodivskil hüvitada KrMS § 180 lg 1 alusel kõik
menetluskulud: sundraha 645 eurot ja muud menetluskulud 625 eurot, s.o kokku 1270 eurot
ühe aasta jooksul alates kohtuotsuse jõustumisest.

/allkirjastatud digitaalselt/

Ingeri Tamm
kohtunik




                                               4
