                            KOHTUOTSUS
                                 EESTI VABARIIGI NIMEL

Kohus                            Tartu Maakohus

                                 12. september 2016 Võru kohtumaja Põlvas, Võru tn 12
Otsuse tegemise aeg ja koht

                                 1-16-7748 (kohtueelse menetluse nr 16265000280)
Kriminaalasja number

Kohtukoosseis                    Kohtunik Rita Kulberg

                                 Lea Kirotar
Kohtuistungi sekretär
                                 Peeter Justus süüdistuses KarS § 121 lg 2 p-de 2, 3 järgi
Kriminaalasi                     kokkuleppemenetluses

                                 Külli Zimm
Prokurör
                                 Peeter     Justus       isikukood       36503066515;      elukoht
                                 xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx
Süüdistatav                      ;       xxxxxxxxxxxxxxxxxxxxxxx;              xxxxxxxxxxxxxxxxx;
                                 xxxxxxxxxxxxx xxxx; töötab xx-s xxxxxxxxxxxxxxxx;
                                 kriminaalkorras karistamata; tõkendit ei ole kohaldatud

RESOLUTSIOON
Peeter Justus süüdi mõista KarS § 121 lg 2 p-de 2, 3 järgi ning karistada vangistusega 5 (viis) kuud.

KarS § 73 lg-te 1, 3 alusel Peeter Justusele mõistetavat karistust 5 kuud vangistust mitte pöörata
täielikult täitmisele, kui Peeter Justus ei pane ühe 1 (ühe) aastase katseaja jooksul toime uut
tahtlikku kuritegu.

Katseaja algust arvata alates kohtuotsuse kuulutamisest, s.o alates 12.09.2016.

Välja mõista Peeter Justuselt menetluskuludena sundraha 645 (kuussada nelikümmend viis) eurot
ning riigi õigusabi tasu ja kulu katteks 61 (kuuskümmend üks) eurot 44 senti riigituludesse.

Menetluskulud (kokku 706,44 eurot) tasuda ositi 10 (kümne) kuu jooksul võrdsetes osades alates
käesoleva otsuse jõustumisele järgnevast kuust hiljemalt iga kuu viimaseks kuupäevaks, tasudes 9
osamakse katteks 70,64 eurot ning viimase 10-nda osamakse katteks 70,68 eurot Maksu- ja
Tolliameti kontole      EE351010052031000004 SEB Pangas või EE502200221014193355
Swedbankis või EE873300333499990003 Danske Bank AS Eesti filiaalis või
EE401700017002872300 Nordea Bank Finland PLC Eesti filiaalis viitenumbrile 99916700064328
(märkides makse selgituses: Menetluskulud asjas 1-16-7748).
Kui rahalised nõuded pole täies ulatuses tähtaegselt tasutud, suunatakse need täitemenetluse
läbiviimiseks kohtutäiturile täitemenetluse seadustikus ettenähtud korras. Tasumise korrast või
tähtaegadest mittekinnipidamise korral kuulub otsus menetluskulude tasumata osas täitmisele
koheselt ja tervikuna.

CD kõnesalvestisega jätta kriminaaltoimiku juurde.

Edasikaebamise kord
Kohtuotsuse peale võib esitada apellatsiooni vaid juhul, kui on tegemist kokkuleppemenetluse sätete
rikkumisega (KrMS 9. peatüki 2. jao sätted) või kriminaalmenetlusõiguse olulise rikkumisega
(KrMS § 339 lg 1). Süüdistatav ja kaitsja võivad esitada apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või kui
süüdistatavale on kuriteo eest mõistetud karistus, mida seadus selle eest ette ei näe.
Kohtuotsuse peale võib esitada kirjaliku apellatsiooni Tartu Ringkonnakohtule viieteistkümne päeva
jooksul alates otsuse avalikult teatavakstegemisest, s.o alates 12.09.2016.
Kriminaalmenetluse kulude hüvitamise otsustuse võib vaidlustada kohtuotsusest eraldi
viieteistkümne päeva jooksul alates kohtuotsuse kuulutamisest, s.o alates 12.09.2016
määruskaebuse esitamise teel otsuse teinud kohtule.

Süüdistus

Peeter Justust süüdistatakse selles, et tema
    - 2015.         a     juulikuus,      menetluse käigus       täpsustamata     kuupäeval,
        xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx talus tahtlikult lõi oma
        elukaaslast U. O. ühel korral parema käega näopiirkonda, millega põhjustas
        kannatanule füüsilist valu.
    - 03.08.2016                         kella                15.30                     paiku
        xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx talu hoovis tahtlikult
        lõi oma elukaaslast U. O. mitu korda lauajupiga selja-, pea- ja vasaku käe piirkonda,
        põhjustades kannatanule hematoomi parema kulmu kohal, marrastuse paremal
        alaseljal, vasaku küünarvarre marrastuse ja verevalumi, vasaku käe küünarluukeha
        murru ning füüsilist valu.
Seega Peeter Justus pani toime teise inimese tervise kahjustamise ja valu tekitava kehalise
väärkohtlemise, mis on toime pandud lähisuhtes ning korduvalt, s.o KarS § 121 lg 2 p 2 ja 3
järgi kvalifitseeritava kuriteo.

Kokkuleppe sisu

Süüdistatava Peeter Justuse, tema kaitsja ja prokuröri vahel sõlmitud kokkuleppe kohaselt
nõuab prokurör süüdistatavale karistuseks KarS § 121 lg 2 p 2 ja 3 ettenähtud kuriteo
toimepanemise eest 5 kuud vangistust. KarS § 73 lg-te 1, 3 alusel määrata, et karistust ei
pöörata täielikult täitmisele, kui Peeter Justus 1-aastase katseaja jooksul ei pane toime uut
tahtlikku kuritegu.

Kohtu järeldused

Süüdistatav Peeter Justus kinnitas kohtuistungil, et ta on kokkuleppest aru saanud ja nõustub
sellega. Prokurör jäi kohtuistungil kokkuleppe juurde.


                                                                                      2 (3)
Kohtuliku arutamise põhjal kohus leiab, et kokkulepet sõlmides on süüdistatav Peeter Justus
väljendanud oma tõelist tahet ning kriminaalasja menetlemisel on järgitud
kokkuleppemenetluse sätteid.
Süüdistatav Peeter Justus tuleb süüdi mõista KarS § 121 lg 2 p-de 2, 3 järgi ning talle tuleb
mõista kokkuleppekohane karistus.

Tulenevalt KrMS § 180 lg-st 1 hüvitab menetluskulud süüdimõistetu.
Käesolevas kriminaalasjas on Peeter Justuse menetluskuludeks süüdimõistva kohtuotsusega
kaasnev sundraha 1,5 palga alammäära suuruses summas, s.o 645 eurot ning riigi õigusabi
korras määratud kaitsjale makstav tasu ja kulu 61,44 eurot, mis tuleb süüdistatavalt välja
mõista.
Vastavalt poolte kokkuleppele määrab kohus menetluskulude tasumise ositi 10 kuu jooksul.


/allkirjastatud digitaalselt/
Kohtunik Rita Kulberg




                                                                                    3 (3)
