                                                                                             1




                           KOHTUOTSUS
                                EESTI VABARIIGI NIMEL


Kohus                            Viru Maakohus

Otsuse tegemise aeg ja koht      30. august 2016, Rakvere kohtumaja

Kriminaalasja number             1-16-7390 (16259000047)

Kohtunik                         Tiit Kullerkupp

Kohtuistungi sekretär            Merle Kaegas

Prokurör                         Enn Pustak

Kriminaalasi                     Rainer Kapmann süüdistatuna          KarS     §   424   järgi
                                 kokkuleppemenetluses

Süüdistatav                      RAINER KAPMANN, ik 37811065229, EV kodanik,
                                 kõrgharidus; emakeel eesti keel, elukoht xxxx; xxxx, xxxx;
                                 varem kriminaal- ja väärteokorras karistamata; tõkend –
                                 elukohast lahkumise keeld alates 02.02.2016
RESOLUTSIOON:

Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                            otsustas:

Süüdi tunnistada RAINER KAPMANN KarS § 424 järgi ning karistuseks mõista 7 (seitse) kuud
vangistust.

KarS § 73 lg 1 ja 3 alusel jätta vangistus tingimisi kohaldamata ja määrata katseajaks 1 (üks)
aasta.

Lugeda Rainer Kapmannile määratud katseaja alguseks 30.08.2016.

KarS § 50 lg 1 alusel võtta Rainer Kapmannilt lisakaristusena ära mootorsõiduki
juhtimisõigus 5 (viieks) kuuks.

Vastavalt liiklusseaduse §-le 127 tuleb Rainer Kapmannil 5 (viie) tööpäeva jooksul otsuse
jõustumisest arvates loovutada oma juhiluba Maanteeametile.

Tõkend elukohast lahkumise keeld tühistada kohtuotsuse jõustumisel.
                                                                                            2
KrMS § 175 lg 1 p 4 alusel välja mõista Rainer Kapmannilt menetluskuluna kaitsjatasu
158.40 (ükssada viiskümmend kaheksa eurot 40 senti) eurot riigituludesse v.adv. Eduard
Bulattšiku poolt osutatud õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Rainer Kapmannilt menetluskuluna
sundraha 645.00 (kuussada nelikümmend viis) eurot riigituludesse.

KrMS § 180 lg 3 ja KarS § 66 lg 3 alusel võimaldada Rainer Kapmannil tasuda
menetluskulud kokku summas 803.40 eurot ositi 12 kuu jooksul alates kohtuotsuse
jõustumisele järgnevast kuust igakuiselt vähemalt 66.95 eurot.
Menetluskulude osamaksed tuleb tasuda Maksu- ja Tolliameti arveldusarvele SEB Pank
EE351010052031000004,           Swedbank       EE502200221014193355,          Nordea  Pank
EE401700017002872300 või Danske Bank EE873300333499990003, viitenumbriga
99916700060458 ning selgitusega: „Rainer Kapmann, 1-16-7390, menetluskulude
osamakse.“ Kui menetluskulude osamakse ei ole tähtajaks tasutud, pööratakse otsus tasumata
osas täitmisele kohtutäituri kaudu täitemenetluse seadustikus sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Rainer Kapmanni süüdistatakse selles, et tema juhtis alkoholijoobes olles 22.01.2016     kella
00.40 paiku Rakveres, Tallinna 28 asuva hoone hoovis mootorsõidukit                      xxxx
registreerimismärgiga xxxx. Tõendusliku alkomeetriga Dräger Alcotest 7110                EST
seerianumbriga ARAF-0024 mõõdeti tema ühes liitris väljahingatavas                       õhus
alkoholisisalduseks 1,02 mg/l kohta.

Seega Rainer Kapmann, juhtides sõidukit joobeseisundis, pani toime KarS § 424 järgi
kvalifitseeritava kuriteo.

MENETLUSE KÄIK JA MAAKOHTU SEISUKOHT

Süüdistatava, tema kaitsja ja prokuröri vahel sõlmitud kokkuleppe kohaselt on Rainer
Kapmannile mõistetavaks karistuseks KarS § 424 järgi 7 kuud vangistust. KarS § 73 lg 1 ja 3
alusel jätta vangistus tingimisi kohaldamata ja määrata katseajaks 1 aasta. KarS § 50 lg 1 p 1
alusel võtta Rainer Kapmannilt lisakaristusena ära mootorsõiduki juhtimise õigus 5 kuuks.

Kokkuleppe arutamise põhjal tegi kohus järelduse, et süüdistatav Rainer Kapmann on
kokkuleppest aru saanud ja nõustunud sellega ning on kokkulepet sõlmides väljendanud oma
tõelist tahet. Samuti on kriminaalasja menetlemisel järgitud kokkuleppemenetlust reguleerivaid
sätteid.

Rainer Kapmann tuleb süüdi tunnistada KarS § 424 järgi ning mõista talle karistus vastavalt
kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
                                                                                        3
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645.00 eurot ja KrMS § 175 lg 1 p 4 alusel kaitsjatasu summas 158.40 eurot. Kokkuleppe
kohaselt tuleb menetluskulud kokku summas 803.40 eurot tasuda ositi 12 kuu jooksul alates
kohtuotsuse jõustumisele järgnevast kuust igakuiselt vähemalt 66.95 eurot.


Kohtunik                     /digitaalselt allkirjastatud/                Tiit Kullerkupp
