                                                                                         1




                           KOHTUOTSUS
                                EESTI VABARIIGI NIMEL


Kohus                           Viru Maakohus

Otsuse tegemise aeg ja koht     20. aprill 2016, Rakvere kohtumaja

Kriminaalasja number            1-16-3277 (15259000327)

Kohtunik                        Tiit Kullerkupp

Kohtuistungi sekretär           Merle Kaegas

Prokurör                        Ain Tali

Kriminaalasi                    Kalmer Martõnov süüdistatuna KarS § 215 lg 2 p 1, § 424,
                                § 4231 järgi kokkuleppemenetluses

Süüdistatavad                   KALMER MARTÕNOV, ik 39008125218, EV kodanik,
                                algharidus (8 klassi), emakeel eesti keel, elukoht xxxx,
                                töökoht xxxx, varem kriminaalkorras karistatud 2-l korral,
                                viimati Pärnu Maakohtu 15.12.2009 otsusega mõisteti
                                ärakandmisele kuuluvaks liitkaristuseks KarS § 199 lg 2 p
                                4, 7, 8; § 200 lg 1 järgi 1 aasta, 7 kuud ja 24 päeva
                                vangistust; väärteokorras karistatud 1-l korral; tõkend –
                                elukohast     lahkumise    keeld     alates   06.03.2016;
                                kahtlustatavana kinni peetud 24.-26.10.2015 ja 05.-
                                06.03.2016
RESOLUTSIOON:

Juhindudes KrMS § 239, 247, 248 lg 1 p 5, 249, 309, 313, 315, 318, 319 kohus

                                           otsustas:

Süüdi tunnistada KALMER MARTÕNOV KarS § 215 lg 2 p 1 järgi ning karistuseks mõista
5 (viis) kuud vangistust.

Süüdi tunnistada KALMER MARTÕNOV KarS § 424 ja KarS § 4231 järgi ning KarS § 63 lg 1
alusel mõista karistuseks 1 (üks) aasta vangistust.

KarS § 64 lg 1 alusel, lugedes kergem karistus kaetuks raskeima karistusega, mõista
liitkaristuseks 1 (üks) aasta vangistust.
                                                                                               2
KarS § 68 lg 1 alusel arvata eelvangistuses viibitud aeg 24.-26.10.2015, s.o 3 päeva ja
05.-06.03.2016, s.o 2 päeva, kokku 5 (viis) päeva karistusaja hulka ning kanda jääb 11 (üksteist)
kuud 25 (kakskümmend viis) päeva vangistust.
Karistus pöörata täitmisele kohtuotsuse jõustumisel.

Tõkend elukohast lahkumise keeld tühistada kohtuotsuse jõustumisel.

Karistuse kandmise alguseks lugeda isiku karistuse kandmisele saabumise aeg.

KrMS § 175 lg 1 p 4 alusel välja mõista Kalmer Martõnovilt menetluskuluna kaitsjatasu
115.20 (ükssada viisteist eurot 20 senti) eurot riigituludesse v.adv. Eduard Bulattšiku poolt
osutatud õigusabi eest.

KrMS § 175 lg 1 p 9 ja § 179 lg 1 p 2 alusel välja mõista Kalmer Martõnovilt menetluskuluna
sundraha 645.00 (kuussada nelikümmend viis) eurot riigituludesse.

Menetluskulud kogusummas 760.20 eurot tuleb 30 päeva jooksul alates kohtuotsuse
jõustumisest tasuda Maksu- ja Tolliameti arveldusarvele SEB Pank EE351010052031000004,
Swedbank EE502200221014193355, Nordea Pank EE401700017002872300 või Danske
Bank EE873300333499990003, viitenumbriga 99916700029347 ning selgitusega: „Kalmer
Martõnov, 1-16-3277, menetluskulud.“ Kui menetluskulud ei ole tähtajaks tasutud,
pööratakse otsus tasumata osas täitmisele kohtutäituri kaudu täitemenetluse seadustikus
sätestatud korras.

Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on KrMS 9. peatüki 2. jao sätete või § 339 lõike 1
rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe. Apellatsioon esitatakse Tartu
Ringkonnakohtule kirjalikult 15 päeva jooksul alates otsuse avalikult teatavakstegemisest.

SÜÜDISTUS

Kalmer Martõnovit süüdistatakse selles, et tema, varem vargusi toime pannud isikuna, võttis
18.04.2015 kella 14.45 paiku Lääne-Virumaal xxxx vallas xxxx alevikus xxxx tn xxxx maja
juurest omavoliliselt ajutise kasutamise eesmärgil M H poolt sinna pargitud xxxx OÜ-le
kuuluva mootorsõiduki xxxx registreerimisnumbriga xxxx väärtusega 600 eurot.

Seega Kalmer Martõnov, kasutades omavoliliselt võõrast vallasaja isikuna kes on varem
toime pannud varguse, pani toime KarS § 215 lg 2 p 1 järgi kvalifitseerita kuriteo

Kalmer Martõnovit süüdistatakse veel selles, et tema juhtis alkoholijoobes olles ja omamata
mootorsõiduki juhtimisõigust
18.04.2015 kella 16.45 ajal Lääne-Virumaal Simunas Pargi tänaval ja Rakke mnt 13 juures
sõiduautot xxxx registreerimismärgiga xxxx. Tõendusliku alkomeetriga Lion Intoxilyzer 800
seerianumbriga 80-005394 mõõdeti tema ühes liitris väljahingatavas õhus alkoholisisalduseks
0,88 mg/l kohta;
24.10.2015 kella 20.15 paiku Lääne-Virumaal, Rakke vallas, vallas Väike-Tammiku külas
Kapu-Rakke-Paasvere        maantee     19-ndal     kilomeetril     mootorsõidukit      xxxx
registreerimismärgiga xxxx. Tõendusliku        alkomeetriga Dräger Alcotest 7110 EST
seerianumbriga ARAF-0024 mõõdeti tema ühes liitris väljahingatavas õhus
alkoholisisalduseks 0,91 mg/l kohta ja
                                                                                             3
05.03.2016 kella 17.10 paiku Järvamaal Ambla vallas Pärnu-Rakvere-Sõmeru maantee 129-
ndal kilomeetril suunaga Tapa poole mootorsõidukit xxxx registreerimismärgiga xxxx.
Tõendusliku alkomeetriga Lion Intoxilyzer seerianumbriga 80-004513 mõõdeti tema ühes
liitris väljahingatavas õhus alkoholisisalduseks 1,02 mg/l kohta.

Seega Kalmer Martõnov, juhtides mootorsõidukit joobeseisundi, pani toime KarS § 424 järgi
kvalifitseeritava kuriteo.

Veel süüdistatakse Kalmer Martõnovit selles, et tema, olles eelnevalt 18.04.2015 ja
24.10.2015 juhtinud mootorsõidukit omamata vastava kategooria mootorsõiduki
juhtimisõigust , juhtis taas omamata vastava kategooria juhtimisõigust 05.03.2016 kella
17.10 paiku Järvamaal Ambla vallas Pärnu-Rakvere-Sõmeru maantee 129-ndal kilomeetril
suunaga Tapa poole mootorsõidukit xxxx registreerimismärgiga xxxx, rikkudes sellega
süstemaatiliselt liiklusseaduse § 94 lg 1 nõuet.

Seega Kalmer Marõnov, juhtides süstemaatiliselt mootorsõidukit vastava kategooria
mootorsõiduki juhtimisõiguseta, pani toime KarS § 4231 järgi kvalifitseeritava kuriteo.

MENETLUSE KÄIK JA MAAKOHTU SEISUKOHT

Süüdistatava, tema kaitsja ja prokuröri vahel sõlmitud kokkuleppe kohaselt on Kalmer
Martõnovile mõistetavaks karistuseks KarS § 215 lg 2 p 1 alusel 5 kuud vangistust, KarS
§ 424 ja § 4231 järgi KarS § 63 lg 1 alusel karistuseks 1 aasta vangistust. KarS § 64 lg 1
alusel, lugedes kergem karistus kaetuks raskeima karistusega, mõista liitkaristuseks 1 aasta
vangistust. KarS § 68 lg 1 alusel arvata eelvangistuses viibitud aeg 24.-26.10.2015, s.o
3 päeva ja 05.-06.03.2016, s.o 2 päeva, kokku 5 päeva karistusaja hulka ning kanda jääb
11 kuud 25 päeva vangistust.

Süüdistatav Kalmer Martõnov on kokkuleppest aru saanud ja nõustunud sellega.

Kokkuleppe arutamise põhjal tegi kohus järelduse, et süüdistatav Kalmer Martõnov on
kokkulepet sõlmides väljendanud oma tõelist tahet ja kriminaalasja menetlemisel on järgitud
kokkuleppemenetlust reguleerivaid sätteid.

Kalmer Martõnov tuleb süüdi tunnistada KarS § 215 lg 2 p 1, § 424, § 4231 järgi ning mõista
talle karistus vastavalt kokkuleppele.

KrMS § 180 lg 1 sätestab, et süüdimõistva kohtuotsuse korral hüvitab menetluskulud
süüdimõistetu. Menetluskulud kuuluvad väljamõistmisele riigieelarve tuludesse. Käesolevas
kriminaalasjas on menetluskuludeks KrMS § 175 lg 1 p 9 kohaselt süüdimõistva
kohtuotsusega kaasnev sundraha, mis teise astme kuriteo puhul on 1,5 kuupalga alammäära,
s.o 645.00 eurot ja KrMS § 175 lg 1 p 4 alusel kaitsjatasu summas 115.20 eurot, kokku
760.20 eurot.


Kohtunik                      /digitaalselt allkirjastatud/                    Tiit Kullerkupp
