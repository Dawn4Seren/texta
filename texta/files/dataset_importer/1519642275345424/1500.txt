                       KOHTUOTSUS
                       E E S TI V A B A R I I G I NI M E L
                              ( TAGASELJAOTSUS )


Kohus                            Harju Maakohus
Kohtunik                         Andres Suik
Otsuse tegemise aeg ja koht      02.12.2016. a, Tallinn, Tartu mnt kohtumaja
Tsiviilasja number               2-16-109518
Tsiviilasi                       ITM Inkasso OÜ hagi XXXXvastu võlgnevuse ja
                                 kõrvalnõuete nõudes
Tsiviilasja hind                 421,83 eurot
Menetlusosalised ja nende        Hageja: ITM Inkasso OÜ (registrikood 11100041,
esindajad                        Fr.R.Kreutzwaldi 4, 10120 Tallinn)
                                 Hageja esindaja: Marek Aunver (Civilis Õigusbüroo OÜ;
                                 e-post: jurist@itm.ee)
                                 Kostja: XXXX(isikukood XXXX, registreeritud elukoht
                                 XXXX; tegelik elu- ja viibimiskoht teadmata)
Asja läbivaatamine               Kirjalikus menetluses

RESOLUTSIOON
  1. Rahuldada hagi tagaseljaotsusega osaliselt.
  2. Välja mõista kostjalt XXXXhageja ITM Inkasso OÜ kasuks võlgnevus 353,83
     eurot, millest põhinõue on 300 eurot, intress 44,22 eurot ja 31.10.2016 seisuga
     sissenõutavaks muutunud viivis 9,61 eurot.
  3. Mõista kostjalt XXXXhageja ITM Inkasso OÜ kasuks välja alates 01.11.2016 kuni
     põhinõude (300 eurot) täitmiseni viivis protsendina põhinõudelt (300 eurot)
     võlaõigusseaduse §-s 113 lg 1 sätestatud määras, kuid mitte enam, kui 290,39 euro
     ulatuses.
  4. Jätta hagi rahuldamata võlgnevuse sissenõudmise kulude 44 euro nõudes.
  5. Menetluskulude jaotus ja kindlaksmääramine:
         4.1 Jätta menetluskulud kostja XXXXkanda.
         4.2 Mõista kostjalt XXXXhageja ITM Inkasso OÜ kasuks välja menetluskulud
             200 eurot, sealhulgas riigilõiv 100 eurot ja õigusabikulu 100 eurot.

   6. Tagaseljaotsus on tagatiseta viivitamata           täidetav   (tsiviilkohtumenetluse
      seadustiku (TsMS) § 468 lg 1 p 2).
                                                                                    2-16-109518

   7. Toimetada tagaseljaotsus kostjale XXXXavalikult kätte. Lahend loetakse avalikult
      kättetoimetatuks 15 päeva möödumisel tagaseljaotsuse väljavõtte väljaandes
      Ametlikud Teadaanded ilmumise päevast.

Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule
30 päeva jooksul alates otsuse kättetoimetamisest, kuid mitte hiljem kui viie kuu möödumisel
otsuse avalikult teatavakstegemisest. Apellatsioonkaebuse esitamisel tuleb tasuda riigilõiv,
mille suurus sõltub tsiviilasja hinnast. Kaebus võidakse lahendada kirjalikus menetluses, kui
kaebuses ei taotleta selle lahendamist istungil.
Kostjal on õigus esitada tagaseljaotsuse peale kaja 30 päeva jooksul otsuse kättetoimetamisest
alates TsMS § 415 ja § 416 sätestatud alustel ja korras. Kui tagaseljaotsus toimetatakse kätte
avalikult, siis võib kaja esitada 30 päeva jooksul alates päevast, kui kostja sai tagaseljaotsusest
või selle täitmiseks algatatud täitemenetlusest teada. Kajalt tuleb tasuda kautsjon summas, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
1500 eurot.       Kautsjon       tasuda      Rahandusministeeriumi        arvelduskontole        nr
EE571010220229377229 AS SEB Pank, nr EE062200221059223099 Swedbank AS, nr
EE513300333522160001 Danske Bank A/S Eesti filiaal või nr EE221700017003510302
Nordea Bank AB Eesti filiaal. Koos kajaga tuleb esitada andmed kautsjoni tasumise kohta.

Kohtu selgitused
− Menetlusosaline võib seaduses sätestatud alustel taotleda riigipoolset menetlusabi
  menetluskulude kandmiseks. Seaduses sätestatud tähtaja järgimiseks peab menetlusabi
  taotleja tegema tähtaja kestel ka menetlustoimingu, mille tegemiseks ta menetlusabi taotleb,
  eelkõige esitama kaja või kaebuse. Kaebuse põhjendamiseks või riigilõivu tasumiseks või
  kaebuses esineva sellise puuduse kõrvaldamiseks, mis on seotud menetlusabi taotlemisega,
  annab kohus mõistliku tähtaja pärast menetlusabi andmise taotluse lahendamist, kui
  nimetatud taotlus ei olnud esitatud põhjendamatult või tähtaja pikendamise eesmärgil. See
  ei välista menetlustähtaja ennistamist.
− Kajas peab sisalduma viide käesolevale otsusele; avaldus kaja esitamise kohta; samuti
  asjaolu, mis takistas kostjal hagile vastamast ja sellest teatamast ning selle põhistus (v.a
  juhul, kui kaja esitamiseks ei ole mõjuv põhjus vajalik). Koos kajaga tuleb esitada kõik asja
  ettevalmistamise lõpuleviimiseks vajalik, sh kostja vastus ja kostja väidete kohta tõendid.
− Kaja osalise või täieliku rahuldamise korral tagastatakse kautsjon, kaja rahuldamata jätmise
  korral arvatakse kautsjon riigituludesse. Kautsjonit ei tagastata, kui hagi toimetati kätte
  nõuetekohaselt, sh avalikult, ning hagi võis tagaseljaotsusega rahuldada. Kohus võib
  eelnimetatud juhul kautsjoni tagastada, kui kostja ei saanud hagile vastata õnnetusjuhtumi
  või haigestumise tõttu, millest ei olnud võimalik kohut teavitada.
− Tagaseljaotsuse peale kaja esitamisega seotud täiendavad menetluskulud jäävad kaja esitaja
  kanda, sõltumata hagi rahuldamisest.
− Tagaseljaotsuse teeb kohus käesoleval juhul ilma kirjeldava ja põhjendava osata (TsMS §
  444 lg 3). Siiski peab kohus vajalikuks märkida, et TsMS § 407 lg 6 kohaselt, kui hageja on
  nõus tagaseljaotsuse tegemisega, kuid hagi ei ole hagiavalduses märgitud ulatuses ja
  asjaoludega õiguslikult põhjendatud, teeb kohus otsuse, millega jätab hagi rahuldamata.
  Seega on kohtul õigus jätta hagi tagaseljaotsusega ka osaliselt rahuldamata, kui hagi ei ole
  õiguslikult põhjendatud. Kohus leiab, et hagi ei ole õiguslikult põhjendatud ja kohus jätab
  hagi rahuldamata tekitatud kahju, s.o tasuliste meeldetuletuskirjade saatmise nõudes 44


                                                                                            2 (3)
                                                                                    2-16-109518

     eurot (võlateatised, tl 44, 45, 48). Tekitatud kahju on hagiavaldusest nähtuvalt tasu kostjale
     saadetud kolme meeldetuletuskirja saatmise eest. Hageja leiab, et vastavalt laenulepingu
     üldtingimuste punktile 8.3 on laenusaaja kohustatud hüvitama laenuandjale võlgnevuse
     sissenõudmisega seostuvad kulud vastavalt kehtestatud teenustasude hinnakirjale
     laenusaaja poolt varaliste kohustuste õigeaegse täitmata jätmise korral. Kohtu hinnangul
     tuleb lugeda hageja poolt kasutatud tüüptingimust, mille järgi krediidiandjal on õigus nõuda
     krediidisaajale saadetud kirjalike teadetega seotud kulutuste hüvitamist igakordselt
     vastavalt hageja enda poolt kehtestatud hinnakirjale, sealjuures on meeldetuletuskirjade
     saatmise igakordne tasu kehtiva hinnakirja kohaselt 5-20 eurot, teist lepingupoolt
     ebamõistlikult kahjustavaks. Tegu on ebamõistlikult suure kindlaksmääratud
     kahjuhüvitisega. VÕS § 42 lg-st 1 tulenevalt on eelnimetatud tüüptingimus tühine.
 −   Rahalise kohustuse täitmisega viivitamisel tuleb põhivõlast suuremat viivisenõuet
     põhjendada võlausaldajal, st võlausaldaja peab tõendama suurema kahju olemasolu (vt ka
     Riigikohtu 26.10.2012. a otsus tsiviilasjas nr 3-2-1-87-10, p 12). Hageja ei ole vastavat
     kahju tõendanud, seega mõistab kohus kostjalt hageja kasuks välja viivise põhivõlgnevuse
     ulatuses, st mitte üle põhivõla summa.
 −   Kuna kohus hagi valdavas osas rahuldab, peab kohus õigeks jätta menetluskulud kostja
     kanda. Kohus määrab hageja taotlusel tagaseljaotsuses kindlaks kostja hüvitatavad
     menetluskulud. Hageja on taotlenud riigilõivu 100 euro ja õigusabikulu 100 euro
     väljamõistmist, kokku summas 200 eurot. Kohus mõistab TsMS § 163 lg 1 alusel kostjalt
     välja hageja menetluskulud 200 eurot.
 −   Kohtule teadaolevalt kostja menetlustoiminguid teinud ei ole, seega eeldab kohus, et kostjal
     menetluskulud puuduvad.
 −   Tulenevalt TsMS § 178 lg-st 1 saab menetluskulude jaotust vaidlustada üksnes selle
     kohtulahendi peale edasi kaevates, millega menetluskulude jaotus kindlaks määrati.
     Hüvitatavate menetluskulude suurust saab vaidlustada selle kohtulahendi peale edasi
     kaevates, millega menetluskulude rahaline suurus kindlaks määrati.

/ allkirjastatud digitaalselt /
Andres Suik, kohtunik




                                                                                            3 (3)
