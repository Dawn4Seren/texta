                             KOHTUMÄÄRUS
Kohus                          Viru Maakohus

Määruse tegemise aeg ja koht   20. detsember 2016, Rakvere kohtumaja

Kriminaalasja number           1-16-2456

Kohtunik                       Anu Ammer
Kohtuistungi sekretär          Kätlin Koidumäe
Kriminaalhooldusametnik        Carmen Kond

Kohtuasja nimetus              Viru Vangla kriminaalhooldusosakonna Rakvere esinduse
                               kriminaalhooldusametniku Carmen Kondi erakorraline
                               ettekanne taotlusega Kaidi Kiidemaale määratud üldkasuliku
                               töö tegemise tähtaja pikendamiseks ning täiendava kohustuse
                               määramiseks
Süüdimõistetu                  KAIDI KIIDEMAA, i.k. 48905280302; elukoht: xxxx
                               15.12.2016, avalik kohtuistung
Kohtuistung
Kohtumääruse õiguslik alus     KrMS § 387, § 428 lg 1, KarS § 69 lg 6, § 75 lg 2 p 5


RESOLUTSIOON

1. Kriminaalhooldusametniku taotlus rahuldada.

2. Pikendada Kaidi Kiidemaale Harju Maakohtu 24.03.2016 kohtuotsusega
kriminaalasjas nr 1-16-2456 määratud üldkasuliku töö tegemise tähtaega 6 kuu võrra, s.o
kuni 05.10.2017.

3. Määrata Kaidi Kiidemaale täiendav kohustus alluda narkootikumide vastasele
võõrutusravile hiljemalt 01.05.2017.

Edasikaebamise kord
Määruse peale võib esitada määruskaebuse Viru Maakohtule 15 päeva jooksul arvates
kohtumääruse väljatrüki kättesaamisele järgnevast päevast.

Asjaolud ja ettekande sisu

Harju Maakohtu 24.03.2016 otsusega kokkuleppemenetluses (kiirmenetluse korras) mõisteti
Kaidi Kiidemaa süüdi KarS § 199 lg 2 p 9 - § 25 lg 2 järgi ning karistati teda 3-kuulise
vangistusega. KarS § 68 lg 1 alusel arvas kohus eelvangistuses viibitud aja karistusaja hulka ning
luges ärakandmisele kuuluvaks karistuseks 2 kuud 28 päeva vangistust. KarS § 65 lg 2 alusel
suurendas kohus mõistetud karistust Harju Maakohtu 13.04.2015 otsusega mõistetud
ärakandmata karistuse 6 kuud vangistust võrra ning mõistis liitkaristuseks Kaidi Kiidemaale 8
kuud ja 28 päeva vangistust.
KarS § 69 lg 1 ja 3 alusel asendas kohus Kaidi Kiidemaale mõistetud vangistuse üldkasuliku
tööga 268 tundi ning määras üldkasuliku töö tegemise ajaks 1 aasta alates kohtuotsuse
jõustumisest. Üldkasuliku töö tegemise ajaks allutas kohus Kaidi Kiidemaa kriminaalhooldaja
käitumiskontrollile ning kohustas teda järgima KarS § 75 lg 1 p 1-6 sätestatud kontrollnõudeid
ning KarS § 75 lg 2 p 21 alusel lisakohustusena mitte omama või tarvitama narkootilisi või
psühhotroopseid aineid. Katseaja ning üldkasuliku töö tegemise tähtaja kulgemise alguseks oli
09.04.2016.

01.12.2016 esitas kriminaalhooldusametnik kohtule erakorralise ettekande taotlusega pikendada
Kaidi Kiidemaale määratud üldkasuliku töö tegemise tähtaega 6 kuu võrra ning määrata talle
lisakohustus alluda narkootikumide vastasele võõrutusravile hiljemalt 01.03.2017, kuna
süüdimõistetu on katseaja kestel rikkunud registreerimiskohustust, hoidnud kõrvale üldkasuliku
töö tegemisest ning on tarvitanud narkootilisi aineid.

Ettekande kohaselt ei ilmunud Kaidi Kiidemaa kriminaalhooldaja juurde registreerimisele
19.04.2016, 05.05.2016, 12.05.2016, 16.05.2016, 16.08.2016, 08.09.2016 ning ametnikku
eelnevalt mitteilmumise põhjustest ei teavitanud. Kohtu määratud 268-st üldkasuliku töö tunnist
on isik sooritanud 13 ning aprillist kuni oktoobrini 2016 ei ole Kaidi Kiidemaa sooritanud ühtegi
üldkasuliku töö tundi. 17.07.2016 tuvastati Kaidi Kiidemaal kokaiini, amfetamiini,
metamfetamiini ja nordasepaami sisaldus uriinis.

Kaidi Kiidemaa on selgitanud üldkasulikust tööst kõrvale hoidmist erinevate haigestumistega,
depressiooni ja stressiga, kuid ei ole esitanud ühtegi tõendit. Kriminaalhooldusametnikule
25.11.2016 antud kirjaliku seletuse kohaselt ei saanud ta oma perearstiga kontakti, kuna telefon
ei ole kasutusel. 17.07.2016 EMO-s tuvastatud narkootiliste ainete osas selgitas Kaidi Kiidemaa,
et oli sõbrannaga väljas söömas ning talle pandi tema teadmata joogi sisse need ained ning
järgmise hetkena mäletab ärkamist EMO-s raskete kehavigastustega. 25.11.2016 antud
kirjalikus seletuskirjas kinnitas Kaidi Kiidemaa, et on nõus minema narkootikumide vastasele
võõrutusravile.

Senise kriminaalhoolduse kohta on ettekandes märgitud, et esmakohtumine Kaidi Kiidemaaga
toimus 17.05.2016 Lääne-Harju kriminaalhooldusosakonnas, kus talle selgitati üldkasuliku töö
olemust ja sellega kaasnevaid õigusi-kohustusi ning isik broneeriti üldkasulikku tööd tegema
MTÜ Uuskasutuskeskus juurde kuni 28.09.2016. Kaidi Kiidemaale on koostatud kaks kirjalikku
hoiatust: 17.05.2016 lisakohustuse rikkumise eest ning 29.09.2016 üldkasuliku töö tegemisest
kõrvale hoidmise eest. Erakorralisi ettekandeid koostatud ei ole.
Seoses Kaidi Kiidemaa elukoha muutumisega on Harju Maakohtu 19.10.2016 määrusega
saadetud Kaidi Kiidemaa suhtes 24.03.2016 Harju Maakohtus tehtud kohtuotsus edasiseks
täitmiseks süüdimõistetu elukohajärgsele kriminaalhooldusosakonnale. Kaidi Kiidemaa pidi
ilmuma Viru Vangla kriminaalhooldusosakonna Rakvere esindusse vastuvõtule 21.11.2016. Isik
vastuvõtule ei ilmunud ega teatanud takistavatest asjaoludest. 25.11.2016 ilmus Kaidi Kiidemaa
vastuvõtule ja talt võeti selgitused registreerimiskohustuse rikkumise, üldkasuliku töö tundide
mittesooritamise ning haigestumiste kohta. 29.11.2016 saatis kriminaalhooldaja süüdimõistetu
perearstile Terviskeskuses Medicum järelepärimise isiku haigestumiste kohta, kuid erakorralise
ettekande esitamise ajaks ei olnud vastust veel saabunud. Kaidi Kiidemaa broneeriti
üldkasulikku tööd tegema Tapa Vallavalitsuse juurde. Süüdimõistetu sõnul on ta SA Viljandi
Haigla Sõltuvusravihaigete ravi- ja rehabilitatsioonikeskuses järjekorras, et minna

                                              2(3)
narkootikumide vastasele võõrutusravile. Keskuse juhataja on Kaidi Kiidemaa sõnu kinnitanud
ja tema sõnul on üldkasulikku tööd võimalik teha ka ravi- ja rehabilitatsioonikeskuses.

Lähtudes eeltoodust teeb kriminaalhooldusametnik kohtule ettepaneku pikendada Kaidi
Kiidemaale Harju Maakohtu 24.03.2016 otsusega määratud üldkasuliku töö tegemise tähtaega 6
kuu võrra ning määrata talle lisakohustus alluda narkootikumide vastasele võõrutusravile
hiljemalt 01.03.2017. Kriminaalhooldusametnik on seisukohal, et Kaidi Kiidemaale tuleb anda
võimalus tõestada, et ta on motiveeritud jätkama karistuse kandmist vabaduses ning isik
tunnistab narkootikumidega seotud probleemi ja on nõus minema võõrutusravile.

Kohtuistung

Kriminaalhooldaja sõnul on Kaidi Kiidemaa novembris-detsembris ära teinud kõik ajakavas
ettenähtud üldkasuliku töö tunnid ning ajavahemikul 11. aprill kuni 19. august on isik tõepoolest
pöördunud arsti poole kaevates ärevuse ja rahutuse üle ning talle on välja kirjutatud rahustid.
Töövõimetust ega haiguslehte ei ole talle väljastatud. Viljandi haigla rehabilitatsiooniosakonnas
on Kaidi Kiidemaa tõepoolest järjekorras, aga neil on naiste jaoks ainult 10 kohta ja ravi kestab 8
kuud kuni aasta. 25.11.2016 tehti süüdimõistetule ka narkokiirtest ja tulemus oli negatiivne.
Isiku enda sõnul on ta üle kahe kuu olnud puhas. Kriminaalhooldaja tegi ettepaneku määrata
ravile allumise tähtaeg hiljemalt 01.05.2017.

Kaidi Kiidemaa selgitas, et kolis xxxx melust eemale xxxx koos elukaaslasega, sest seal on
ahvatlusi vähem, elukaaslane käib xxxx sõjaväeosas ehitustöödel. Oli helistanud Viljandi
haiglasse ja sealse info kohaselt saab ravile märtsis. Kinnitas, et rahusteid enam ei tarvita,
elukeskkond on stabiilne ning ta on ümbritsevaga rahul.

Kohtumääruse põhjendused

KarS § 69 lg 6 kohaselt, kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
kohus määrata süüdlasele täiendavaid kohustusi vastavalt KarS § 75 lõikes 2 sätestatule,
pikendada töö tegemise tähtaega, arvestades käesoleva paragrahvi lõikes 3 sätestatud üldkasuliku
töö üldist tähtaega, või pöörata süüdlasele mõistetud aresti või vangistuse täitmisele. Tegemist
on kohtu kaalutlusõigusega.

KrMS § 428 lg 1 sätestab, et kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt KarS § 75
lõikele 2 või töö tegemise tähtaja pikendamiseks või süüdimõistetule mõistetud vangistuse
täitmisele pööramiseks.

Kohus, tutvunud erakorralise ettekandega ning kuulanud ära nii süüdimõistetu kui ka
kriminaalhooldaja, on seisukohal, et kriminaalhooldusametniku taotlus on põhjendatud. Esitatud
asjaoludel saab esialgse meetmena üldkasuliku töö tegemise tähtaja pikendamist ning
lisakohustuse määramist pidada käesoleval ajal piisavalt mõjusaks ja vajalikuks abinõuks
süüdimõistetu mõjutamisel. Kohus pikendab Kaidi Kiidemaale määratud üldkasuliku töö
tegemise tähtaega 6 kuu võrra, s.o kuni 05.10.2017. Lisaks määrab kohus Kaidi Kiidemaale
lisakohustuse alluda narkootikumide vastasele võõrutusravile hiljemalt 01.05.2017.

/allkirjastatud digitaalselt/
Anu Ammer
kohtunik

                                               3(3)
