                            KOHTUMÄÄRUS


Kohus                          Viru Maakohus

Määruse aeg ja koht            22. märts 2016, Rakvere kohtumaja

Kohtuasja number               1-09- 22281

Kohtunik                       Kristel Vedro

Kohtuasi                       Viru Vangla materjalid Siimu Pesuri vangistusest
                               tingimisi enne tähtaega vabastamiseks

                               Siimu Pesur (isikukood 38012240323), kannab karistust
Süüdimõistetu
                               Viru Vanglas.
                               Karistuse kandmise algus 05.03.2015- 14.04.2016.

Kirjalik menetlus

Kohtumääruse õiguslik alus     KarS § 76; KrMS § 426, § 383, § 384 ja § 387, § 408.

RESOLUTSIOON


Jätta Viru Vangla materjalid Siimu Pesuri vangistusest tingimisi enne tähtaega
vabastamiseks läbi vaatamata.

Edasikaebe kord

Kohtumäärusele peale on õigus esitada määruskaebus 15 päeva jooksul, alates päevast,
mil isik sai vaidlustatavast kohtumäärusest teada või pidi teada saama.

Asjaolud
1. Viru Vangla esitas 02.03.2016 Viru Maakohtule materjalid kinnipeetava Siimu Pesuri
vangistusest tingimisi enne tähtaega vabastamiseks.
2. Siimu Pesur tunnistati süüdi Harju Maakohtu 03.02.2010 otsusega KarS § 200 lg 2 p 4,7 ja
§ 201 lg 2 p 1 järgi ja KarS § 64 lg 1, KrMS § 238 lg 2, KarS § 65 lg 2 ja § 68 lg 1
kohaldamisega mõisteti karistuseks 4 aastat 2 kuud 11 päeva vangistust. Viru Maakohtu
22.02.2013 kohtumäärusega (jõustus 05.03.2013) on ta tingimisi enne tähtaega vabastatud
eelmainitud karistuse kandmisest.


                                                                                         1
Viru     Maakohtu     10.03.2015    kohtumäärusega   (jõustus    08.05.2015)   rahuldati
kriminaalhooldusametniku taotlus ja pöörati täitmisele S. Pesurile Harju Maakohtu
03.02.2010 kohtuotsusega mõistetud karistuse - 4 aastat 2 kuud 11 päeva vangistusest
ärakandmata vangistuse osa s.o 1 aasta 1 kuu 9 päeva vangistust. KarS § 68 lg 1 arvati
karistuse hulka eelvangistus ning karistuse kandmise algust arvestati alates 5.03.2015.
Seega on vangistuse lõpuks 14.04.2016.

Kohtumääruse põhjendused
3. Kohus, tutvunud asja materjalidega leidis, et Viru Vangla materjalid Siimu Pesuri
vangistusest tingimisi enne tähtaega vabastamiseks, tuleb jätta läbi vaatamata.
KrMS § 426 lg 1 kohaselt võib karistuse täitmise asukoha järgse maakohtu täitmiskohtunik
pärast süüdimõistetu poolt karistusseadustiku §-s 76 või 77 sätestatud karistusaja ärakandmist
vabastada süüdimõistetu vangistusest tingimisi enne tähtaja lõppemist.
Vastavalt KarS § 76 lg 3 katseajaga tingimisi enne tähtaega ei vabastata süüdimõistetud
isikut, keda on karistatud vähemalt kaheaastase vangistusega ja kellel on jäänud mõistetud
karistusajast kanda vähem kui kaks kuud. S. Pesuril on kanda karistuse lõpuni vähem kui
kaks kuud.
Kohtuistungil 22.03.2016 Siimu Pesur esitas taotluse jätta Viru Vangla taotlus tema
ennetähtaegseks vabastamiseks läbi vaatamata.
Kohus leiab, et kuna süüdimõistetud isik on ise esitanud soovi Viru Vangla taotluse läbi
vaatamata jätmiseks, selleks, et vabaneda 14.04.2016, siis tuleb süüdimõistetu taotlus
rahuldada ja jätta Viru Vangla materjalid Siimu Pesuri vangistusest tingimisi enne tähtaega
vabastamiseks läbi vaatamata.
Vastavalt KrMS § 384 lg 1 maakohtu määruse peale määruskaebuse esitamise õigus on
kohtumenetluse pooltel, samuti menetlusvälisel isikul, kui kohtumäärusega on piiratud tema
õigusi või seaduslikke huve.
KrMS § 408 lg 1 kohtuotsus või -määrus jõustub, kui seda ei saa enam vaidlustada muul viisil
kui teistmismenetluses.
Vastavalt KrMS § 387 lg 1 esitatakse määruskaebus 15 päeva jooksul, alates päevast, mil isik
sai vaidlustatavast kohtumäärusest teada või pidi teada saama. vaidlustatava kohtumääruse
teinud kohtule, kui käesoleva paragrahvi lõikes 2 ei ole sätestatud teisiti.
Puudutatud isikutel on õigus määrusele 15 päeva jooksul edasi kaevata.

(allkirjastatud digitaalselt)
Kristel Vedro
kohtunik




                                                                                            2
