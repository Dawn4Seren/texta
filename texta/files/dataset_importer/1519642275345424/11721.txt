                                                                                  2-16-106479




                           KOHTUMÄÄRUS
Kohtuasja number                2-16-106479
Määruse tegemise aeg ja koht    27. juuni 2016, Jõhvi
Kohus                           Viru Maakohus
Kohtunik                        Tarmo Tina
Kohtuasi                        CREDITREFORM EESTI OÜ avaldus A. S. vastu
                                võlgnevuse nõudes
Menetlustoiming                 Hagiavalduse menetlusse võtmisest keeldumine
Menetlusosalised ja esindajad   Avaldaja:          CREDITREFORM EESTI OÜ (RK
                                                   10887820, asukoht: Pirita tee 20, 10127
                                                   Tallinn)
                                Avaldaja           Reimo Tomingas (lepinguline esindaja; e-
                                esindaja:          post: kohus@creditreform.ee)
                                Võlgnik:           A. S. (IK xxx; elukoht: xxx)



RESOLUTSIOON

   1. Keelduda CREDITREFORM EESTI OÜ avalduse A. S. vastu võlgnevuse nõudes
      menetlusse võtmisest.

   2. Jätta menetluskulud CREDITREFORM EESTI OÜ kanda.

   3. Saata määrus avaldaja esindajale teadmiseks.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest.

ASJAOLUD

CREDITREFORM EESTI OÜ esitas 28.03.2016 Pärnu Maakohtule maksekäsu kiirmenetluse
avalduse võlgnikult 188,51 euro saamiseks. Kohus tegi 06.04.2016 võlgnikule makseettepaneku,
mida ei õnnestunud kätte toimetada.

Pärnu Maakohtu 01.06.2016 määrusega lõpetati maksekäsu kiirmenetlus ning anti avaldaja nõue
võlgniku vastu üle Viru Maakohtule menetluse jätkamiseks hagimenetluses.


                                                                                         1(2)
                                                                                   2-16-106479
Viru Maakohtu 03.06.2016 kohtumäärusega anti avaldajale tähtaeg 14 päeva nõuetekohase
hagiavalduse esitamiseks ja täiendava riigilõivu tasumiseks. Avaldaja esindaja avas kohtunõude
AET’is 03.06.2016 kell 17.16, kuid pole tähtaegselt puudusi kõrvaldanud.


KOHTUMÄÄRUSE PÕHJENDUSED

Kohus leiab, et avaldus tuleb jätta menetlusse võtmata.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus ei
vasta vorminõuetele või on esitatud muude puudustega, mida saab kõrvaldada, muu hulgas kui
tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

Avaldajale määrati tähtaeg 14 päeva puuduste kõrvaldamiseks, so, nõuetekohase hagiavalduse
esitamiseks ja täiendava riigilõivu tasumiseks. Avaldajat hoiatati, et tähtajaks puuduste
kõrvaldamata jätmise korral jäetakse avaldus menetlusse võtmata.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse avaldus,
taotlus või kaebus menetlusse võtmata.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

Puuduste kõrvaldamise tähtaeg oli 17.06.2016. Avaldaja ei kõrvaldanud puudusi kohtu määratud
tähtajaks.

Eelpooltoodu alusel ja juhindudes TsMS §-st 3401 lg 2, 487 lg 3 keeldub kohus hagi menetlusse
võtmast.

Menetluskulude jaotus

Asja menetlenud kohus märgib menetluskulude jaotuse menetlusosaliste vahel muu hulgas
määruses, millega hagimenetluse avaldus jäetakse menetlusse võtmata. Menetluskulude jaotus tuleb
kohtulahendis märkida ka siis, kui menetlusosalised seda ei taotle (TsMS § 173 lg 1 ja 2).

TsMS § 168 lg 1 kohaselt kannab hageja menetluskulud, kui kohus keeldub avaldust menetlusse
võtmast ja tagastab selle.

Menetluskulud jäävad hageja kanda.



Tarmo Tina
Kohtunik
/allkirjastatud digitaalselt/




                                                                                            2(2)
