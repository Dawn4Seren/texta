                                                                              2-16-106266




                              KOHTUOTSUS
                               EESTI VABARIIGI NIMEL
                                     Tagaseljaotsus

Kohus                            Viru Maakohus
Kohtunik                         Tarmo Tina
Otsuse tegemise aeg ja koht      24. august 2016, Jõhvi kohtumaja
Tsiviilasja number               2-16-106266

Tsiviilasi, hageja nõue          PPC Delta OÜ hagi A. V. vastu võlgnevuse 1840,16 euro
                                 ja viivise nõudes
Tsiviilasja hind                 2139,94 eurot
Menetlusosalised ja nende        Hageja: PPC Delta OÜ (RK 12741463, asukoht Jõe 3 - II
esindajad                        korrus, 10151 Tallinn)
                                 Hageja lepinguline esindaja: Triin Linholm (PlusPlus
                                 Inkasso OÜ, e-post menetlus@plusplus.ee )
                                 Kostja: A. V. (IK xxx, elukoht: xxx, e-post: xxx)


Asja lahendamise viis            Kirjalik menetlus


RESOLUTSIOON

   1. Rahuldada hagi tagaseljaotsusega.
   2. Välja mõista A. V.ilt PPC Delta OÜ kasuks 07.05.2014 sõlmitud väikelaenulepingu nr
      14-033226-VV võlgnevus 1840,16 eurot, sh põhivõlgnevus 1387,89 eurot, intressid
      121,84 eurot ning viivised 330,43 eurot perioodi 05.05.2015 kuni 03.06.2016 eest.
   3. Välja mõista A. V.ilt PPC Delta OÜ kasuks viivis põhiosalt (1387,89 eurot) alates
      04.06.2016 kuni põhinõude täitmiseni 0,06% päevas.
   4. Tunnistada tagaseljaotsus tagatiseta viivitamata täidetavaks.

   Menetluskulude jaotus ja kindlaksmääramine

   5. Jätta menetluskulud Aleksandr V.i kanda.
   6. Välja mõista A. V.ilt PPC Delta OÜ kasuks menetluskulud 370 eurot, sh. riigilõiv 250
      eurot ning õigusabi kulud 120 eurot käibemaksuta.
   7. Välja mõista A. V.ilt PPC Delta OÜ kasuks kasuks viivis välja mõistetud
      menetluskusudelt (370 eurolt) menetluskulude suurust kindlaks tegeva lahendi
      jõustumisest alates kuni täitmiseni võlaõigusseaduse § 113 lõike 1 teises lauses
      ettenähtud ulatuses.


        EDASIKAEBAMISE KORD
                                                                                     1/4
                                                                               2-16-106266

Hageja, kelle avalduse alusel on tehtud tagaseljaotsus või kelle avaldust kostja vastu tagaseljaotsuse
tegemiseks ei rahuldata ja jäetakse tema hagi rahuldamata, võib esitada otsuse peale
apellatsioonkaebuse. Kaebus esitatakse Tartu Ringkonnakohtule 30 päeva jooksul, alates otsuse
kättetoimetamisest, kuid mitte hiljem kui viie kuu möödumisel esimese astme kohtu otsuse avalikult
teatavakstegemisest. Kaebus võidakse lahendada kirjalikus menetluses, kui kaebuses ei taotleta selle
lahendamist istungil. Tartu Ringkonnakohus võib apellatsioonkaebuse lahendada kirjalikus
menetluses, kui kaebuses endas ei taotleta selle lahendamist istungil. Apellatsioonkaebuse
esitamisel tasutakse riigilõivu sama palju, kui tuleb tasuda esialgsel esitamisel maakohtule,
arvestades kaebuse ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva jooksul,
lisades kajale asja ettevalmistamise lõpuleviimiseks vajalik ning tasudes Rahandusministeeriumi
kontole nr EE571010220229377229 SEB Pank; nr EE062200221059223099 Swedbank; nr
EE513300333522160001 Danske Bank; EE221700017003510302 Nordea Bank kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest teada.

Kohus selgitab, et vastavalt TsMS § 187 lg 6 peab menetlusabi taotlemise korral menetlusabi
taotleja seaduses sätestatud tähtaja järgimiseks tegema tähtaja kestel ka menetlustoimingu, mille
tegemiseks ta menetlusabi taotleb, eelkõige esitama kaebuse. Kaebuse põhjendamiseks või
riigilõivu tasumiseks või kaebuses esineva sellise puuduse kõrvaldamiseks, mis on seotud
menetlusabi taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist.

Asjaolud

Hageja esitas hagi kostja vastu võlgnevuse nõudes. Kohus võttis hagi 11. juuli 2016 määrusega
menetlusse ja andis tähtaja kirjaliku vastuse esitamiseks. Kostja sai hagimaterjalid kätte
elektrooniliselt, mida on kinnitanud /tl. 63/. Kostja taotles vastamistähtaja pikendamist kuni 20.
augustini 2016. Kuigi kostjale ei teatatud tähtaja pikendamisest, oli kostjal võimalus taotletud ajani,
so. 20.08.2016 esitada vastus hagile. Kostja nimetatud tähtajaks vastust hagile ei esitanud.

Kohtuotsuse põhjendused

Kohus, tutvunud hagiavalduse ja toimiku materjalidega, leiab, et hagi on kostja suhtes õiguslikult
põhjendatud ja kuulub tsiviilkohtumenetluse seadustiku (TsMS) § 407 lg 1 alusel rahuldamisele
tagaseljaotsusega. TsMS § 407 lg-te 1 ja 3 kohaselt võib kohus hageja taotlusel või omal algatusel
hagi tagaseljaotsusega rahuldada ilma kohtuistungit pidamata hagiavalduses märgitud ja
asjaoludega õiguslikult põhjendatud ulatuses, kui kostja, kellele kohus on määranud vastamise
tähtaja, ei ole tähtaegselt vastanud, isegi kui hagi toimetati kostjale kätte avalikult. Sel juhul
loetakse hageja esitatud faktilised väited kostja poolt omaksvõetuks.

Kostja taotles vastuse esitamise tähtaja pikendamist kuni 20. augustini, kuid nimetatud tähtajaks
kostja vastust hagiavaldusele ei esitanud.

TsMS § 444 lg 4 alusel kirjeldava ja põhjendava osa võib välja jätta ka tagaseljaotsusest ja kostja
õigeksvõtul põhinevast otsusest, sõltumata hagihinnast. Tagaseljaotsuse puhul võib põhjendavas
osas piirduda ka üksnes õigusliku põhjenduse märkimisega.


                                                                                        2/4
                                                                                       2-16-106266
Kohus leiab, et hagi on õiguslikult põhjendatud kostja omaksvõtuga ning tõendatud
võlaõigusseaduse (VÕS) §-ga 76 lg 1, 100, 101 lg 1 p-d 1 ja 6, 108 lg 113 lg 1 ja 402 lg 1 ja 415 lg
1 kohaselt ja kuulub rahuldamisele kogu haginõude ulatuses. Kohus rahuldab hagi kostja vastu
tagaseljaotsusega ja mõistab välja kostjalt hageja kasuks kasuks 07.05.2014 sõlmitud
väikelaenulepingu nr 14-033226-VV põhivõla 1387,89 eurot, intressid 121,84 eurot, viivised 330,43
eurot perioodi 05.05.2015-03.06.2016 eest ning viivise põhiosalt (1387,89 eurot) alates
hagiavalduse esitamisest järgmisest päevast so 04.06.2016 kuni põhinõude täitmiseni 0,06% päevas.

Menetluskulude jaotus ja kindlaksmääramine

TsMS § 162 lg 1 järgi kannab hagimenetluse kulud pool, kelle kahjuks otsus tehti. Kuna hagi
kuulub rahuldamisele, tuleb menetluskulud jätta täies ulatuses kostja kanda. Menetluskulude jaotus
tuleb kohtulahendis märkida ka siis, kui menetlusosalised seda ei taotle (TsMS § 173 lg 2).

Menetluskulude rahalise suuruse määrab menetluskulude jaotuse alusel vajalikus ja põhjendatud
ulatuses kindlaks asja menetlev kohus samas tsiviilasjas, millega seoses kulud tekkisid. Kohus
määrab menetluskulude rahalise suuruse kindlaks ka siis, kui menetlusosalised ei esita
menetluskulude kindlaksmääramise taotlust, võttes aluseks menetluskulude nimekirja või tsiviilasja
materjalid (TsMS § 174 lg 1).

TsMS § 138 lg-te 1 ja 2 alusel on menetluskulud menetlusosaliste kohtukulud ja kohtuvälised
kulud. Kohtukulud on riigilõiv, kautsjon ning asja läbivaatamise kulud. TsMS § 144 p 1 alusel
kohtuvälised kulud on menetlusosaliste esindajate ja nõustajate kulud.

Hageja palub välja mõista kostjalt menetluskulud 538 eurot sh tasutud riigilõiv 250 eurot ja
õigusabi kulud 288 eurot ning viivise väljamõistetud menetluskuludelt VÕS § 113 lg 1 teises lauses
ettenähtud ulatuses.

TsMS § 175 lg 1 kohaselt peab kohus hindama menetlusosalist esindanud lepingulise esindaja
kulude põhjendatust ja vajalikkust. Kohus leiab, et õigusabikulud hagiavalduse koostamise eest 288
eurot on põhjendatud osaliselt. Kohtu arvates ei ole toimingud, nagu dokumentide
komplekteerimine ja analüüs (2 tundi) ning kohtule esitamine käsitletavad õigusteenuse
osutamisena ja nende eest eraldi tasu nõuda ei saa. Kohtule esitatava menetlusdokumendi
koostamisel tuleb see ka vastavalt vormistada, sh. vajalike lisadega ja kohtule esitada. Teisiti öeldes
peaks selline ajakulu sisalduma menetlusdokumendi koostamise ajakulus endas. Lisaks ei ole
tegemist keeruka ja arvukate lisadega hagiga. Riigikohtu senises praktikas on põhjendatud ja
vajalikuks peetud tunnihind 120 eurot käibemaksuta (Riigikohtu tsiviilkolleegiumi määrus
tsiviilasjas nr 3-2-1-93-13). Menetluskulude koos käibemaksuga väljamõistmise eelduseks on
avaldaja kinnitus, et ta ei saa kuludelt käibemaksu tagasi arvestada. Kui avaldaja ei kinnita, et ta ei
saa käibemaksu tagasi arvestada, mõistab kohus menetluskulud tema kasuks välja ilma
käibemaksuta (RKTKm 3-2-1-65-13 p 16). Seega rahuldab kohus õigusabikulud summas 120 eurot
(2 hx60 eurot/h) käibemaksuta.

Kohus märgib menetluskulude kindlaksmääramist taotlenud isiku avalduse alusel menetluskulude
kindlaksmääramise lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist VÕS §
113 lõike 1 teises lauses ettenähtud ulatuses (TsMS § 177 lg 4).
Hageja on vastava taotluse kohtule esitanud.

Kuna kohus rahuldab hagi tagaseljaotsusega, mõistab kohus kostjalt välja hageja kasuks
menetluskulud 370 eurot, sh. tasutud riigilõiv 250 eurot ning õigusabi kulud 120 eurot


                                                                                                  3/4
                                                                                2-16-106266
käibemaksuta ning viivise väljamõistetud menetluskuludelt (370 eurolt) VÕS § 113 lg 1 teises
lauses ettenähtud ulatuses.

Viivitamatu täitmine

Vastavalt TsMS § 468 lg 1 p 2 tunnistab kohus omal algatusel tagatiseta viivitamata täidetavaks
tagaseljaotsuse.

Kohus tunnistab käesoleva kohtuotsuse tagatiseta viivitamatult täidetavaks.



Tarmo Tina
Kohtunik
/allkirjastatud digitaalselt/




                                                                                           4/4
