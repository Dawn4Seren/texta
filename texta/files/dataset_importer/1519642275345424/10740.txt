                          KOHTUMÄÄRUS
Kohus                                    Tallinna Halduskohus
Kohtunik                                 Janek Laidvee
Määruse tegemise aeg ja koht             13. juuli 2016. a, Tallinn
Haldusasja number                        3-16-935
Haldusasi                                A.K.a kaebus Tallinna Vangla 11.05.2016 taotluse ra-
                                         huldamata jätmisele nr 5-8/16/10108-2
Menetlusosalised                         Kaebaja – A.K.
Menetlustoiming                          Kaebuse tagastamine

RESOLUTSIOON
Tagastada kaebus läbivaatamatult.

EDASIKAEBAMISE KORD
Määruse peale võib esitada määruskaebuse Tallinna Halduskohtu kaudu Tallinna
Ringkonnakohtule 15 päeva jooksul määruse kättesaamisest arvates.

ASJAOLUD JA KOHTU PÕHJENDUSED

1. A.K. esitas 13.05.2016 Tallinna Halduskohtule järgmised dokumendid:
1) vaide vormil taotlus Tallinna Vangla 11.05.2016 vastuse nr 5-8/16/101108-2 tühistamiseks. Kae-
baja on samas soovinud teada saada enda taotluse rahuldamata jätmise põhjuseid, lisaks tasuta pile-
teid suunal Tallinn-Toronto ja nime muutmist;
2) Tallinna Vangla 11.05.2016 vastus nr 5-8/16/10108-2 taotluse rahuldamata jätmise kohta;
3) vaide vormil taotlus, milles nõuab kohtuprotsessi, mille tulemusel saaks kaebaja endale ½ mõtte-
list osa majast aadressil Pärna 62/4;
4) avaldus Saaremaa peaprokurörile Svetlana Maripuule;
5) vastus Tallinna Vangla riskihindajatele;
6) avaldus edastada kaebuse koopiad Niguliste büroo advokaadile Mariann Tustile.

2. Halduskohtumenetluse seadustiku (HKMS) § 120 lg 1 punktide 1, 3 ja 8 kohaselt selgitab kaebu-
se saanud alluvusjärgne kohus välja vaidluse eseme, kontrollib, kas kaebuses on esitatud selle ees-
märgi saavutamiseks sobivad ja vajalikud nõuded ja taotlused ning ega ei esine aluseid kaebuse
tagastamiseks või käiguta jätmiseks. Kohus saab kaebuse menetlusse võtta alles siis, kui selliseid
aluseid ei esine (HKMS § 120 lg 2). Kohtu hinnangul kuulub kaebus tervikuna tagastamisele.

3. HKMS § 2 lg 4 kohaselt tõlgendab kohus menetlusosaliste avaldusi ja lähtub nende lahendamisel
esitaja tegelikust tahtest. Asja materjalidest nähtub, et kaebaja soov on olla uurimise ajal paigutatud
Kuressaare Politsei- ja Piirivalveameti eeluurimiskambrisse seoses uue kohtuasja algatamisega.
Kaebaja vastavasisuline taotlus jäeti Tallinna Vangla 11.05.2016 vastusega nr 5-8/16/101108-2 ra-
huldamata.
                                                                                         3-16-935


Kaebaja õiguste kaitseks on tõhusaim esitada kohustamiskaebus. Samas vabanes kaebaja Tallinna
Vanglast 07.06.2016 ning määruse tegemise seisuga viibib ta Põhja Prefektuuri arestikambris. Kuigi
kaebeõiguse olemasolule tuleb anda hinnang kaebuse esitamise hetke seisuga, ei ole käesolevas
asjas esitatud nõuet asjaolude muutumise tõttu kohtul võimalik enam rahuldada (vt ka Riigikohtu
lahend asjas nr 3-3-1-82-13, p 8, ja seal viidatud lahendid). Praeguses olukorras ei saa kaebaja pai-
gutamata jätmine Kuressaare eeluurimiskambrisse tema õigusi rikkuda. Kaebus tuleb seega tagasta-
da HKMS § 121 lg 2 punkti 2 alusel. Kohtule ei ole teada, kas kaebaja on läbinud kohustusliku
kohtueelse menetluse, s.o esitanud vaide Justiitsministeeriumile. HKMS §-is 121 sätestatud tagas-
tamise alused ei ole aga hierarhilised: ühe aluse esinemisel ei pea kontrollima, kas esineb mõni teine
tagastamise alus.

Kohus märgib täiendavalt, et kohustamisnõude rahuldamiseks peab õigusaktis olema vastav volitus,
s.o kohustamisnõude täitmine peab haldusorgani jaoks olema õiguslikult võimalik. Vangistusseadu-
se (VangS) § 19 lg 1 kohaselt kehtestab kinnipeetava ümberpaigutamise korra valdkonna eest vastu-
tav minister. Justiitsministri 25.03.2008 määrusest nr 9 „Täitmisplaan“ ei nähtu, et kinnipeetava
ümberpaigutamisel saaks lähtuda kinnipeetava isiklikust soovist. Kui kinnipeetava elukoht on Saare
maakonnas, nagu kaebajal, paigutatakse ta Tallinna Vanglasse (määruse § 5 lg 2 p 1). Vangla direk-
tori diskretsiooni ei saa küll täiesti välistada, kuna erandkorras võib isikut ümber paigutada ka mää-
ruses sätestatud menetlust järgimata. Vastava ettekirjutuse tegemine kohtuotsusega oleks siiski vä-
hetõenäoline.

Kohus ei pea võimalikuks kaebuse muutmist selliselt, et kaebaja esitab tuvastamis- või hüvitamis-
nõude. Õiguskaitsevahendina on nõue tuvastada haldusakti või -toimingu õigusvastasus väheefek-
tiivne. Vastava nõude esitamine on õigustatud üksnes juhul, kui nõue on põhjendatud või kui nõude
rahuldamine annaks kaebajale mingi eelise. Praegusel juhul saab tuvastamisnõude esitamisel kaeba-
ja põhjendatud huviks olla üksnes kahju hüvitamise nõude esitamine tulevikus. Hüvitamisnõude
kohtule esitamise eelduseks on kinni peetavale isikule VangS § 1¹ lõikega 8 seatud aga kohustuslik
kohtueelne menetlus. Sisuliselt võib kinnipeetav pöörduda kaebusega halduskohtusse alles pärast
seda, kui on eelnevalt nõudnud kahju hüvitamist vanglalt, s.o juhul, kui ta on esitanud vanglale rii-
givastutuse seaduses (RVastS) sätestatud korras kahju hüvitamise taotluse ning vangla on taotluse
tagastanud või rahuldamata või tähtaegselt läbi vaatamata jätnud. Kaebuse materjalidest ei nähtu, et
kaebaja oleks kahju hüvitamise taotlusega vangla poole pöördunud. Arvestades HKMS § 47 lõikes
1 ja VangS § 11 lõikes 8 sätestatut, puuduks kaebajal praegusel juhul õigus halduskohtu poole hüvi-
tamiskaebusega pöörduda. Eelnevat arvestades, ei soovita kohus esitada tuvastamis- ega hüvitamis-
nõuet.

4. HKMS § 37 alusel ei saa nõuda, et kaebajale ostetaks või hüvitataks lennupiletid või muudetaks
tema nime, kuna sellist kohustust või käitumisvõimalust ei tulene haldusorganile mitte ühestki õigu-
saktist. Nime muutmine toimub nimeseaduse alusel ning selleks peab isik ise esitama avalduse pe-
rekonnaseisuasutusele. Nende nõuete osas kaebajal kaebeõigus puudub ning need tuleb tagastada
HKMS § 121 lg 2 p 1 alusel.

5. Kaebaja on nõudnud ka kohtuprotsessi, et saada endale ½ mõttelist osa majast Pärna 62/4. Vaid-
luse eset, s.o nõuet ja kaebuse asjaolusid, on kirjeldatud küll napisõnaliselt, ent igal juhul ei kuulu
vastava vaidluse lahendamine halduskohtu pädevusse. Kohtute infosüsteemi andmetel on kaebaja
esitanud sarnase sisuga nõudeid ning need on tagastatud Tallinna Halduskohtu määrustega
(30.05.2016 määrused asjas nr 3-16-1057 ja 3-16-1059). Halduskohtu pädevuses on avalik-
õiguslikus suhtes tekkinud vaidluste lahendamine (HKMS § 4 lg 1), s.o vaidlused, mille üheks poo-
leks on avaliku võimu kandja, nagu riigiasutus või kohalik omavalitsus. Inimestevaheline vaidlus
asja omandiõiguse üle on eraõigusliku iseloomuga. Kui kaebaja leiab, et keegi kasutab meelevald-

                                                                                              2(3)
                                                                                      3-16-935

selt tema vara, on tal õigus pöörduda maakohtusse tsiviilkohtumenetluse seadustikus sätestatud kor-
ras.

6. Kaebaja esitatud avaldus Saaremaa peaprokurörile ja vastus Tallinna Vangla riskihindajatele ei
seostu mitte ühegi nõudega ning kohus jätab need dokumendid tähelepanuta. Ühtlasi palub kohus
kaebajat mitte koormata toimikut tõenditega, mis ei ole asjakohased. Kaebusele tuleb lisada üksnes
tõendid, mis kinnitavad kaebaja väidetud asjaolusid.

7. Kaebaja on soovinud, et tema kaebuse koopia edastataks Niguliste advokaadibüroo advokaadile
Mariann Tustile. Kohus selgitab, et menetlusdokumente edastatakse üksnes esindajale. Asja mater-
jalidest ei nähtu, et M. Tusti oleks kaebaja esindaja. Kuna kaebuse on esitanud kaebajana A.K., mit-
te advokaadist esindaja, on kaebajal kohustus edastada kohtule vastav volikiri. Kaebaja seda teinud
ei ole. Kohtu hinnangul on kaebaja soovinud ka meelevaldselt, et M. Tusti teda esindaks. Asjas 3-
16-1084 esitas kaebaja sarnase soovi. Viidatud asjas pöördus kohus kohtunõudega M. Tusti poole
küsimusega, kas ta esindab asjas kaebajat. Advokaat ei esindanud vastavas haldusasjas kaebajat.
Seega võib eeldada, et ka käesolevas asjas on kaebaja taotlus meelevaldne ning selle rahuldamiseks
puudub alus.




(allkirjastatud digitaalselt)

Janek Laidvee
Kohtunik




                                                                                           3(3)
