                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        5. septembril 2016. a Tartu kohtumajas

 Väärteoasja number                  4-16-5786

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Ida prefektuur

 Väärteoasi                          Sissenõudja avaldus asenduskaristuse määramiseks

 Süüdlane                            Erko Lehtsaar
                                     isikukood: 38109022717; elukoht: XXXX;            töökoht
                                     XXXX
 Kaitsja                             -

 RESOLUTSIOON                        Juhindudes VTMS §-st 211, kohus määras:

     1. Asendada KarS § 72 lg 1 ja 2 alusel Erko Lehtsaarele Ida prefektuuri 11.06.2015.
        a kiirmenetluse otsusega väärteoasjas nr 2440,15,004127 LS § 227 lg 2 järgi
        määratud rahatrahv 132 eurot, s.o 33 trahviühikut, 5 (viie) tunni üldkasuliku
        tööga, mille tegemise ajaks määrata 2 (kaks) kuud alates kohtumääruse
        jõustumisest.
     2. Üldkasuliku töö tegemine toimub Politsei- ja Piirivalveameti Lõuna Prefektuuri kaudu
        ning seda koordineerib korrakaitsebüroo liiklusjärelevalvetalituse menetlusteenistuse
        spetsialist Anžela Murumägi asukohaga Tartu, Riia 132-A216, kontaktandmed:
        anzela.murumagi@politsei.ee; telefoni numbrid 730 8786 ja 5770 5922.
     3. Määruse koopia saata Erko Lehtsaarele, Politsei- ja Piirivalveameti Lõuna prefektuurile
        ja Ida prefektuurile ning Tartu kohtutäitur Rita Lohule.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.


                                              1
Asjaolud ja menetluse käik

Ida prefektuur karistas Erko Lehtsaart 11.06.2015. a kiirmenetluse otsusega väärteoasjas nr
2440,15,004127 liiklusseaduse § 227 lg 2 järgi rahatrahviga 33 trahviühikut, s.o 132 eurot.
Kohtuvälise menetleja lahend jõustus 27.06.2015.

Sissenõudja Ida prefektuur esitas 03.08.2016 avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 07.09.2015. Kohtutäitur teavitas 22.07.2016
kohtuvälist menetlejat rahatrahvi täitmise võimatusest. Tasumata rahatrahvi summa on 132
eurot.

Menetlusosaliste seisukohad

Kohtuistungil selgitas Erko Lehtsaar, et ei ole jõudnud trahvi tasuda, kuna tal on kohtutäituri
juures ka teisi trahvinõudeid. Ta on valmis tegema üldkasulikku tööd.

Kohtu seisukoht

Kohus lähtub väärteo eest karistusena kohaldatud rahatrahvi asendamisel arestiga
väärteomenetluse seadustiku §-st 211, mille lõike 1 järgi teeb kohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Erko Lehtsaar ei ole tasunud temale Ida prefektuuri 11.06.2015. a karistamisotsusega määratud
33 trahviühiku suurust trahvi 132 eurot. Süüdlasel pole piisavalt raha trahvi tasumiseks.

Eeltoodu alusel on kohus seisukohal, et Erko Lehtsaarele Ida prefektuuri 11.06.2015. a
otsusega määratud rahatrahv 132 eurot, millele vastab 33 trahviühikut, tuleb asendada tema
nõusolekul üldkasuliku tööga vastavalt karistusseadustiku §-le 72. Rahatrahvi kümnele
trahviühikule vastab üks päev aresti (KarS § 72 lg 2), seega kujuneks Erko Lehtsaare
asendusaresti pikkuseks 3 päeva. KarS § 69 lg 1 kohaselt vastab ühele arestipäevale 1 tund
üldkasulikku tööd, s.o 3-le arestipäevale vastab 3 tundi üldkasulikku tööd. Kuna KarS § 69 lg
1 kohaselt ei saa mõista vähem kui 5 tundi üldkasulikku tööd, tuleb Erko Lehtsaarel teha
asenduskaristusena 5 tundi üldkasulikku tööd. KarS § 69 lg 3 alusel tuleb üldkasuliku töö tunnid
ära teha 2 kuu jooksul alates kohtumääruse jõustumisest.

/allkirjastatud digitaalselt/

Ingeri Tamm
kohtunik




                                               2
