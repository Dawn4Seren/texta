                    KOHTUOTSUS
                              EESTI VABARIIGI NIMEL
Kohus                           Viru Maakohus

Otsuse tegemise aeg ja koht    06.04.2016 Jõhvi kohtumaja


Kriminaalasja number           1-16-2787

Kohtunik                       Anne PALMISTE

Kohtuistungi sekretär          Jane VÄLI

Tõlk                           Riina PALMI

Prokurör                       Margit LUGA

Asja läbivaatamise kuupäev     06.04.2016

                               Victor PROKOFIEVI süüdistus Karistusseadustiku
Kriminaalasi                   §424 järgi
                               kiir-kokkuleppemenetluses
                               Victor PROKOFIEV
                               sünd. 05.04.1960, isikukood 36004052227, Vene
                               Föderatsiooni     kodanik,  emakeel   vene    keel,
                               keskeriharidus, töökoht puudub, elukoht xxx, varem
Süüdistatav
                               kriminaalkorras karistamata
                               Oli kahtlustatavana kinni peetud 05.04.2016 -
                               06.04.2016

Juhindudes KrMS §247, §248 lg.1 p.5, §249, §2565 lg.2, §306, §309 lg.3, §313, §315,
§318 lg,1 ja §319 lg.1, 2, maakohus


OTSUSTAS:


Süüdi tunnistada Victor PROKOFIEV Karistusseadustiku §424 järgi ning mõista
karistuseks 3 (kolm) kuud vangistust.

Karistusseadustiku §68 lg.1 alusel arvata Victor PROKOFIEVI karistuse hulka tema
eelvangistuses viibitud aeg 05.04.2016 - 06.04.2016, s.o 2 (kaks) päeva ja lõplikult
kuulub Victor PROKOFIEVIL kandmisele 2 (kaks) kuud 28 (kakskümmend kaheksa)
päeva vangistust.

                                                                                  1
Karistusseadustiku §73 lg.1 alusel määrata, et mõistetud karistust 2 (kaks) kuud 28
(kakskümmend kaheksa) päeva vangistust ei pöörata Victor PROKOFIEVI suhtes
täielikult täitmisele, kui süüdimõistetu ei pane kohtu määratud katseajal toime uut
tahtlikku kuritegu.

Karistusseadustiku §73 lg.3 alusel määrata katseajaks 1 (üks) aasta.

Karistusseadustiku §78 p.1    alusel   hakkab   katseaeg   kulgema     alates   käesoleva
kohtuotsuse kuulutamisest.

Välja mõista Victor PROKOFIEVILT Kriminaalmenetluse seadustiku §179 lg.1 p.2 ja
§2565 lg.2 alusel sundraha summas 322 (kolmsada kakskümmend kaks) eurot 50 senti
ja Kriminaalmenetluse seadustiku §175 lg.1 p.4 alusel kaitsjale (vandeadvokaat Irina
ŽURINA) kohtueelses menetluses makstud tasu eest 96 (üheksakümmend kuus) eurot
riigituludesse.

Sundraha ja menetluskulud tuleb Victor PROKOFIEVIL tasuda ositi 12
(kaheteistkümne) kuu jooksul Maksu- ja Tolliameti arveldusarvele:
SEB pangas nr EE351010052031000004
Swedbank nr EE502200221014193355
Nordea pangas nr EE401700017002872300
Danske Bank nr EE873300333499990003.
Maksekorraldusele märkida viitenumber 99916700025134 ning selgitus „Victor
PROKOFIEV 1-16-2787 kriminaalmenetluse kulud“

Kohtuotsuse peale on õigus edasi kaevata apellatsiooni korras Tartu
Ringkonnakohtule Viru Maakohtu kaudu. Apellatsiooniõiguse kasutamise soovist
tuleb otsuse teinud kohtule teatada kirjalikult 7 päeva jooksul alates kohtuotsuse
kuulutamisest.

Apellatsioon esitatakse maakohtule kirjalikult 15 päeva jooksul alates päevast, mil
kohtumenetluse poolel on võimalik maakohtus tutvuda kohtuotsusega.

Kohtuotsusega on kohtumenetluse poolel võimalik tutvuda vahetult peale selle
väljakuulutamist 06.04.2016.


Süüdistus

Victor Prokofievile on esitatud süüdistus selles, et ta juhtis 05.04.2016 kell 00.13
Ida-Virumaal Jõhvi – Tammiku – Kukruse - Kohtla-Järve maantee 9-ndal kilomeetril
mootorsõidukit – mopeedi xxx (registreerimismärk xxx), olles alkoholijoobes
Liiklusseaduse §69 lg.1, lg.2 p.1 mõttes. Kontrollimisel tõendusliku alkomeetriga
Dräger Alcotest 7110 EST, seeria nr.ARBK-0026 tuvastati Victor Prokofievil
alkoholisisaldus väljahingatavas õhus 0,88 mg/l.

Seega pani Victor Prokofiev toime mootorsõiduki juhtimise joobeseisundis, s.o. KarS
§424 järgi kvalifitseeritava kuriteo.



                                                                                       2
Kokkulepe

Abiprokurör Margit Luga, süüdistatav Victor Prokofiev ja tema kaitsja vandeadvokaat
Irina Žurina sõlmisid 06.04.2016 kiir-kokkuleppe, mille kohaselt süüdistatav ja tema
kaitsja nõustusid esitatud süüdistuse sisu ja kuriteo kvalifikatsiooniga, ning jõudsid
kokkuleppele prokuröri poolt kohtus nõutavas karistuse liigis ja määras. KarS §424
ettenähtud kuriteo toimepanemise eest nõuab prokurör kohtus süüdistatavale
karistuseks 3 kuud vangistust. KarS §68 lg.1 alusel lugeda karistuse kantud osaks
kahtlustatavana kinnipidamise aeg, 05.04.2016 - 06.04.2016, s.o. 2 päeva. Kandmisele
kuulub karistus 2 kuud 28 päeva vangistust. KarS §73 lg.1, 3 alusel mõistetavat
karistust täitmisele mitte pöörata, kui Victor Prokofiev 1. aastase katseaja jooksul ei
pane toime uut tahtlikku kuritegu.
Süüdistatavalt kuuluvad väljamõistmisele kriminaalmenetluse kulud. KrMS §180 lg.3
alusel määrata kriminaalmenetluse kulude tasumine ositi 12. kuu jooksul alates
kohtuotsuse jõustumisest.


Maakohtu istung

Abiprokurör Margit Luga jäi maakohtu istungil kokkuleppe juurde, palus Victor
Prokofiev KarS §424 järgi süüdi tunnistada ja mõista karistus vastavalt kokkuleppes
sätestatule.

Süüdistatav Victor Prokofiev jäi maakohtu istungil kokkuleppe juurde, selgitas, et
kokkulepe on talle arusaadav, ta nõustub sellega ja selle kokkuleppe sõlmimine oli
tema vaba tahe.


Maakohtu otsuse põhjendused

Tutvunud käesoleva kriminaalasja materjalidega ja ära kuulanud menetlusosalised,
leidis maakohus, et kokkuleppe sõlmimine on olnud süüdistatava tõelise tahte
avaldus ja kriminaalasja menetlemisel on järgitud KrMS sätteid.

Victor Prokofievile on esitatud süüdistus selles, et ta juhtis 05.04.2016 kell 00.13
Ida-Virumaal Jõhvi – Tammiku – Kukruse - Kohtla-Järve maantee 9-ndal kilomeetril
mootorsõidukit joobes.

Kriminaalasja materjalidest nähtub, et kontrollimisel tõendusliku alkomeetriga Dräger
Alcotest 7110 EST, seeria nr.ARBK-0026 tuvastati süüdistataval alkoholisisalduse
lõplikuks mõõtetulemuseks 0,88 mg/l väljahingatavas õhus.

Vastavalt Liiklusseaduse §69 lg.1 ei tohi juht olla joobeseisundis.

Vastavalt Liiklusseaduse §69 lg.2 p.1 loetakse mootorsõidukijuht olevaks
alkoholijoobes, kui juhi ühes grammis veres on vähemalt 1,50 milligrammi alkoholi
või tema väljahingatavas õhus on alkoholi 0,75 milligrammi ühe liitri kohta või
rohkem.

Maakohus leiab, et Victor Prokofiev tuleb KarS §424 järgi süüdi tunnistada.


                                                                                     3
KarS §424 näeb karistusena ette rahalise karistuse või kuni kolmeaastase vangistuse.

Maakohus nõustub kokkuleppes sisalduva karistuse liigiga – vangistus - ja leiab, et
nimetatud karistuse liik vastab toimepandud kuriteo asjaoludele ning süüdistatava
isikule. Kriminaalasja materjalide kohaselt on süüdistatav varem kriminaalkorras
karistamata. Arvestades süüdimõistva kohtuotsusega kaasnevaid kriminaalmenetluse
kulusid, võib rahalise karistuse mõistmine muutuda iseenesest eraldi karistuseks.

Maakohus nõustub ka kokkuleppes sisalduva karistuse määraga – vangistus 3 kuud ja
sellega, et nimetatud karistust ei pöörata KarS §73 lg.1, 3 alusel täitmisele katseajaga
1 aasta. Maakohus leiab, et eelnimetatud karistus vastab toimepandud kuriteo
asjaoludele, raskusele ja süüdistatava isikule.

Vastavalt    KrMS §180          lg.1   kuuluvad    süüdimõistetult     väljamõistmisele
kriminaalmenetluse kulud.

Maakohus määrab menetluskulude tasumise tähtajaks 12 kuud.

Süüdistatav Victor Prokofiev kinnitas maakohtu istungil, et kokkulepe on talle
arusaadav, selle sõlmimine oli tema vaba tahe ning ta palub kokkuleppe kinnitada.

Kuna antud kriminaalasjas on kokkuleppe sõlmimisel järgitud KrMS §239 - §245
sätteid ja aluseid kokkuleppe kinnitamata jätmiseks maakohus ei tuvastanud, kinnitab
maakohus käesolevas kriminaalasjas 06.04.2016 abiprokurör Margit Luga, süüdistatav
Victor Prokofievi ja tema kaitsja vandeadvokaat Irina Žurina poolt sõlmitud
kokkuleppe.




(allkirjastatud digitaalselt)
Anne PALMISTE
kohtunik




                                                                                      4
