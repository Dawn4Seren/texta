                        KOHTUOTSUS
                              EESTI VABARIIGI NIMEL

Kohus                             Tartu Maakohus

Otsuse kuulutamise aeg ja koht    6. juuli 2016.a, Võru kohtumaja

Kriminaalasja nr                  1-16-4176 (16286000121)

Kohtunik                          Marju Persidskaja

Kohtuistungi sekretär             Lembi Looga

Kriminaalasi                      Mario Orro süüdistuses            KarS   §   424   järgi
                                  kokkuleppemenetluses

Prokurör                          M. J.

Süüdistatav                       Mario Orro, isikukood: xxxxxxxxxxx; Eesti Vabariigi
                                  kodanik;       emakeel:     eesti     keel;    elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxxx;      põhiharidus;    töökoht:    xxxx-xxxxxxx;
                                  kriminaalkorras karistatud kahel korral, viimati Tartu
                                  Maakohtu 09.09.2015.a otsusega KarS § 120 ja KarS §
                                  121 järgi liitkaristusega 7 kuud vangistust. KarS § 65
                                  alusel mõistetud lõplik liitkaristus 1 aasta ja 1 kuu
                                  vangistust, mis KarS § 69 alusel asendati 390 tunni
                                  üldkasuliku tööga (sooritatud täies mahus). Tõkend – ei
                                  ole kohaldatud.

 RESOLUTSIOON

 Juhindudes KrMS § 248 lg 1 p-st 5 ja §-st 249 kohus otsustas:

 1. Süüdi tunnistada Mario Orro KarS § 424 järgi ning karistuseks mõista 1 (üks) aasta
    ja 6 (kuus) kuud vangistust.

    KarS § 68 lg 1 alusel arvestada Mario Orro eelvangistuses viibitud aeg 09.04.2016.a
    – 10.04.2016.a, so 2 (kaks) päeva karistusaja hulka ning lugeda Mario Orro
    kandmata karistuseks 1 (üks) aasta 5 (viis) kuud ja 28 (kakskümmend kaheksa)
    päeva vangistust.

    KarS § 74 lg 1 ja 3 alusel jätta 1 (üks) aasta 5 (viis) kuud ja 28 (kakskümmend
    kaheksa) päeva vangistust Mario Orro suhtes tingimisi kohaldamata ja täielikult
   täitmisele pööramata, kui Mario Orro ei pane 2 (kahe) aasta pikkuse katseaja kestel
   toime uut kuritegu ja täidab talle määratud kontrollnõudeid.

   Määrata Mario Orro katseajaks kriminaalhooldusametniku järelevalve alla ja
   kohustada teda järgima KarS § 75 lg 1 alusel järgmiseid kontrollnõudeid:

  -   elama           kohtu           määratud         alalises      elukohas         -
      xxxxxxxxxxxxxxxxxxxxxxxxxxxxxxxxxxxxxxxxxxxxxxxxxxxx;
  -   ilmuma kriminaalhooldaja määratud ajavahemike järel kriminaalhooldusosakonda
      registreerimisele;
  -   alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
  -   saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
  -   saama kriminaalhooldusametnikult eelneva loa elu-, töö- või õppimiskoha
      vahetamiseks;
  -   saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

   KarS § 78 p 1 alusel hakkab katseaeg kulgema kohtuotsuse kuulutamisest.

2. Menetluskulud:

KrMS §-de 175 lg 1 p 4, 9; 179 lg 1 p 2; 180 lg 1, 189 lg 2 alusel mõista Mario Orrolt
välja menetluskulu järgmiselt:

           sundraha 645 eurot;
           kaitsjatasu 99,84 eurot.

KrMS § 180 lg 3, § 313 lg 1 p 7, 12 alusel määrata, et Mario Orrol on õigus tasumisele
kuuluv menetluskulu kokku 744,84 (seitsesada nelikümmend neli eurot ja
kaheksakümmend neli senti) eurot tasuda vabatahtlikult 12-ne kuu jooksul alates
kohtuotsuse jõustumisest, tasudes igakuiselt vähemalt 62,07 eurot kuni menetluskulu
täieliku tasumiseni.

Riigi kasuks välja mõistetud menetluskulud tuleb tasuda kohtu määratud tähtaja
jooksul alates kohtuotsuse jõustumisest Maksu- ja Tolliameti arveldusarvele
EE351010052031000004 SEB Pank AS või EE502200221014193355 Swedbank AS või
EE873300333499990003 Danske Bank AS Eesti filiaal või EE401700017002872300
Nordea Bank AB Eesti filiaal, märkides ära viitenumbri 99916700049550 ning selgituse
“Mario Orro, otsus nr 1-16-4176, menetluskulud“.

Menetluskulu on võimalik vabatahtlikult tasuda kohtuotsuses määratud aja jooksul. Kui
rahalised kohustused pole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebe kord ja tähtaeg

Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral või kui kriminaalasjas
on kohtulahendi teinud ebaseaduslik kohtukoosseis. Süüdistatav ja kaitsja võivad esitada

                                            2 (4)
kokkuleppemenetluses tehtud kohtuotsuse peale apellatsiooni ka juhul, kui kokkuleppes
kirjeldatud tegu ei ole kuritegu, see on karistusseadustiku järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.

Apellatsioon esitatakse Tartu Ringkonnakohtule kirjalikult 15 päeva jooksul alates otsuse
avalikult teatavakstegemisest.

Kriminaalmenetluse kulude hüvitamise otsustuse võib vaidlustada apellatsioonis või
määruskaebuse lahendamise menetluses. Määruskaebus tuleb esitada Tartu Maakohtu Võru
kohtumajale 15 päeva jooksul alates päevast, mil isik sai vaidlustatavast lahendist teada või
pidi teada saama.

KOHTUOTSUSE PÕHIOSA

Süüdistus

Mario Orrot süüdistatakse selles, et tema 09.aprillil 2016a. kella 18:40 ajal juhtis Võru linnas
xxxxxxxxxxxxx mootorsõidukit xxxxxxxxxxxxxxxxxxxxxxxxxxxxxxxxxxxxxx olles
alkoholijoobes so alkoholisisaldus M.Orro väljahingatavas õhus tõendusliku alkomeetriga
mõõdetuna oli 1,06 mg/l (-/+ 0,10 mg/l) kohta. Antud teoga rikkus Mario Orro Liiklusseaduse
§ 33 lg 11 p 2; § 69 lg 1 nõudeid, mille kohaselt juht ei tohi olla alkoholijoobes.

Seega pani Mario Orro toime KarS § 424 järgi kvalifitseeritava kuriteo – mootorsõiduki
juhtimise joobeseisundis.

Kokkuleppe sisu

Prokurör taotleb kohtus Mario Orro süüditunnistamist KarS § 424 järgi ja karistamist 1 aasta
ja 6 kuulise vangistusega. KarS § 68 lg 1 alusel arvata eelvangistus 09.04.2016.a -
10.04.2016.a, so 2 päeva Mario Orrol kantud karistusaja hulka.

KarS § 74 alusel jätta 1 aasta 5 kuu ja 28 päevane vangistuskaristus Mario Orro suhtes
tingimisi kohaldamata ja seda ei pöörata täielikult täitmisele, kui Mario Orro ei pane 2-aastasel
katseajal tahtlikult toime uut kuritegu ja täidab talle pandud kontrollnõudeid. Anda Mario Orro
katseajaks kriminaalhooldaja järelevalve alla ja panna talle KarS § 75 lg 1 alusel alljärgnevad
kontrollnõuded:
- elada oma alalises elukohas aadressil: xxxxxxxxxxxxxxxxxxxxxxxxxxxxxxxxxxxxx;
- ilmuda kriminaalhooldaja määratud ajavahemike järel kriminaalhooldusosakonda
registreerimisele;
- alluda kriminaalhooldaja kontrollile oma elukohas ning esitada talle andmeid oma kohustuste
täitmise ja elatusvahendite kohta;
- saada kriminaalhooldusametnikult eelnev luba elukohast lahkumiseks Eesti territooriumi
piires kauemaks kui viieteistkümneks päevaks;
- saada kriminaalhooldusametnikult eelnev luba elu-, töö- või õppimiskoha muutmiseks;
- saada kriminaalhooldusametnikult eelnev luba Eesti territooriumilt lahkumiseks ja väljaspool
Eesti territooriumi viibimiseks.

Kohtu seisukoht kokkuleppe osas

Kriminaalasja kohtulikul arutamisel tegi kohus kindlaks, et kokkulepet sõlmides sai
süüdistatav Mario Orro aru kokkuleppe sisust ja nõustus sellega. Kohtuistungil kinnitas
süüdistatav Mario Orro, et kokkuleppe sõlmimine oli tema vaba tahe. Süüdistatav nõustus nii

                                              3 (4)
toimepandud teo, selle kvalifikatsiooniga kui ka prokuröri poolt taotletud karistusega.
Süüdistatav kinnitas, et on teadlik menetluskulude tasumise kohustusest ja nõustus
menetluskulude tasumisega.

Prokurör ja süüdistatav jäid sõlmitud kokkuleppe juurde ning palusid selle otsuse tegemisel
aluseks võtta.

Kohtuliku arutamise ja süüdistatava selgituste põhjal teeb kohus järelduse, et süüdistatava
poolt kokkuleppe sõlmimine on olnud tema tõelise tahte avaldus ning kriminaalasja
menetlemisel on järgitud kõiki kokkuleppemenetluse sätteid.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatava, tema kaitsja ja prokuröri vahel on sõlmitud kokkulepe
järgides KrMS §-de 239-245 sätteid.

Kohus leiab, et kriminaalasjas kogutud tõendid annavad aluse Mario Orro süüdi tunnistada
KarS § 424 järgi ning mõista temale karistus vastavalt sõlmitud kokkuleppele.

Kohtu seisukoht menetluskulude osas

Mario Orro menetluskuluks on määratud kaitsjale kohtueelses menetluses makstud tasu 99,84
eurot. Samuti on menetluskuluks süüdimõistva kohtuotsusega kaasnev sundraha, milleks on
teise astme kuriteo toimepanemises süüdimõistmise korral 1,5 kuupalga alammäära, s.o 645
eurot (alates 1. jaanuarist 2016.a on kuupalga alammäär 430 eurot).

Vastavalt KrMS § 180 lg-le 1 hüvitab süüdimõistva kohtuotsuse korral menetluskulud
süüdimõistetu. KrMS § 180 lg 3 kohaselt arvestab kohus menetluskulusid määrates
süüdimõistetu varalist seisundit ja resotsialiseerumisväljavaateid. Kui menetluskulude
hüvitamine ilmselt käib süüdimõistetule üle jõu, jätab kohus osa neist riigi kanda. Kohus võib
määrata, et kriminaalmenetluse kulud hüvitatakse ositi.

Mario Orro on nõus vabatahtlikult menetluskulud tasuma ning taotles menetluskulude
tasumise ajatamist üheks aastaks. Kohus leiab, et kõigi menetluskulude hüvitamine korraga,
arvestades süüdistatava sissetulekuid, käib Mario Orrole ilmselgelt üle jõu.

Kohus on seisukohal, et arvestades Mario Orro varalist seisundit ning
resotsialiseerumisväljavaateid, on põhjendatud anda KrMS § 180 lg 3, § 313 lg 1 p 12 alusel
süüdistatavale võimalus tasuda menetluskulud kokku 744,84 eurot 12 kuu jooksul alates
kohtuotsuse jõustumisest.



/allkirjastatud digitaalselt/
Marju Persidskaja
kohtunik




                                            4 (4)
