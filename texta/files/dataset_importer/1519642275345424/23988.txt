                               KOHTUOTSUS
                                 EESTI VABARIIGI NIMEL


 Kohus                               Tartu Maakohus

 Otsuse tegemise aeg ja koht         10. veebruaril 2016. a Tartu kohtumajas

 Kriminaalasja number                1-15-9230

 Kohtukoosseis                       Kohtunik Peet Teidearu

 Sekretär                            Evelin Ets

 Kriminaalasi                        Janek Leontjevi süüdistuses karistusseadustiku (edaspidi
                                     KarS) § 424 järgi kokkuleppemenetluses
 Prokurör                            Lõuna Ringkonnaprokuratuuri ringkonnaprokurör Toomas
                                     Liiva
 Süüdistatav                         Janek Leontjev
                                     Ik: 39108212730; kodakondsus XXXX, kriminaalkorras
                                     karistatud 4 –korral, elukoht: XXXX
 Kaitsja                             advokaat Aivar Kello

Juhindudes kriminaalmenetluse seadustiku (edaspidi KrMS) §-st 180, § 248 lg 1 p-st 5, §-st 249,
kohus

                                           otsustas:

Süüdi tunnistada Janek Leontjev KarS § 4231 järgi ja mõista temale karistuseks kolm kuud
vangistust.
KarS § 68 lg 1 alusel arvata eelvangistuses viibitud aeg, s.o 17.08.2015-19.08.2015 (3 päeva)
karistusaja hulka, ning karistada Janek Leontjevi 2 (kahe) kuu ja 27 (kahekümne seitsme)
päevase vangistusega.
KarS § 69 lg 7 ja KarS § 65 lg 2 alusel suurendada uue kuriteo eest mõistetud karistust
eelmise kohtuotsuse, s.o 3. juuli 2015. aasta Tartu Maakohtu Tartu kohtumaja poolt
kriminaalasjas nr 1-15-5496 mõistetud karistuse ärakandmata osa – 227 tunni üldkasuliku
töö ehk 7 (seitsme) kuu ja 17 (seitsmeteist) päeva pikkuse vangistuse võrra.
Mõista Janek Leontjevile liitkaristuseks 10 (kümne) kuu ja 14 (neljateistkümne) päeva
pikkune vangistus.
Janek Leontjev´i karistusaja alguseks lugeda 07.veebruar 2016.
Janek Leontjevile kohaldatud tõkend- vahistamine- jätta muutmata kohtuotsuse täitmise
tagamiseks.

Menetluskulud
KrMS § 180 lg 1 alusel välja mõista Janek Leontjevilt riigituludesse menetluskuludena
süüdimõistava kohtuotsusega kaasnev sundraha 645 eurot ja riigi õigusabi korras määratud
kaitsjale makstud tasu 528 eurot, s.o kokku 1173 (üks tuhat ükssada seitsekümmend kolm)
eurot.
KrMS § 180 lg 3 alusel määrata, et Janek Leontjevil on õigus temalt välja mõistetud
menetluskulud tasuda osadena kohtuotsuse jõustumisest ühe aasta jooksul.

Makseinfo
Riigi kasuks välja mõistetud menetluskulud tuleb tasuda Maksu- ja Tolliameti arveldusarvele nr
EE351010052031000004 SEB Pank AS-is või arveldusarvele nr EE502200221014193355
Swedbank AS-is või arveldusarvele nr EE401700017002872300 Nordea Bank Finland PLC Eesti
filiaalis või arveldusarvele nr EE873300333499990003 Danske Bank AS Eesti filiaalis, märkides
viitenumbri 99916700010754. ning selgituseks kohustatud isiku nime, kohtuasja numbri ning
makse liigi.
Otsuse vabatahtliku täitmise korral tasuda riigituludesse makstavad menetluskulud kohtu
määratud tähtaja jooksul. Eelnimetatud tähtajaks menetluskulude tasumata jätmise korral
pööratakse kohtuotsus menetluskulude osas sundtäitmisele kohtutäituri kaudu. Sundtäitmisega
kaasnevad täitemenetluse kulud.

Edasikaebamise kord
Kohtuotsuse peale on kohtumenetluse poolel õigus esitada apellatsioonkaebus
kokkuleppemenetlust reguleerivate menetlusnormide rikkumise või kriminaalmenetlusõiguse
olulise rikkumise peale. Süüdistatav ja kaitsja võivad esitada kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.
Apellatsioon esitatakse kirjalikult vormistatuna Tartu Ringkonnakohtule 15 päeva jooksul alates
kohtuotsuse avalikult teatavakstegemisest.
Kriminaalmenetluse kulude hüvitamise otsustuse võib vaidlustada apellatsioonis või KrMS 15.
peatüki sätete kohaselt määruskaebuse lahendamise menetluses.

Kokkuleppe sisu
1. Kuriteo asjaolud: Janek Leontjevit süüdistatakse selles, et tema isikuna, kes on 03.07.2015
   Tartu Maakohtu Tartu kohtumaja poolt kriminaalasjas nr 1-15-5496 süüdi mõistetud KarS §
   4231 järgi kvalifitseeritava kuriteo toimepanemises ehk olles isik, kes on süstemaatiliselt
   juhtinud mootorsõidukit, omamata juhtimisõigust, juhtis 17.08.2015 kella 17.15 paiku Tartus,
   Jaama ja Papli tänavate ristmikul mootorsõidukit BMW 320D (registreerimismärgiga XXX),
   omamata vastava kategooria mootorsõiduki juhtimisõigust. Liiklusseaduse § 90 lg 1 p 1
   kohaselt ei tohi mootorsõidukit juhtida isik, kellel ei ole vastava kategooria või alamkategooria
   mootorsõiduki juhtimisõigust.
   Vastava kategooria mootorsõiduki juhtimisõiguseta isiku poolt mootorsõiduki
   juhtimisega, kui see on toime pandud süstemaatiliselt, pani Janek Leontjev toime KarS
   § 4231 järgi kvalifitseeritava kuriteo.
2. Kuriteo kvalifikatsioon: KarS § 4231
3. Kuriteoga tekitatud kahju laad ja suurus: Tsiviilhagi puudub.



                                                                                                  2
4. Karistuse liik ja määr: KarS §-s 4231 ettenähtud kuriteo toimepanemise eest nõuab prokurör
   kohtus süüdistatavale karistuseks 3 (kolm) kuud vangistust.
    KarS § 68 lg 1 alusel arvata eelvangistuses viibitud aeg, s.o 17.08.2015-19.08.2015 (3 päeva)
    karistusaja hulka, mistõttu on lõplikuks karistuseks 2 (neli) kuud ja 27 (kakskümmend seitse)
    päeva vangistust.
    KarS § 69 lg 7 ja KarS § 65 lg 2 alusel suurendada uue kuriteo eest mõistetud karistust
    eelmise kohtuotsuse, s.o 3. juuli 2015. aasta Tartu Maakohtu Tartu kohtumaja poolt
    kriminaalasjas nr 1-15-5496 mõistetud karistuse ärakandmata osa – 227 tunni üldkasuliku töö
    ehk 7 (seitsme) kuu ja 17 (seitsmeteist) päeva pikkuse vangistuse võrra. Seega mõista
    liitkaristuseks 10 (kümme) kuu ja 14 (neljateist) päeva pikkune vangistus. Janek Leontjev´i
    karistusaja alguseks lugeda vastavalt Tartu Maakohtu Tartu kohtumaja määrusele
    kriminaalasjas 1-15-5496 07.veebruar 2016.
5. Konfiskeerimisele kuuluv vara: Puudub.
6. Kriminaalmenetluse kulud: KrMS § 175 lg 1 p 4 alusel Janek Leontjevile määratud kaitsjale
    Aivar Kellole määratud tasu summas 48+72 kokku 120 eurot. Lisandub kaitsja tasu
    kohtumenetluses ning sundraha.
7. Toimunud kokkuleppemenetluse läbirääkimiste käigus süüdistatav ja tema kaitsja nõustusid
    kuriteo kvalifikatsiooniga, tekitatud kahju laadi ja suurusega ning jõudsid kokkuleppele
    prokuröri poolt kohtus nõutava karistuse liigis ja määras.
Menetlus kohtus
Kohtuistungil ringkonnaprokurör Toomas Liiva avaldas kokkulepe ning jäi kokkuleppe juurde.
Süüdistatav Janek Leontjev kinnitas , et talle on avaldatud kokkulepe arusaadav ning et ta jääb
selle juurde, kokkuleppe võib kohtuotsusele aluseks võtta.
 Kaitsja Aivar Kello jäi samuti sõlmitud kokkuleppe juurde. Ta toetas süüdistatava taotlust
menetluskulude ajatamiseks aastale
Kohus on seisukohal, et kokkulepet sõlmides on süüdistatav Janek Leontjev väljendanud oma
tegelikku tahet ja kriminaalasja menetlemisel on järgitud kokkuleppemenetluse kohaldamise
sätteid.
Seega tuleb Janek Leontjev süüdi tunnistada KarS § 4231 järgi ning mõista talle karistus vastavalt
kokkuleppele.
Menetluskulud
Käesolevas asjas on menetluskuludeks:
 KrMS § 175 lg 1 p 4 alusel Janek Leontjevile määratud kaitsjale Aivar Kellole määratud tasu
summas 528 eurot. Menetluskuluna on arvestatud ka kaitsjatasu samas kriminaalasjas eelnevas
kokkuleppemenetluses, mil süüdistatav kohtusse ei tulnud ning ringkonnaprokurör loobus asjas
sõlmitud kokkuleppest, üldmenetluses asja ettevalmistamine , samuti käesoleva istungiga seoses
olev kaitsjatasu.
Süüdimõistva kohtuotsusega kaasnev sundraha, mis KrMS § 179 lg 1 p 2 ja kohaselt on II astme
kuriteo puhul 645 eurot; menetluskulu kokku 1173 eurot.
Tulenevalt KrMS § 180 lg-st 1 hüvitab süüdimõistva kohtuotsuse korral menetluskulud
süüdimõistetu.
Arvestades isikult väljamõistetavate menetluskulude kogusuurust, on ilmne, et nende kulude
tasumine ühe korraga on Janek Leontjevile ebamõistlikult koormav. Seega leiab kohus, et on
põhjendatud võimaldada tal tasuda menetluskulud KrMS § 180 lg 3 alusel osadena ühe aasta
jooksul alates kohtuotsuse jõustumisest

Peet Teidearu
Kohtunik
/allkirjastatud digitaalselt/


                                                                                                3
