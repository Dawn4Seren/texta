                              KOHTUOTSUS
                              (TAGASELJAOTSUS)
                               Eesti Vabariigi nimel

Kohtuasja number                2-16-111981
Otsuse tegemise aeg ja koht     16. november 2016.a, Jõhvi
Kohus                           Viru Maakohus
Kohtunik                        Piret Raik
Kohtuasi                        PPC Delta OÜ hagi O. M. vastu 544, 65 eurot võlgnevuse
                                ja viivise nõudes
Kohtuistungi toimumise aeg      Kirjalik menetlus
Hagihind                        583,09 eurot


Menetlusosalised                Hageja:             PPC Delta OÜ (RK 11919806)
                                Hageja esindaja:    Tarvo Ilves (volikirja alusel, e-post:
                                                    menetlus@plusplus.ee)
                                Kostja:             O. M. (IK xxx, elukoht: xxx, e-post:
                                                    xxx)



RESOLUTSIOON

1. Hagi rahuldada tagaseljaotsusega.

2. Välja mõista O. M.lt PPC Delta OÜ kasuks koguvõlgnevus 544 (viissada nelikümmend
neli) eurot 65 senti.

3. Välja mõista kostjalt O. M.lt hageja PPC Delta OÜ kasuks viivis alates 14.10.2016.a.
VÕS § 113 lg 1 2. lauses sätestatud määras põhinõudest päevas kuni põhinõude kohase
täitmiseni

4. Menetluskulud jätta kostja O. M. kanda.

4.1 Välja mõista kostjalt O. M.lt PPC Delta OÜ kasuks menetluskulud 449 (nelisada
nelikümmend üheksa) eurot.

4.2    Välja mõista kostjalt O. M. PPC Delta OÜ kasuks viivis menetluskuludelt (449
eurot) alates kohtulahendi jõustumisest kuni täitmiseni VÕS § 113 lg 1 sätestatud määras.

                                                                                         1(3)
5.     Tagaseljaotsus kuulub viivitamatult täitmisele.


EDASIKAEBAMISE KORD

Hageja võib esitada otsuse peale apellatsioonkaebuse Tartu Ringkonnakohtule 30 päeva
jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik, tasudes
Rahandusministeeriumi tagatiste kontole nr EE571010220229377229 AS-is SEB Pank või
kontole nr. EE062200221059223099 AS-s Swedbank, kautsjoni 100 eurot ja esitades
kohtule selle kohta maksekorralduse (TsMS § 142 lg 2).
Kui tagaseljaotsus toimetatakse kätte avalikult, võib kaja esitada 30 päeva jooksul alates
päevast, kui kostja sai tagaseljaotsusest või selle täitmiseks algatatud täitemenetlusest
teada.

Menetluskulude jaotuse kohta tehtud kohtulahendit saab vaidlustada üksnes selle
kohtulahendi peale edasi kaevates, millega menetluskulude jaotus kindlaks määrati. Kui
koos menetluskulude jaotusega määrati kindlaks hüvitatavate menetluskulude suurus,
saab hüvitatavate menetluskulude suurust vaidlustada selle kohtulahendi peale edasi
kaevates. Menetluskulude kindlaksmääramise määruse või selle täiendamise määruse
peale võib esitada määruskaebuse menetluskulude kindlaksmääramist taotlenud ja
menetluskulusid kandma kohustatud isik, kui kaebuse hind ületab 200 eurot.


ASJAOLUD

1.     PPC Delta OÜ esitas hagi O. M. vastu võlgnevuse nõudes.
Hagiavalduse kohaselt sõlmisid PPC Delta OÜ ja kostja 10.02.2015 võla tasumise kokkuleppe
nr 24161747, millega kostja kohustus tasuma võlgnevuse 480,93 eurot maksegraafiku alusel.
Kostja kohustus tasuma võlgnevuse kuumaksega 50 eurot võrdsetes osades alates 15.03.2015
kuni 16.01.2016 (viimane osamakse 28,64 eurot). Kostja ei täitnud võla tasumise kokkuleppes
toodud tingimusi ja ei asunud kokkulepet täitma. PlusPlus Capital AS loovutas 19.04.2016
kostja nõude PPC Delta OÜ-le, koos õigusega nõuda intresse, viiviseid, jm. Hagiavalduse
esitamise ajaks on kostja põhivõlgnevus 480,93 eurot, sissenõutavaks muutunud viivised 63,72
eurot.
Hageja palub kostjalt välja mõista koguvõlgnevuse 544, 65 eurot (sh põhivõlgnevus 480, 93
eurot ja sissenõutavaks muutunud viivise 63, 72 eurot) ning lisanduva viivise VÕS § 113
määras alates 14.10.2016 kuni põhinõude täitmiseni.
Menetluskulud palub hageja jätta kostja kanda ja mõista kostjalt välja 449 eurot (sh riigilõiv
125 eurot, õigusabikulud 288 eurot, menetlusdokumentide kättetoimetamise tasu täiturile
summas 36 eurot) ning viivis väljamõistetud menetluskuludelt VÕS §113 lõike 1 teises lauses
ettenähtud ulatuses tasumata summalt.

2. Maakohus saatis kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest.
O. M. sai kohtudokumendid kätte 25.10.2016 isiklikult (t lk 38).


                                                                                             2(3)
Kostja kohtule vastanud ja vastuväiteid hagile esitanud ei ole. Kostjat hoiatati, et kirjaliku
vastuse tähtajaks andmata jätmise korral on kohtul õigus tagaseljaotsusega hagi rahuldada.

3. Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.


KOHTU PÕHJENDUSED

4. Kohus, tutvunud hagiavaldusega, leiab, et hagi on õiguslikult põhjendatud ja kuulub
kooskõlas TsMS § 407 lg 1 rahuldamisele tagaseljaotsusega.

5. Vastavalt tsiviilkohtumenetluse seadustiku (TsMS) § 407 lg 1 ja lg 3 võib kohus hageja
nõusolekul hagi tagaseljaotsusega rahuldada kohtuistungit pidamata hagiavalduses märgitud
ja asjaoludega õiguslikult põhjendatud ulatuses, kui kostja, kellele kohus on määranud
vastamise tähtaja, ei ole tähtaegselt vastanud. Sel juhul loetakse hageja esitatud faktilised
väited kostja poolt omaksvõetuks.
Kuna kostja vastuväiteid hagile ei esitanud, siis leiab kohus, et kostjal ei ole vaidlust hagi üle
ning hagi kuulub rahuldamisele kogu haginõude ulatuses.

6. TsMS § 444 lg 3 ja 4 järgi võib tagaseljaotsusest kirjeldava ja põhjendava osa välja jätta
või põhjendavas osas piirduda ka üksnes õigusliku põhjenduse märkimisega.
Hagi on tõendatud kostja omaksvõtuga ning õiguslikult põhjendatud võlaõigusseaduse (VÕS)
§ 8 lg 2, § 76, § 100, § 101, § 108, § 113 lg 1, TsMS § 367.

Vastavalt TsMS § 468 lg 1 p 2 tunnistab kohus tagaseljaotsuse omal algatusel tagatiseta
viivitamata täidetavaks.

Menetluskulud

7. Vastavalt TsMS § 162 lg 1 kannab hagimenetluse kulud pool, kelle kahjuks otsus tehti.
Hageja kantud menetluskulud, sealhulgas vajalikud kohtuvälised kulud, kannab kostja.

TsMS § 174 lg 1 ja 2 järgi määrab kohus kohtuotsuses kindlaks menetluskulude rahalise
suuruse. Hageja menetluskulud on riigilõiv 125 eurot, õigusabikulud 288 eurot ja
menetlusdokumentide kättetoimetamise tasu täiturile summas 36 eurot, kokku 449 eurot

Koos riigilõivuga on kostjalt väljamõistetavad hageja menetluskulud 449 eurot.

Hageja palub kostjalt välja mõista viivise menetluskuludelt alates kohtulahendi jõustumisest
kuni täitmiseni VÕS § 113 lg 1 sätestatud määras vastavalt TsMS § 177 lg 4.
TsMS § 177 lg 4 kohaselt märgib kohus menetluskulude kindlaksmääramist taotlenud isiku
avalduse alusel lahendis, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.

/allkirjastatud digitaalselt/

Piret Raik
Kohtunik



                                                                                                     3(3)
