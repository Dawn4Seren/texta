                                 KOHTUOTSUS
                              Eesti Vabariigi nimel
                                (tagaseljaotsus)

Kohus                               Harju Maakohus, Kentmanni kohtumaja

Kohtunik                            Moonika Tähtväli

Otsuse tegemise aeg ja koht         29.11.2016, Tallinn

Tsiviilasja number                  2-16-111278
Tsiviilasi                          OÜ Aktiva Finants hagi XXXXvastu põhivõla 222,70
                                    euro ja viivise 222,65 euro saamiseks
Tsiviilasja hind                    445,40 eurot

Menetlusosalised ja nende           Hageja OÜ Aktiva Finants (10746479, A. Weizenbergi 20,
esindajad                           Tallinn 10151), esindaja Kadri Timuska (Julianus Inkasso
                                    OÜ; e-post jurist@julianus.ee)

                                    Kostja XXXX(isikukood XXXX; XXXX; e-post XXXX)
Menetluse liik                      Kirjalik menetlus


RESOLUTSIOON:
  1. Rahuldada hagi tagaseljaotsusega osaliselt.
  2. Välja mõista XXXX´ilt OÜ Aktiva Finants kasuks kostja ja XXXXAS vahel
     04.12.2012 sõlmitud liitumislepingu ja 06.01.2013 liitumislepingu lisa XXXX alusel
     283,70 eurot, millest põhivõlg 222,70 eurot ja viivis 61 eurot.
  3. Menetluskulud jätta osaliselt XXXX´i kanda.
  4. Välja mõista XXXX´ilt OÜ Aktiva Finants kasuks menetluskuluna 144,90 eurot.
  5. XXXX´il tuleb välja mõistetud menetluskuludelt tasuda OÜ-le Aktiva Finants viivist
     VÕS § 113 lg 1 lauses 2 sätestatud määras alates otsuse jõustumisest kuni täitmiseni.
  6. Tagaseljaotsus on tagatiseta viivitamata täidetav (TsMS § 468 lg 1 p 2).

Edasikaebamise kord
Hageja võib esitada kohtuotsusele apellatsioonkaebuse Tallinna Ringkonnakohtule 30 päeva
jooksul, alates otsuse apellandile kättetoimetamisest, kuid mitte hiljem kui viie kuu möödumisel
esimese astme kohtu otsuse avalikult teatavakstegemisest. Apellatsioonkaebus võidakse
lahendada ringkonnakohtus kirjalikus menetluses, kui kaebuse esitaja ei taotle selle lahendamist
istungil.
Kostja võib esitada tagaseljaotsuse peale kaja, kui tema tegevusetus, mis oli tagaseljaotsuse
tegemise aluseks, oli tingitud mõjuvast põhjusest. Kaja võib esitada tagaseljaotsuse
                                               2

kättetoimetamisest alates 30 päeva jooksul. Kajale tuleb lisada kõik asja ettevalmistamise
lõpuleviimiseks vajalik.

Kajalt ja menetluse taastamise avalduselt tasutakse kautsjonina summa, mis vastab riigilõivule
poolelt hagihinnalt, kuid mitte vähem kui 100 eurot ja mitte rohkem kui 1500 eurot (TsMS § 142
lg 2).
Kautsjon tuleb tasuda Rahandusministeeriumi arveldusarvele, kas:
SEB Pank – a/a EE571010220229377229
Swedbank – a/a EE062200221059223099
Danske Bank – a/a EE513300333522160001
Nordea Bank – a/a EE221700017003510302

Riigilõivude tasumisel tuleb kasutada kohtust või avalikust e-toimikust saadud unikaalset
viitenumbrit.
Maksekorralduse selgituse reale märkida: Harju Maakohtu Kentmanni kohtumaja, tsiviilasja
number ja isiku nimi, kelle eest kautsjoni tasuti. Maksedokument kautsjoni tasumise kohta või
maksedokumendil olevad kõik andmed selle elektrooniliseks kontrollimiseks tuleb esitada
kohtule.
Seaduses sätestatud alustel võib menetlusosaline taotleda riigipoolset menetlusabi
menetluskulude kandmiseks. Seaduses sätestatud tähtaja järgimiseks peab menetlusabi taotleja
tegema tähtaja kestel ka menetlustoimingu, mille tegemiseks ta menetlusabi taotleb, eelkõige
esitama kaebuse. Kaebuse põhjendamiseks või riigilõivu tasumiseks või kaebuses esineva sellise
puuduse kõrvaldamiseks, mis on seotud menetlusabi taotlemisega, annab kohus mõistliku tähtaja
pärast menetlusabi andmise taotluse lahendamist, kui nimetatud taotlus ei olnud esitatud
põhjendamatult või tähtaja pikendamise eesmärgil. See ei välista menetlustähtaja ennistamist.

Põhivõlgnevus
Kohus tuvastas, et kostja sõlmis XXXXAS-iga 04.12.2012 liitumislepingu ja 06.01.2013
liitumislepingu lisa XXXX. Lepingu lahutamatuks lisaks on üldtingimused.
XXXXAS esitas kostjale 4 arvet:
arve 2006174865 summas 31,34, maksetähtaeg 15.02.2013;
arve 2006371199 summas 14,78, maksetähtaeg 16.03.2013;
arve 2006584244 summas 14,27, maksetähtaeg 15.04.2013;
arve 2006776075 summas 162,31, maksetähtaeg 16.05.2013.
Kostja ei ole arveid tasunud. VÕS § 108 lg 1 kohaselt kui võlgnik rikub raha maksmise
kohustust, võib võlausaldaja nõuda selle täitmist. Kostjal oli lepingu järgi raha maksmise
kohustus, mida kostja on rikkunud, jättes teenuse eest tasumata 222,70 eurot. Seega vastutust
välistavaid asjaolusid ei esine ja kostjalt tuleb hagejale välja mõista põhivõlg 222,70 eurot.

Viivis
Hageja nõuab kostjalt sissenõutavaks muutunud viivist summas 222,65 eurot. Viivise
arvutamisel on hageja lähtunud viivise määrast 0,15% päevas (54,75% aastas) ja on arvestanud
viivist iga arve maksetähtajale järgnevast päevast kuni 01.09.2016. Kostja viivisevõlg on hageja
arvestusel 408,11 eurot, kuid hea usu põhimõttest lähtuvalt ei nõua hageja viivist enam kui
222,65 eurot.

Kohus leiab, et hageja viivisenõue on põhjendatud ja kuulub rahuldamisele osaliselt.

Hageja on hagiavalduses välja toonud ja kohus tuvastas, et hageja arvestab viivist üldtingimuste
p 7.8 alusel määras 0,15% päevas. Seega on hageja ise välja toonud, et lepingu punkti 7.8 puhul
on tegemist tüüptingimusega VÕS § 35 mõttes.
                                                3

Riigikohus on korduvalt asunud seisukohale, et kohus peab omal algatusel hindama, kas lepingu
tingimus on tüüptingimus VÕS § 35 mõttes, kas see tüüptingimusena on saanud lepingu osaks
VÕS § 37 mõttes ja kas juhul, kui tegemist on lepingu osaks saanud tüüptingimusega, on see
kooskõlas seadusega või tühine VÕS §-de 42–44 järgi (vt Riigikohtu lahendid 3-2-1-112-14, 3-2-
1-118-05, 3-2-1-1-07, 3-2-1-2-08). Tulenevalt TsMS § 438 lg-st 1 ja § 436 lg-st 7 on kohtul
tsiviilasja lahendamisel kohustus kontrollida tüüptingimuste kehtivust ka siis, kui pooled ise ei
ole sellele tuginenud.

VÕS § 42 lg 1 sätestab, et tüüptingimus on tühine, kui see lepingu olemust, sisu, sõlmimise viisi,
lepingupoolte huvisid ja teisi olulisi asjaolusid arvestades kahjustab teist lepingupoolt
ebamõistlikult, eelkõige siis, kui tüüptingimusega on lepingust tulenevate õiguste ja kohustuste
tasakaalu teise lepingupoole kahjuks oluliselt rikutud, või kui tüüptingimus ei vasta headele
kommetele. VÕS § 42 lg 3 p 5 kohaselt lepingus, mille teiseks pooleks on tarbija, on
ebamõistlikult kahjustav eelkõige tüüptingimus, millega nähakse ette, et teine lepingupool peab
oma kohustuse rikkumise korral maksma tingimuse kasutajale ebamõistlikult suurt leppetrahvi,
ebamõistlikult suurt kindlaksmääratud suuruses kahjuhüvitist või muud hüvitist, või kui teiselt
lepingupoolelt võetakse võimalus tõendada tegeliku kahju suurust.

Riigikohus on 10.05.2016 otsuses nr 3-2-1-25-16 asunud seisukohale, et eelduslikult tuleb
hinnata VÕS § 42 lg 3 p 5 ja § 42 lg 1 järgi tühiseks vähemalt selline tarbijaga sõlmitud
viivisekokkulepe, kus kokkulepitud viivisemäär ületab kolmekordset seadusjärgset viivisemäära.
Tühise tüüptingimuse korral saab võlausaldaja nõuda viivist seaduses sätestatud ulatuses ja
eeldustel.

Käesoleval juhul sõlmis kostja lepingu tarbijana. Tüüptingimustega liitumislepingus märgitud
viivise määr ületab kolmekordset seadusjärgset viivisemäära, mistõttu on lepingu punkt 7.8
tühine võlgnetavalt summalt aastas arvutatava 54,75% (0,15% päevas) suuruse viivise määra
osas, sest viivisenõudega sellises määras on kostja kahjuks oluliselt kõrvale kaldutud poolte
õiguste ja kohustuste tasakaalust. Kuna 54,75% suurune viivise määr aastas on kostjat
ebamõistlikult kahjustav ning seetõttu tühine, tuleb VÕS § 41 järgi kohaldada tühise tingimuse
asemel seadusest tulenevat regulatsiooni, käesoleval juhul VÕS § 113 lg 1 teises lauses toodud
viivise seadusjärgset määra.

31,34 euro tasumisega viivitamisel võlgneb kostja hagejale viivisena      perioodil 16.02.2013 –
01.09.2016 9,08 eurot.
14,78 euro tasumisega viivitamisel võlgneb kostja hagejale viivisena      perioodil 17.03.2013 –
01.09.2016 4,19 eurot.
14,27 euro tasumisega viivitamisel võlgneb kostja hagejale viivisena      perioodil 16.04.2013 –
01.09.2013 3,95 eurot.
162,31 euro tasumisega viivitamisel võlgneb kostja hagejale viivisena     perioodil 17.05.2013 –
01.09.2016 43,78 eurot.

Kokku tuleb kostjalt hagejale välja mõista sissenõutavaks muutunud viivis 61 eurot.

Menetluskulud
TsMS § 173 lg 1 kohaselt märgib asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses. Tulenevalt TsMS § 163
lg-st 1 kannavad pooled hagi osalise rahuldamise korral menetluskulud võrdsetes osades, kui
kohus ei jaota menetluskulusid võrdeliselt hagi rahuldamise ulatusega või ei jäta menetluskulusid
täielikult või osaliselt poolte endi kanda. Kohus rahuldas hagi 63% ulatuses, seega jäävad hageja
menetluskulud kostja kanda 63% ulatuses. Maakohus määrab menetluskulude rahalise suuruse
                                                4

menetluskulude jaotuse alusel vajalikus ja põhjendatud ulatuses kindlaks kohtuotsuses TsMS §
174 lg 1 ja 2 ning § 177 lg 1 järgi.

Hageja on märkinud enda menetluskuludeks hagilt tasutud riigilõivu 100 eurot, õigusabikulu 425
eurot ja kohtutäituri tasu 36 eurot koos km.

Kuna hageja on käibemaksukohustuslane, siis tuleb kostjal kulud hüvitada käibemaksuta
summas.

Riigikohus on lahendis nr 3-2-1-4-15 leidnud, et üldjuhul ei tohiks väljamõistetav menetluskulu
suurus rahaliste nõuete puhul ületada tsiviilasja hinda. Tsiviilasja hinnast suuremas ulatuses
menetluskulu väljamõistmine rahalise nõudega asjas oleks õigustatud üksnes asja erilise
keerukuse ja suure mahu puhul. Samas ei tähenda eelöeldu seda, et lepingulise esindaja kulu
oleks ilma pikemata alati vajalik ja põhjendatud tsiviilasja hinna ulatuses. Lepingulise esindaja
kulu võib konkreetse tsiviilasja keerukust ja mahtu arvestades olla vajalik ja põhjendatud ka
väiksemas ulatuses kui tsiviilasja hind, seda eriti suurema tsiviilasja hinnaga asjades.

Käesoleval juhul ei ole tegemist keerulise ega mahuka tsiviilasjaga ja lepingulise esindaja kulud
on põhjendatud ja vajalikud väiksemas ulatuses kui tsiviilasja hind. Kohus arvestab ka, et
rahuldab hagi eelmenetluses tagaseljaotsusega seetõttu, et kostja ei ole hagile tähtajaks vastanud.
Eelnevat arvestades on hageja põhjendatud ja vajalik õigusabikulu 100 eurot. Ühes riigilõivu ja
kohtutäituri tasuga on see kokku 230 eurot. Arvestades hagi rahuldamise ulatust tuleb kostjal
hagejale hüvitada menetluskuludest 63%, mis teeb summaks 144,90 eurot.

Hageja on taotlenud TsMS § 177 lg 2 alusel kohustada kostjat hüvitamisele kuuluvatelt
menetluskuludelt tasuma menetluskulude suurust kindlaks tegeva lahendi jõustumisest alates
kuni täitmiseni viivist võlaõigusseaduse § 113 lõike 1 teises lauses ettenähtud ulatuses. Kohus
rahuldab taotluse.


Moonika Tähtväli
kohtunik

/allkirjastatud digitaalselt/
