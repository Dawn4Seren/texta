                                                                                   2-16-9320




                                 KOHTUMÄÄRUS
                                  (PANKROTIMÄÄRUS)


Kohus                             Viru Maakohus

Kohtunik                          Olev Mihkelson

Kohtujurist                       Airika Pilv
Määruse tegemise aeg ja koht      04. oktoober 2016, Jõhvi kohtumaja, kell 16.00

Tsiviilasja number                2-16-9320

Tsiviilasi                        S. E. avaldus pankroti väljakuulutamiseks

Menetlustoiming                   Pankroti välja    kuulutamine    /   pankrotihalduri   tasu
                                  määramine

Kohtuistungi toimumise aeg        26.09.2016

Menetlusosalised ja nende         Avaldaja (võlgnik): S. E. (IK xxx, elukoht xxx
esindajad
                                  Pankrotihaldur:         Hillar      Villers  (JeweLex
                                  Advokaadibüroo OÜ, Sompa 3, 41533 Jõhvi, Mob +372
                                  508 2311,e-post: hillar.villers@jewelex.ee )

RESOLUTSIOON

1. Rahuldada S. E. pankrotiavaldus.

2.   Kuulutada välja S. E. pankrot alates 04. oktoobrist 2016, kell 16.00.

3. Nimetada pankrotihalduriks Hillar Villers (JeweLex Advokaadibüroo OÜ, Sompa 3,
41533 Jõhvi, Mob +372 508 2311,e-post: hillar.villers@jewelex.ee )

4. Korraldada võlausaldajate esimene üldkoosolek 02.11.2016 .a kell 10.00 Viru
Maakohtu Jõhvi kohtumaja kohtusaalis nr 5 aadressil Kooli 2A, Jõhvi.

5. Kinnitada ajutise pankrotihalduri Hillar Villers´i aruanne 30. augustist 2016.a.
võlgniku, S. E., majandusliku olukorra kohta.

6. Määrata ajutise pankrotihalduri Hillar Villers´i ajutise halduri tasuks 380 eurot
(kolmsada kaheksakümmend eurot), millele lisandub käibemaks summas 76 eurot ja
ajutise halduri ülesannete täitmiseks tehtud kulutuste suuruseks 20 eurot
(kakskümmend eurot), millele lisandub käibemaks summas 4 eurot, kokku summas 400
eurot (nelisada eurot), millele lisandub käibemaks summas 80 eurot, kokku 480 eurot.
                                             1
                                                                                   2-16-9320


7.    Ajutise halduri tasu ja kulud kogusummas 400 eurot, millele lisandub
käibemaks summas 80 eurot kuuluvad hüvitamisele alljärgnevalt:

       1) Ajutise halduri tasu summas 397 eurot (lisandub käibemaks summas 79,40
       eurot) kokku 476,40 eurot, maksta välja riigieelarvelistest vahenditest ning
       kanda pankrotihaldur Hillar Villers´i soovil JeweLex Advokaadibüroo OÜ
       arvelduskontole nr EE782200221056739476 Swedbank.

       2) Ajutise halduri kulu summas 3 eurot eurot (lisandub käibemaks summas 0,60
       eurot) kokku 3,60 eurot, mõista välja S. E. pankrotivara arvelt JeweLex
       Advokaadibüroo OÜ kasuks arvelduskontole nr EE782200221056739476
       Swedbank.

8. Teha pankrotimäärus teatavaks Viru Maakohtu kantselei kaudu 04. oktoobril 2016
kell 16.00 ning kohtuteadete avaldamise korras väljaandes Ametlikud Teadaanded ühel
korral PankrS § 7 lg 1, § 33 lg 1 alusel, tähtajaga kuni 3 (kolm) aastat alates
pankrotiteate avaldamise päevast.

9. Saata käesolev määrus teadmiseks võlgnikule ja ajutise pankrotihalduri aruandes
näidatud võlausaldajatele, ning täitmiseks pankrotihaldur Hillar Villers´ile, Tartu
Maakohtu registriosakonnale (kinnistusraamat; äriregister), ning pärast jõustumist
Riigi Tugiteenuste Keskusele täitmiseks.

Edasikaebamise kord

Võlgnik võib kohtumääruse peale esitada määruskaebuse Tartu Ringkonnakohtule Viru
Maakohtu kaudu PankrS § 32 sätestatud korras 15 päeva jooksul pankrotiteate avaldamisest
arvates.

ASJAOLUD JA ASJA VARASEM KÄIK

Viru Maakohtu menetluses on S. E. avaldus pankroti väljakuulutamiseks. 04.08.2016
määrusega võttis kohus pankrotiavalduse menetlusse ja nimetas ajutiseks pankrotihalduriks
Hillar Villers´i.

31.08.2016 esitas ajutine pankrotihaldur kohtule ajutise aruande.

AJUTISE HALDURI ARUANNE

31.08.2016 esitatud aruande kohaselt, võlgniku majandusliku seisundi kindlakstegemiseks on
haldur teinud järelpärimised Eesti Väärtpaberite Keskregistri, kinnistusameti, ehitisregistri,
äriregistri ja Maanteeameti poole. Ajutine haldur teostas järelepärimised kõikidest
vararegistritest kasutades selleks elektroonseid andmebaase. Võlgniku rahaliste vahendite
olemasolu teadasaamiseks tegi ajutine pankrotihaldur päringud pankadele ja erinevate
liisingteenuseid pakkuvatele äriühingutele. Selgitamaks võlgniku kohustuste ja nõuete suurust
tegi järelpärimised Maksu- ja Tolliametisse. Teostas otsinguid Ametlikes Teadaannetes ning
tegi järelpäringu Pankrotihaldurite ja kohtutäiturite kojale.


1. Võlgniku teadaolevad varad


                                              2
                                                                                       2-16-9320

Ajutine haldur on tuvastanud, et võlgniku teadaolevad varad moodustuvad alljärgnevalt:

1.1.1. Raha ja pangakontod

Ajutise halduri kogutud andmetel on seisuga 30.12.2015.a. võlgnikul järgnevad pangakontod:
   - AS Swedbank, konto nr. EE942200001100430715 (arvelduskonto), kontojääk seisuga
        18.08.2016.a. oli 16,87 EUR

Sularaha võlgnikul ajutisele haldurile teadaolevalt puudub.
Kokku oli võlgnikul teadaolevalt rahalisi vahendeid seisuga 16.08.2016.a. 16,87 EUR.
Nimetatud seis on muutunud, kuna võlgnik saab igakuiselt töövõimetuspensioni 254,98 eurot ja
sotsiaaltoetust 46,03 eurot, mida tal on õigus TMS lubatud määras kasutada.

1.1.2. Nõuded kolmandate isikute vastu

Ajutisele pankrotihaldurile teadaolevalt nõudeõigused kolmandate isikute vastu puuduvad.

1.1.3. Vara

Eesti Väärtpaberikeskuse andmetel on võlgniku nimele avatud pensionikonto nr.
99801326729, konto saldo on 29.12.2015.a. seisuga 1 390,487 Swedbank Pensionifond K3
(kasvustrateegia) osakut.
Kogumispensionide seadusest tulenevalt saab kohustuslikust pensionifondist teha
väljamakseid isiku vanaduspensioni ikka jõudmisel või kanda osakud üle pärijatele peale
isiku surma. Seega ei saa pensionifondi osakuid arvestada pankrotivara hulka.
EVK andmetel võlgnikul väärtpabereid ei ole. Kinnistusraamatu andmetel võlgnikul
kinnisasju ei ole. Äriregistri andmetel võlgnik ei oma osalust juriidilistes isikutes.
Ehitisregistri andmetel võlgniku nimele ehitisi kui vallasasju registreeritud ei ole.
Maanteeameti liiklusregistri andmetel võlgniku nimele, sõidukeid, väikekelaevu, jette
aktiivses liiklusregistris registreeritud ei ole.

1.1.4. Muu

Eesti Töötukassa andmetel on võlgnik töötu (tööotsija, rahalisi väljamakseid ei ole tehtud).
Sotsiaalkindlustusamet on teatanud, et võlgnik saab igakuiselt töövõimetuspensioni 254,98 eurot
ja sotsiaaltoetust 46,03 eurot. Nimetatud summasid on võlgnikul õigus TMS lubatud määras
kasutada.
Arvestades, et TMS § 132 lg 1 kohaselt sissetulekut ei arestita, kui see ei ületa ühe kuu eest
ettenähtud palga alammäära suurust, siis võlgniku sissetulekud 1 palga alammäära suuruses
summas ei kuuluks võlgniku pankroti väljakuulutamisel pankrotivara koosseisu ja sellele ei saa
pöörata sissenõuet (va seaduses toodud erijuhud).

Ajutine haldur on tutvunud võlgniku varade seisuga dokumentide alusel ning hindab S. E. vara ja
õiguste võimalikuks prognoositavaks väärtuseks kuni 0,00 EUR.

2 .Võlgniku teadaolevad kohustused

Ajutine haldur on tuginedes ajutise halduri poolt kogutud andmetele välja selgitanud, et võlgnikul
on aruande koostamise seisuga alljärgnevad kohustused.

2.2.1. Laenud, nende käendused

Võlgnikul pankrotiavalduse ja krediidiasutuste andmetel kehtivaid lepinguid ei ole.

                                                3
                                                                                      2-16-9320


2.2.2. Maksuvõlad

18.08.2016.a. seisuga võlgnikul Maksu- ja Tolliameti andmetel ei ole võlgnikul maksuvõlgu
(saldo on 0,00 EUR), ettemaksu konto on 0,00 eurot.

2.2.3. Täitemenetlused

Võlgnikul on teadaolevalt alljärgnevad kohtutäiturite menetluses (so aktiivsed menetlused)
olevad kohustused (Kohtutäiturite ja Pankrotihaldurite koja andmetel):

jrk      Toimiku nr         Avamise kpv         Sissenõudja              Nõue (EUR)        Täitur
1            72/2016/1260   31.07.2016       PLACET GROUP                 62,50        R.Kütt
                                             OÜ 11198910
2                           05.07.2016       KODULIISING OÜ               276,39       R.Kütt
            072/2016/1146                    10892531
3                             05.07.2016     KODULIISING OÜ                 137,60     R.Kütt
            072/2016/1145                    10892531
4                             12.05.2016     KODULIISING OÜ                 296,28     R.Kütt
             072/2016/782                    10892531
5                             12.05.2016     KODULIISING OÜ                 281,05     R.Kütt
             072/2016/780                    10892531
6                             27.04.2016     KODULIISING OÜ                 353,43     R.Kütt
             072/2016/683                    10892531
7                             27.04.2016     KODULIISING OÜ                 574,37     R.Kütt
             072/2016/681                    10892531
8                             09.07.2015     PLACET GROUP                   613,38     R.Kütt
            072/2015/1076                    OÜ 11198910

                                                                      Kokku 2 595,30 EUR
2.2.4. Pooleliolevad kohtuvaidlused

Ajutisele haldurile teadaolevalt puuduvad.

2.2.5. Muud kohustused

Võlgniku pankrotiavalduse andmetel on võlgnikul lisaks sundtäitmisel olevatele kohustustele veel
järgnevad kohustused võlausaldajate ees:
Creditstar Estonia AS – 1 966 eur,
Inbank AS – 2 086 eur,
Omaraha OÜ – 142 eur

Ajutise haldur on välja selgitanud, et võlgniku teadaolevad kohustused moodustavad ajutise
halduri poolt kogutud andmetele tuginedes kokku vähemalt 6 789,30 EUR, kuid eelduslikult
suurenevad kohustused viivistenõuete, intressinõuete, täituritasude, vms. arvelt.

3.Võlgniku varaline seis

Ajutisele haldurile teadaolevate andmete põhjal ületavad võlgniku kohustused võlgniku
varasid vähemalt 6 790 EUR võrra.

4. HINNANG VÕLGNIKU MAKSEVÕIMELISUSELE
                                               4
                                                                                  2-16-9320


Ajutine haldur on seisukohal, et välja selgitatud kohustused ja varad ning olemasolevad
dokumendid on üldiselt piisavad võlgniku majandusliku seisukorra hindamiseks.
Võlgnikul puudub vara, mille realiseerimisel oleks võimalik kõik kohustused täita.
Ajutine haldur on seisukohal, et võlgnik on olukorras, kus ta ei suuda oma kohustusi
tähtaegselt täita. Võlgnik on ajutisel halduril olevate andmete kohaselt maksejõuetu.
Pankrotiseaduse mõtte kohaselt kujutab maksejõuetus endast olukorda, kus võlgnik ei suuda
tähtaegselt oma kohustusi täita. Võlgnik on hetkel olukorras, kus võlgnikul puuduvad reaalsed
vahendid olemasolevate kohustuste täitmiseks. Võlgniku suutmatus oma kohustusi täita ei ole
võlgniku majanduslikust olukorrast tulenevalt ajutine.
Võlgniku maksejõuetus ei ole ajutise iseloomuga ning võlgnik on maksejõuetu (PankrS § 1
lg.2).

5. VÕLGNIKU KOHUSTUSTEST VABASTAMISE MENETLUSEST

Ajutine haldur on seisukohal, et aruande koostamise ajaks ei ole tuvastatud PankrS § 171 lg.2
sätestatud aluseid võlgniku kohustustest vabastamise menetluse algatamata jätmiseks.

6. AJUTISE HALDURI ARVAMUS VÕLGNIKU MAKSEJÕUETUSE TEKKIMISE
PÕHJUSTE KOHTA

Ajutine pankrotihaldur annab tulenevalt PankrS § 22 lg 2 p 2 hinnangu võlgniku varalisele
seisundile ja maksejõulisusele, samuti võlgniku ettevõtte tegevuse jätkamise ja juriidilisest
isikust võlgniku tervendamise väljavaadetele.
Pankrotimenetluse käigus kogutud andmete alusel ei saa ajutine haldur väita, et maksejõuetus
oleks võlgniku poolt tekitatud tahtlikult või et tegemist oleks kuriteo tunnustega teoga.
Pankrotiavalduse kohaselt on võlgniku maksejõuetus tekkinud sellest, et seoses töötuks
jäämisega ei suuda teenindada võetud laene. Peamine põhjus maksejõuetuse tekkimisel on
ajutise halduri arvates asjaolu, et võlgnik on töötu ning ta ei ole seoses piisavate alaliste
sissetulekute puudumisega olnud võimeline oma kohustusi täitma. Võlgnikul puuduvad ka
käesoleval ajal sellised sissetulekud ja vara, mis võimaldaksid tal täita oma kohustusi täies
mahus ka käesoleval ajal.
Olemasoleva informatsiooni põhjal on ajutine haldur seisukohal, et võlgniku maksejõuetuse
ning pankrotimenetluse algatamise on tinginud eelkõige võlgniku töötus ning võlgnikul
selliste alaliste sissetulekute puudumine, mis võimaldaksid võlgnikul täita oma kohustusi.
Võlgniku maksejõuetuse tekke täpset aega on ajutises menetluses keeruline määrata, kuid
arvestades täitedokumente ja võlgniku pankrotiavalduses toodut, siis on maksejõuetuse tekke
ajaks juuli 2015 aasta.
Ajutine pankrotihaldur loeb maksejõuetuse põhjuseks muu asjaolu pankrotiseaduse
tähenduses.

7. MUUD TÄHELEPANEKUD JA ETTEPANEKUD

Ajutine haldur ei ole ajutises pankrotimenetluses tuvastanud selgeid vara tagasivõitmise
võimalusi tulenevalt PankrS § 110-114 ega tagasinõude võimalusi.

8. KOKKUVÕTE

PankrS § 1 lg 2 järgi on pankrot võlgniku maksejõuetus, mis ei ole ajutise iseloomuga ja
millega kaasneb võlgniku suutmatus võlausaldajate nõudeid rahuldada.
Pankrotiseaduse § 31 lg. 1 kohaselt kuulutab kohus pankroti välja, kui võlgnik on
maksejõuetu.

                                             5
                                                                                     2-16-9320

Ajutine haldur on arvamusel, et võlgnik on maksejõuetu, kuna võlgniku suutmatus
võlausaldaja nõudeid rahuldada ei ole ajutise iseloomuga, võlgnikul vara puudub ning
võlgniku sissetulekud ei võimalda täita kohustusi
PankrS § 29 lg 1 kohaselt lõpetab kohus määrusega pankrotimenetluse, pankrotti välja
kuulutamata raugemise tõttu, vaatamata võlgniku maksejõuetusele, kui võlgnikul ei jätku vara
pankrotimenetluse kulude katteks ja puudub vara tagasivõitmise ja tagasinõudmise võimalus.
Vastavalt PankrS § 29 lg 2 võib kohus lõpetada pankrotimenetluse pankrotti välja
kuulutamata raugemise tõttu, vaatamata võlgniku maksejõuetusele ka siis, kui vara koosneb
peamiselt tagasivõitmise nõuetest ja nõuetest kolmandate isikute vastu ning võlausaldaja ei
maksa kohtu deposiiti PankrS § 31 lg 2 nimetatud summat.
Kuigi võlgnikul puudub selline vara, mille arvelt saaks katta pankrotimenetluse kulusid ja
rahuldada võlausaldajate nõudeid, siis tulenevalt PankrS § 171 (11) tuleks võlgniku poolt
kohustustest vabastamise avalduse esitamisel välja kuulutada võlgniku pankrot. Võlgnik on
esitanud koos pankrotiavaldusega avalduse kohustustest vabastamise menetluse algatamiseks.
Samas märgib ajutine pankrotihaldur tuginedes andmetele võlgnike varalise seisu kohta, et
pärast pankroti väljakuulutamist tuleb pankrotihalduril esitada PankrS 158 kohane teade.
Samuti esitab pankrotihaldur siis ka vastavalt PankrS 65 lg 11 menetlusabi taotluse haldusi
tasu ja kulude hüvitamiseks.
Arvestades, et võlgnik on esitanud kohustustest vabastamise avalduse ja juhindudes PankrS §
29 lg 1, § 171 (11)

Ajutine haldur palub:
- kuulutada välja S. E. (isikukood xxx) pankrot;
- nimetada S. E. (isikukood xxx) pankrotihalduriks Hillar Villers (kinnitan oma nõusolekut
asuda täitma pankrotihalduri ülesandeid);
- mõista välja ajutise halduri tasu ja tehtud kulutused vastavalt esitatud taotlusele.

MENETLUSE KÄIK

26.09.2016 kohtuistungil jäi ajutine haldur 31.08.2016 esitatud aruande juurde, kuid lisas, et
esitatud aruandele lisaks on lisandunud veel kaks võlgnevust: Telia Eesti AS võlgnevus ja OÜ
Sissenõue, millele lisanduvad hiljem ka kohtutäituri kulud.

Võlgnik jäi esitatud avalduse juurde.

KOHTUMÄÄRUSE PÕHJENDUSED

Eeltoodut aluseks võttes ja kaalunud kõiki kohtule esitatud tõendeid, asjaolusid, samuti,
arvestades ajutise halduri, S. E. seisukohtadega, luges kohus tõendatuks, et pankrotiavaldus
on põhjendatud ja kuulub rahuldamisele. Kohus luges tõendatuks, et S. E. maksejõuetuse
tekkimine tulevikus on tõenäoline.

PankrS § 31 lg 3 kohaselt, kui pankrotiavalduse on esitanud võlgnik, kuulutab kohus pankroti
välja ka juhul, kui maksejõuetuse tekkimine tulevikus on tõenäoline.

PankrS § § 91 lg 1 kohaselt füüsilisest isikust võlgnik ei tohi tema pankroti väljakuulutamisest
kuni pankrotimenetluse lõpuni kohtu loata olla ettevõtja, juriidilise isiku juhtorgani liige,
juriidilise isiku likvideerija ega prokurist.

Pankrotihaldur Hillar Villes on andnud nõusoleku asuda pankrotihalduriks võlgniku
pankrotimenetluses. Kohus leiab, et Hillar Villers vastab pankrotihalduri kohta kehtestatud
nõuetele ning nimetab Hilar Villersi S. E. pankrotimenetluses pankrotihalduriks.

                                               6
                                                                                      2-16-9320


Kohus määrab, et võlausaldajate esimene üldkoosolek toimub 02.11.2016 kell 10.00 Viru
Maakohtu Jõhvi kohtumajas.

Ajutise pankrotihalduri aruande kohaselt on ajutisel halduril kulunud S. E.
pankrotimenetlusega seotud ülesannete täitmisele aega 4 tundi, tunnitasuga 95 eurot. Kokku
moodustab ajutise halduri tasu 397 eurot.

PankrS § 23 lg 1 kohaselt ajutisel halduril on õigus saada oma ülesannete täitmise eest tasu,
mille suuruse määrab kohus, samuti nõuda oma ülesannete täitmiseks tehtud vajalike
kulutuste hüvitamist. Tasu suuruse määramisel arvestab kohus ajutise halduri ülesannete
mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud
kulutuste suuruse.

PankrS § 23 lg 4 kohaselt, kui võlgniku avalduse alusel alustatud menetlus lõpetatakse
raugemisega pankrotti välja kuulutamata ja võlgniku varast ei jätku vajalikeks
väljamakseteks, mõistab kohus ajutise halduri tasu ja hüvitatavad kulutused välja võlgnikult,
kuid võib määrata nende hüvitamise riigi vahenditest. Riigi vahenditest ei hüvitata ajutise
halduri tasu ja kulutusi suuremas summas kui 397 eurot (sealhulgas seaduses ettenähtud
maksud, välja arvatud käibemaks).

Kohus rahuldab ajutise halduri taotluse pankrotihalduri tasu ja kulude väljamõistmiseks.

Kohus, arvestades ajutise pankrotihalduri ülesannete mahtu ja keerukust ning ajutise
pankrotihalduri kutseoskusi, leiab, et ajutise halduri taotluses esitatud ajutise halduri tasu ja
kulutuste arvestus on põhjendatud ning ajutise halduri tasu ja kulutuste suurus tuleb määrata
vastavalt ajutise halduri taotlusele.

Määrata ajutise pankrotihalduri Hillar Villers´i ajutise halduri tasuks 380 eurot (kolmsada
kaheksakümmend eurot), millele lisandub käibemaks summas 76 eurot ja ajutise halduri
ülesannete täitmiseks tehtud kulutuste suuruseks 20 eurot (kakskümmend eurot), millele
lisandu käibemaks summas 4 eurot, kokku summas 400 eurot (nelisada eurot), millele
lisandub käibemaks summas 80 eurot, kokku 480 eurot.

Ajutise halduri tasu ja kulud kogusummas 400 eurot, millele lisandub käibemaks summas 80
eurot kuuluvad hüvitamisele alljärgnevalt: 1) Ajutise halduri tasu summas 397 eurot (lisandub
käibemaks summas 79,40 eurot) kokku 476,40 eurot, maksta välja riigieelarvelistest
vahenditest ning kanda pankrotihaldur Hillar Villers´i soovil JeweLex Advokaadibüroo OÜ
arvelduskontole nr EE782200221056739476 Swedbank.
2) Ajutise halduri tasu ja kulu summas 3 eurot eurot (lisandub käibemaks summas 0,60 eurot)
kokku 3,60 eurot, mõista välja S. E. pankrotivara arvelt JeweLex Advokaadibüroo OÜ kasuks
arvelduskontole nr EE782200221056739476 Swedbank.

Kohus pidas vajalikuks pöörata käesolev pankrotimäärus viivitamatule täitmisele.
Pankrotimääruse täitmist ei saa peatada ega ajatada, samuti ei saa muuta pankrotimääruse
seaduses sätestatud täitmise viisi ja korda. Kui kõrgemalseisev kohus tühistab
pankrotimääruse, ei mõjuta see halduri poolt või tema suhtes tehtud õigustoimingute
kehtivust.


/allkirjastatud digitaalselt/

                                               7
                     2-16-9320


Olev Mihkelson
Kohtunik




                 8
