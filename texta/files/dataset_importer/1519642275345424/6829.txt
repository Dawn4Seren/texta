                            KOHTUMÄÄRUS
 Kohus                             Viru Maakohus

 Määruse tegemise aeg ja           20.09.2016, Rakvere kohtumaja
                                   Videokohtuistungi toimumise aeg 09.09.2016
 koht
 Kohtuasja number                  1-10-13857

 Kohtunik                          Tiit Kullerkupp

 Kohtuistungi sekretär             Merle Kaegas

 Tõlk                              Svetlana Tarasova

 Kohtuasi                          Viru Vangla materjalid Aleksei Ossipovi vangistusest
                                   tingimisi enne tähtaega vabastamiseks

 Süüdimõistetu                     Aleksei Ossipov, isikukood 38509162238, viibimiskoht:
                                   Viru Vangla; vabanemisjärgne elukoht: xxxx

                                   Karistuse kandmise algus 10.05.2010 ja lõpp 07.09.2019

RESOLUTSIOON

Jätta ALEKSEI OSSIPOV vangistusest tingimisi enne tähtaega vabastamata.

Kohtumääruse peale on õigus esitada Viru Maakohtule määruskaebus 15 päeva jooksul,
alates päevast, mil isik sai vaidlustatavast kohtumäärusest teada või pidi teada saama.

Kohtumääruse ärakiri saata Viru Vanglale, Aleksei Ossipovile ja prokurörile.

Asjaolud

Viru Vangla esitas 26.07.2016 Viru Maakohtule materjalid kinnipeetava Aleksei Ossipovi
vangistusest tingimisi enne tähtaega vabastamiseks.

Viru Maakohtu 17.10.2011 otsusega tunnistati Aleksei Ossipov süüdi KarS § 200 lg 2 p 4,7,9
järgi ning karistuseks mõisteti 5 aastat vangistust; KarS § 199 lg 2 p 5,7,8,9 järgi ning
karistuseks mõisteti 3 aastat vangistust. KarS § 64 lg 1 alusel mõisteti liitkaristuseks 8 aastat
vangistust ning KarS § 65 lg 2 alusel suurendati karistust Ida-Viru Maakohtu 18.09.2013
kohtuotsusega mõistetud karistuse ärakandmata osa s.o 1 aasta 3 kuud 28 päeva vangistuse
võrra mõistes liitkaristuseks 9 aastat 3 kuud ja 28 päeva vangistust. Tartu Ringkonnakohtu


                                                                                               1
27.12.2011 otsusega mõisteti Aleksei Ossipov süüdi KarS § 24 lg 4 - § 200 lg 2 p 4,7,9 järgi
ning karistuseks mõisteti 5 aastat vangistust ning muus osas jäeti maakohtu otsus muutumata.
Karistuse kandmise alguseks loeti 10.05.2010.

Aleksei Ossipovi on kriminaalkorras karistatud 2-l korral ja reaalset vangistust kannab teist
korda. Käesolevat karistust kannab isik röövimise (vähemalt teistkordselt, grupis,
sissetungimisega) ja varguse (avalikult, kuid vägivalda kasutamata, grupis, sissetungimisega,
süstemaatiliselt) toimepanemise eest. Kuritegu on toime pandud materiaalse kasu saamise
eesmärgil. Kuritegude laad on jäänud samaks, kuid vägivaldsuse raskusaste on vähenenud.
Kuritegude toimepanemise soodusteguriks on alkoholi tarvitamine ning ajendiks majandusliku
kasu saamine.

Kinnipeetav on töötanud väljaspool vanglat ning talle on võimaldatud lähedastega suhete
säilitamise eesmärgil lühiajalisi väljasõite kahel korral. Väljasõitudeks püstitatud eesmärgid on
kinnipeetav täitnud ning rikkumisi ei ole esinenud. Kinnipeetav paikneb alates 22.01.2016 Viru
Vangla avavanglaosakonnas. Ühtlasi on isik töötanud majandustöödel, läbinud edukalt
riigikeele A2- taseme kursuse eksami ning sotsiaalprogrammi Agressiivsuse asendamise
treening.

Kinnipeetaval puuduvad kehtivad distsiplinaarkaristused.

Isik soovib vabanemisjärgselt asuda elama emale kuuluvasse korterisse, aadressil xxxx ning
ema on andnud kirjaliku nõusoleku elektroonilise valve seadme paigaldamiseks eluruumi.
Elukoht võimaldab elektroonilise valve seadme paigaldamist juhul, kui on tagatud
elektroonilise valve seadme töö mittehäirimine lemmikloomade poolt. Vabanemisjärgselt
puudub kinnipeetaval garanteeritud töökoht. K-Raha andmetel omab isik 04.07.16 seisuga
tasumata võlanõudeid 2 872 euro ulatuses. Vabanemisfondi on hoiustatud 1 290 eurot, mis
tagab vabanemisjärgselt esialgse toimetuleku.

Kinnipeetava lähisugulasteks on ema, 2 õde ja kasuisa, kellega suhted on head. Isiku
tutvusringkonda kuulusid vabaduses peamiselt kriminaalse taustaga isikud, kellega koos isik
süstemaatiliselt pani toime süütegusid ja kelle negatiivsele mõjutusele isik allus. Kinnipeetav
teadvustab, et ei tohi vabanedes vanade tuttavatega suhtlemist taastada. Sellest tulenevalt on
kõik suhted endiste tuttavatega katkestanud.

Alkoholisõltuvust isikul diagnoositud ei ole, kuid süüteod on otseselt seotud alkoholi
kuritarvitamisega. Isik on käitunud vägivaldselt alkoholijoobes. Kinnipeetav teadvustab enda
varasemaid probleeme alkoholiga ning tulevikus enda elu alkoholiga ei seo, hoidudes seejuures
vanadest tuttavatest, kellega koos alkoholi tarvitas.

Isik on käitunud korduvalt agressiivselt (tapmine, röövimised), kuid igapäevases käitumises
vägivalla ilmingud puuduvad. Kinnipeetav tunnistab probleemi, kuid ei oska või ei taha
probleeme lahendada seaduslikel viisidel. Tuleviku eesmärgid on seotud pere loomise ning
töötamisega. Isikut on varasemalt kandnud pikka vanglakaristust ning ta vabastati


                                                                                               2
ennetähtaegselt. Katseajal alustas isik süstemaatiliste süütegude toimepanemist ning
kuritegelikust eluviisist sai tema äraelamise viis. Vanglateenistuse ametnikega suhtlemisel
probleeme ei ole täheldatud. Kinnipeetava ohtlikkuse tõenäosus on kõige suurem, kui isikul
puudub kindel töökoht ja sissetulek ning kui ta jätkab alkoholi tarvitamist ja suhtleb kriminaalse
taustaga isikutega. Uue üldise korduva kuriteo toimepanemise tõenäosus järgmise 2 aasta
jooksul on 34%, ning vägivaldse kuriteo toimepanemise tõenäosus on sama aja jooksul 47%.

Eelnevast tulenevalt toetab vangla isiku ennetähtaegset vabastamist. Kui kohus peab vajalikuks,
siis on kinnipeetav andnud ka kirjaliku nõusoleku tingimisi enne tähtaega vangistusest
vabastamiseks elektroonilise valve alla. Juhul kui kohus peab otstarbekaks kinnipeetava
tingimisi enne tähtaega vabastada, teeb vangla ettepaneku määrata Aleksei Ossipov´ile katseaeg
kuni 07.09.2019 ning käitumiskontroll pikkusega 24 kuud. Käitumiskontrolli ajaks on
otstarbekas kohustada isikut täitma KarS § 75 lg 2 p-des 2, 4, 8, 9 sätestatud lisakohustusi.

Prokuratuuri seisukoht

Viru Maakohtule edastatud seisukohas avaldab prokurör, et ei soovi osa võtta kinnipeetava
tingimisi enne tähtaega vangistusest vabastamise küsimuse arutamisest. Prokurör leiab, et
kinnipeetava tingimisi enne tähtaega vangistusest vabastamine ei ole põhjendatud.

Kinnipeetavat on kahel korral kriminaalkorras karistatud ning talle on varasemalt antud võimalus
vabaneda vangistusest tingimisi enne tähtaega, kuid sellest hoolimata pani isik katseajal toime uued
tahtlikud kuriteod. Seega ei ole varasem vangistusest tingimisi enne tähtaega vabastamine ja
käitumiskontroll isikule positiivset eripreventiivset mõju avaldanud ning suure tõenäosusega jätkab
ta vangistusest vabanedes kuritegude toimepanemist. Uute kuritegude järjepidev toimepanemise
iseloom näitab, et vaid kinnipidamiskohas viibides või vabaduskaotusega seotud tõkendi
kohaldamisega on kaaskodanike vara ja isikupuutumatus kaitstud.

Enne vangistust oli kinnipeetaval alkoholi kuritarvitamisega (süüteod on otseselt seotud alkoholi
liigtarvitamisega), mida võib pidada uue kuriteo toimepanemise riskifaktoriks. Kinnipeetava
iseloomustuse kohaselt on süüdimõistetu poolt üldise korduva kuriteo ja vägivaldse kuriteo
toimepanemise tõenäosus järgmise 2 aasta jooksul vastavalt 34% ja 47%, mis ei ole madal risk.
Seega on olemas arvestatav uue kuriteo toimepanemise tõenäosus. Isiku vabastamine enne tähtaega
ei oleks kooskõlas karistuse mõistmise üldiste eesmärkidega (hoida ära uute kuritegude
toimepanemisest) ega tekitaks ühiskonnas usaldust karistuse mõistmisesse.

KarS § 76 lg 4 kohaselt arvestab kohus isiku vangistusest tingimisi enne tähtaega vabastamisel
kuriteo toimepanemise asjaolusid, süüdimõistetu isikut, varasemat elukäiku ning käitumist
karistuse kandmise ajal, samuti tema elutingimusi ja neid tagajärgi, mida võib süüdimõistetule kaasa
tuua tingimisi enne tähtaega karistusest vabastamine. Nad ei ole kõik ühe kaaluga ning juhul, kui
positiivseid asjaolusid esineb arvuliselt isegi rohkem, ei ole automaatselt tagatud kinnipeetava
vangistusest tingimisi ennetähtaegne vabanemine. Tegemist on kohtu kaalutlusotsusega ning iga
tingimisi enne tähtaega vabastamise otsustamisel tuleb lähtuda konkreetset asja iseloomustavatest
positiivsetest ja negatiivsetest argumentidest, mis omavad erinevat kaalu.



                                                                                                3
Kuna kinnipeetav kannab KarS § 64 lg 1 ja § 65 lg 2 alusel mõistetud liitkaristust (mh vägivaldse
varavastase kuriteo toimepanemise eest), saaks          tema ennetähtaegse vabastamise korral
ühiskonna õiglustunne tugevalt riivata, kuna karistuse üldpreventsiooni eesmärgiks on näidata
ühiskonnale, et võõra vallasasja äravõtmine selle ebaseadusliku omastamise eesmärgil, kui see on
toimepandud vägivallaga (röövimine), ei ole tolereeritav ning toob endaga kaasa tugeva riigipoolse
sanktsiooni, mis võib väljenduda pikaajalises vangistuses ning eelduslikult selle täiel määral ära
kandmises.

Kinnipidamisasutuses isiku kohta koostatud iseloomustusest nähtub, et tal ei ole kehtivaid
distsiplinaarkaristusi. Kuigi vangistatu õiguspärane käitumine vangistuses on vangistusest
ennetähtaegse vabastamise oluline tingimus, pole eeltoodud asjaolu ülimuslikult sedavõrd tähtis, et
analüüsist välja jätta isiku varasemad kuriteod ning ainuüksi selle pinnalt saaks teha põhjendatud
otsuse isiku ennetähtaegseks vabastamiseks.

Prokurör leiab, et süüdimõistetu vabanemisjärgse elukoha olemasolu ja selle sobivus elektroonilise
valve teostamise nõuetele ei ole piisav, et õigustada kinnipeetava vangistusest ennetähtaegset
vabastamist ning seda ka elektroonilise valve kohaldamisega. Mida raskema kuriteo eest on
vanglakaristus mõistetud ja pikem kandmata karistuse osa, seda erandlikumad peavad olema
asjaolud, et õigustada kinnipeetava ennetähtaegset vabastamist. Nimetatud vangistatu puhul
selliseid erandlikke asjaolusid ei esine. Eeltoodust lähtudes on prokuratuur Aleksei Ossipovi
ennetähtaegsele vabastamisele resoluutselt vastu.

Maakohtu istung

09.09.2016 toimunud videokohtuistungil avaldas kinnipeetav, et on oma vigadest aru saanud
ning on muutunud. Ta tahab aidata oma ema ning tema sooviks on luua perekond.

Maakohtu määruse põhjendused

Karistusseadustiku (KarS) § 76 lg 4 sätestab, et katseajaga tingimisi enne tähtaega vangistusest
vabastamise otsustamisel arvestab kohus kuriteo toimepanemise asjaolusid, süüdimõistetu
isikut, varasemat elukäiku ning käitumist karistuse kandmise ajal, samuti tema elutingimusi ja
neid tagajärgi, mida võib süüdimõistetule kaasa tuua tingimisi enne tähtaega karistusest
vabastamine.

Kohus, kuulanud ära süüdimõistetu ning tutvunud prokuröri seisukoha ja Viru Vangla poolt
esitatud materjaliga, leiab, et süüdimõistetu Aleksei Ossipov ei kuulu vangistusest tingimisi
enne tähtaega vabastamisele.

Aleksei Ossipovi käitumine vanglas on olnud seaduskuulekas: isik töötas, läbis riigikeele A2-
taseme kursuse ja läbis sotsiaalprogrammi Agressiivsuse asendamise treening. Kinnipeetaval
puuduvad distsiplinaarkaristused. Vastavalt Riigikohtu kriminaalkolleegiumi 02.11.2006
määrusele kohtuasjas nr 3-1-1-91-06 on vangistusest ennetähtaegse vabastamise oluliseks
tingimuseks vangistatu õiguspärane käitumine. Käesoleval juhul on see tingimus täidetud.



                                                                                              4
Kohus leiab aga, et eelnimetatu on küll oluliseks, kuid mitte otsustavaks tingimuseks
kinnipeetava isikuomaduste üle otsustamisel.

Tegemist on isikuga, keda on kriminaalkorras karistatud kokku 2-l korral ja vangistuses viibib
teist korda. Kinnipeetav vabastati vangistusest tingimisi enne tähtaega, kuid sellest hoolimata
pani katseajal toime uued tahtlikud kuriteod, mis näitab, et käitumiskontroll isiku
ennetähtaegsel vabastamisel ei tagaks tema õiguskuulekat käitumist.

Viru Vangla materjalidest nähtub, et isikul puudub vabanemisjärgne töökoht. Kohtu hinnangul
võib garanteeritud töökoha puudumine raskendada tema toimetulekut vabanemisjärgselt, sest
kinnipeetav on ka varasemalt kuritegusid toime pannud majandusliku kasu saamise eesmärgil
ning elatunud kuritegelikult teel omandatud tuludest.

Vangla hindab uue vägivaldse kuriteo toimepanemise tõenäosuseks järgneva kahe aasta jooksul
34% ning mittevägivaldse kuriteo toimepanemise tõenäosuseks 47%, mis ei ole madal risk.
Seega on olemas arvestatav uue kuriteo toimepanemise tõenäosus.

Kuigi vangla on avaldanud, et toetab kinnipeetava tingimisi ennetähtaegset vabastamist, märgib
kohus, et võtab küll nimetatud seisukohti arvesse, kuid need ei ole kohtu jaoks siduvad. Kohus
rõhutab, et reeglina tuleb süüdimõistetul ära kanda talle mõistetud karistus tervikuna ning
üksnes erandlikud asjaolud võimaldavad süüdimõistetu tingimisi ennetähtaegset vabastamist.
Kohus leiab, et Aleksei Ossipovi puhul selliseid erandlikke asjaolusid käesoleval ajal ei esine.

Eeltoodust tulenevalt ei nõustu kohus süüdimõistetu Aleksei Ossipovi vangistusest tingimisi
enne tähtaega vabastamisega.

Maakohus juhindus KarS § 76 ning KrMS § 426, § 432, § 383, § 384 ja § 387 sätteist.


Kohtunik                             /digitaalselt allkirjastatud/             Tiit Kullerkupp




                                                                                              5
