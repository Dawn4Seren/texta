                     KOHTUMÄÄRUS


 Kohus                             Tallinna Ringkonnakohus

 Määruse tegemise aeg ja koht      2.juuni 2016.a, Tallinn

 Kriminaalasja number              1-16-2404

 Kohtukoosseis                     Julia Katškovskaja, Meelika Aava, Ivi Kesküla

 Kriminaalasi                      Andres Kuznetsov süüdistuses KarS § 199 lg 2 p 9 - § 25
                                   lg 2 järgi lühimenetluses (kiirmenetluse korras)
 Apelleeritud kohtuotsus           Harju Maakohtu 23.märtsi 2016.a otsus

 Apellatsiooni esitaja             SüüdistatavAndres Kuznetsov

 Süüdistatav                       Andres Kuznetsov (ankeetandmed maakohtu otsuses)
 Kaitsja                           Adv. Merike Allikmäe
 Prokurör                          Kristina Kivi
 RESOLUTSIOON                      SüüdistatavaAndres        Kuznetsovi     apellatsioon
                                   Harju Maakohtu 23.märtsi 2016.a otsusele – jätta
                                   läbi vaatamata.

 Edasikaebamise kord               Käesoleva    määruse      peale   saab    advokaadi
                                   vahendusel     esitada    määruskaebuse      Tallinna
                                   Ringkonnakohtu kaudu Riigikohtule 15 päeva
                                   jooksul alates päevast, mil kaebuse esitaja sai
                                   vaidlustatavast kohtumäärusest teada või pidi
                                   teada saama.
ASJAOLUD JA MENETLUSE KÄIK:

Harju Maakohus otsustas 23.märtsi 2016.a otsusega süüdi tunnistada Andres
Kuznetsov KarS § 199 lg 2 p 9 - § 25 lg 2 järgi ja karistada vangistusega 4 kuud.

Vähendada KrMS § 238 lg 2 kohaselt mõistetavat karistust ühe kolmandiku võrra,
mõistes lõplikuks ärakandmisele kuuluvaks karistuseks vangistuse 2 kuud ja 20 päeva.




                                                                                      1
KrMS § 130 lg 4-1 alusel valida tõkendiks Andres Kuznetsov´il vahistamine kuni
kohtuotsuse jõustumiseni või karistuse ärakandmiseni, võtta Andres Kuznetsov vahi
alla kohtusaalis ning karistuse kandmise alguseks lugeda tema kinnipidamise aeg
21.03.2016.a.

Süüdistatava apellatsioon on dateeritud 7.04.2016 kuupäevaga. Apellatsioon oli Harju
Maakohtu poolt samal kuupäeval registreeritud ka KIS-s. Apellatsioonimenetluses
registreeritu apellatsioon 12.05.16. 13.05.16 saabus ringkonnakohtusse ka toimik.
Toimiku saabudes selgus, et tegelikult ei ole apellatsioonitähtaeg veel alanud, sest
süüdistatavale ei ole kätte antud venekeelset kohtuotsuse tõlget. Tõlge registreeriti
harju Maakohtu poolt KIS-s 17.05.16 ja samal päeval oli ka see süüdistatavale allkirja
vastu kätte antud. Seega algas apellatsioonitähtaeg 18.mail k.a ja viimane päev
apellatsiooni esitamiseks on 1.06.2016 a. Ringkonnakohus ei saa süüdistatava
apellatsiooni osas võtta seisukohta enne apellatsioonitähtaja lõppu ja välistades
selliselt toimides võimaluse esitatud apellatsiooni täiendada (3-1-1-72-15).


APELLATSIOONI SISU:

Süüdistatav vaidlustab maakohtu otsust mõistetud karistuse osas leides, et mõistetud
karistus on üleliia range. Ta palub, et kohus piirduks reaalse vangistusega, mis vastab
juba ärakantud vangistusmääraga ja asendaks ülejäänud vangistuse ÜKT tundidega.
Palub, et kohus ise kujutaks ennast tema olukorras ja mõistaks teda. Loodab kohtu
humaansele lähenemisele ja siirusele.


RINGKONNAKOHTU SEISUKOHT:

Kohtukolleegium, tutvunud kriminaalasja materjalide ning esitatud apellatsiooniga,
leiab üksmeelselt, et apellatsioon on ilmselt põhjendamatu, perspektiivitu ning tuleb
sellest tulenevalt jätta läbi vaatamata (RKKKo nr 3-1-1-55-07). Riigikohtu
kriminaalkolleegium on leidnud, et sellisena tuleb käsitada apellatsiooni, milles esitatud
argumendid ei ole konkreetse kriminaalasja lahendamise seisukohalt õiguslikult
relevantsed ega anna seetõttu ühelgi juhul alust esimese astme kohtuotsuse või selles
esitatud järelduste muutmiseks. Küsimus, kas esitatud apellatsioon on ilmselt
põhjendamatu KrMS § 326 lg 2 teise lause tähenduses, tuleb ringkonnakohtul
lahendada iga kriminaalasja pinnalt eraldi, arvestades kaebuses esitatud argumentide
asjakohasust (RKKKo nr 3-1-1-96-09). Kui apellandi väited ei ole õiguslikult
asjakohatud, peab ringkonnakohus KrMS § 326 lg 2 teisest lausest juhindumist eriti
põhjalikult kaaluma, lähtudes konkreetse asja eripärast. Õiguslikult asjakohase
taotluse ja põhjendustega apellatsiooni läbi vaatamata jätmine on võimalik eeskätt siis,
kui maakohtu otsus on kooskõlas kohtupraktikas selgelt ja üheselt kujunenud
seisukohtadega (nt mõistetud karistuse osas) ning ringkonnakohus ei pea vajalikuks
kohtupraktikat muuta. Apellatsiooni läbi vaatamata jätmine on seega võimalik juhul, kui
juba eelmenetluses selgub, et apellatsioonil puudub ilmselgelt edulootus ehk tegemist
on perspektiivitu apellatsiooniga. Nii võib ringkonnakohus jätta karistuse muutmist
taotleva apellatsiooni KrMS § 326 lg 2 teisele lausele tuginevalt läbi vaatamata
põhjendusega, et mõistetud karistus ei hälbi karistuspraktikast (RKKKo nr 3-1-1-120-
09). Siinjuures peab kohtukolleegium vajalikuks selgitada, et eelosutatud Riigikohtu


                                                                                        2
lahendites viidatud KrMS § 326 lg-le 2 vastab käesoleval ajal samas sõnastuses KrMS
§ 326 lg 3.

Kohtukolleegium leiab, et käesoleval juhul puuduvad absoluutselt igasugused
võimalused maakohtu otsuses tehtud õiguslike järelmite muutmiseks. Apellatsioonis ei
vaidlustata mingeid sisulisi süüteo toimepanemise asjaolusid ega tõstatata
põhimõttelisi õiguslikke probleeme, mida tuleks lahendada. Vaidluse esemeks on
üksnes süüdistatavale kohtuotsusega mõistetud karistuse nö allesjäänud osa reaalne
ärakandmine.

Riigikohus on karistuse mõistmise osas märkinud, et KarS §-st 56 lähtudes peab kohus
pärast kuriteo toimepanemise tuvastamist süü suurusest lähtuvalt andma karistuse liiki
ja määra sisaldava põhjendatud karistusõigusliku hinnangu toimepandud kuriteole.
Veel on Riigikohus selgitanud, et karistuse mõistmisel tuleb süü suuruse kvantitatiivsel
kindlaksmääramisel igal juhul arvestada teo toimepanemisega seotud kergendavate
ja raskendavate asjaoludega, eesmärgiga teha kindlaks karistuse konkreetne määr
vastava paragrahvi sanktsiooni piirides ja prognoosida konkreetsele isikule mõistetava
karistuse eripreventiivseid eesmärke (RKKKo nr 3-1-1-14-07). Täiendavalt tuleb
karistuse mõistmise juures arvestada ka veel õiguskorra kaitsmise huvisid positiivse
üldpreventsiooni tähenduses. Hinnates apellatsiooni põhjendatust ja selle kohtuliku
läbivaatamise otstarbekust, leiab kohtukolleegium, et maakohtu otsus vastab
ülaltoodud nõuetele täiel määral.

Ringkonnakohus leiab, et maakohus on Andres Kuznetsovile karistuse mõistmisel
arvestanud kõigi KarS §-s 56 kirjeldatud asjaoludega.

Maakohus on põhjendanud, miks peab ainuvõimalikuks Andres Kuznetsovi karistamist
vangistusega ja miks leiab, et mõistetud vangistuses tuleb ka reaalselt ära
Kohtukolleegium leiab, et mõistetud          karistuse kergendamiseks ja vangistuse
asendamiseks ÜKT -ga puudub alus ning ka apellatsioonis ei ole esitatud ühtegi
põhjendust ega ka väidet, miks maakohtu poolt mõistetgud lühiajaline vangistus liiga
range apellandile tundub. Andres Kuznetsovi näol on tegemist süstemaatiliselt
õiguskorda rikkuva isikuga, keda mõistetud varasemad karistused ei ole mõjutanud
süütegude toimepanemisest hoiduma. Süüdistatavat on varem korduvalt kohtu poolt
karistatud nii kuritegude, kui ka väärtegude toimepanemise eest. Tal on 7 kehtivat
kriminaalkaristust ja 69 kehtivat karistust väärtegude eest. Kohtukolleegium ei saa
nõustuda seisukohaga, et Andres Kuznetsovi karistusõiguslik kohtlemine on olnud
ülemäära range. Maakohus on Riigikohtu seisukohtadele tuginedes teinud täiesti
põhjendatud järeldusi selles, et isikut, kes süstemaatiliselt paneb toime samalaadseid
kuritegusid ja kellele ei ole varasemad vangistusmäärad avaldanud mingit toimet
õiguskuulekaks käitumiseks, tuleb karistada pikema vangistusmääraga, kui seda oli
eelmine karistus. Süüdistatav ei vaidlusta ka mõistetud karistusmäära vaid ainult selle
reaalselt ärakandmist ja soovib ÜKT –ga asendamist. Puudub igasugune põhjendatud
alus mõista isikule, kes vabaneb vanglast mõistetud karistuse ärakandmiselt ja samal
päeval, loetud tundide möödumisel läheb ja varastab jälle, eelmisest karistusest
kergem karistus. Ka on Andres Kuznetsov juba tõestanud, et ta ei ole sobilik isik
kriminaalhooldusele. Aasta tagasi asendati temale mõistetud vangistus ÜKT-ga, kuid
hiljem oli kohus sunnitud ikkagi kohtuotsuse täitmisele pöörama. Veel märgib
kohtukolleegium, et tegelikult on Andres Kuznetsovi karistusõiguslik kohtlemine olnud
pigem leebe kui ülemäära range. Korduvalt kuritegusid toime pannud isikute

                                                                                      3
karistustundlikkus on enamasti väga väike, mistõttu on põhjendatud pigem raskema
karistuse mõistmine ja Andres Kuznetsov on oma käitumisega tõestanud ka seda, et
tema varguste süstemaatilisuse saab katkestada vaid tema pikemajalisem vanglas
viibimine.
Andres Kuznetsovile vaiudlustatud kohtuotsusega mõistetud karistus saab kantuks
juba enne käesoleva määruse jõustumist.
Eeltoodud põhjendusi arvestades ei pea kohtukolleegium vajalikuks ega ka
otstarbekaks arutada apellatsioonis esitatud taotlust apellatsioonikohtu istungil.
Neil asjaoludel ja lähtuvalt KrMS §-st 326 lg 3 leiab kohtukoosseis üksmeelselt, et
apellatsioon on ilmselt põhjendamatu.



/allkirjastatud digitaalselt/




                                                                                 4
