                           KOHTUMÄÄRUS
Kohus                                      Tallinna Ringkonnakohus
Kohtukoosseis                              Kohtunikud Ülle Jänes, Margo Klaar, Indrek Parrest
Määruse tegemise aeg ja koht               7. jaanuar 2015, Tallinn
Tsiviilasja number                         2-15-15534
Tsiviilasi                                 MTÜ „Tallinn RFC“ mittetulundusühingute ja
                                           sihtasutuste registrist kustutamine
Vaidlustatud kohtulahend                   Tartu Maakohtu registriosakonna          kohtunikuabi
                                           09.09.2015 määrus
Kaebuse esitajad ja kaebuse liik           MTÜ „Tallinn RFC“ määruskaebus

Menetlusosalised, nende esindajad          MTÜ „Tallinn RFC“ (RK 80238431), seaduslik
                                           esindaja Kullar Veersalu
Menetluse liik                             Kirjalik menetlus


RESOLUTSIOON
Jätta Tartu Maakohtu registriosakonna kohtunikuabi 09.09.2015                      kandemäärus
nr M 10099090/5 muutmata ning määruskaebus rahuldamata.

Edasikaebamise kord
Kohtumääruse peale võib esitada määruskaebuse Riigikohtule 15 päeva jooksul alates määruse
ärakirja kättetoimetamisest.


Menetluse käik
Tartu Maakohtu registriosakonna kohtunikuabi 09.09.2015 määrusega registriasjas M 10099090/5
otsustati kustutada MTÜ „Tallinn RFC“ mittetulundusühingute ja sihtasutuste registrist ja teha
mittetulundusühingute ja sihtasutuste registri registrikaardile kustutamise kanne mittetulundus-
ühingute (MTÜS) § 361 lg 3 alusel. MTÜ „Tallinn RFC“ ei ole kuue kuu jooksul hoiatuse
tegemisest esitanud registripidajale nõutavaid 2011.a ja 2012.a majandusaasta aruandeid ega
esitanud registripidajale mõjuvat põhjust, mis takistab tal nõutud aruandeid esitamast. 19.05.2015
tegi registripidaja järelepärimise Maksu- ja Tolliametile (MTA) nõusoleku saamiseks ühingu
registrist kustutamiseks. MTA ei vaielnud ühingu registrist kustutamisele vastu.

Määruskaebus
09.10.2015 esitas MTÜ „Tallinn RFC“ määruskaebuse, milles palus mitte kustutada
MTÜ „Tallinn RFC“ mittetulundusühingute ja sihtasutuste registrist ning lubada ühingul oma
tegevust jätkata. MTÜ „Tallinn RFC“ on 2006.a asutatud ragbi nimelist spordiala viljelev


                                                                                             1
spordiklubi. Klubi on tegutsev, tal on 38 liiget ning soovib jätkata tegevust oma algse juriidilise
nime all. Ühing on valmis saanud kõik esitamata aastaaruanded ning lubab edaspidi enam mitte
aruannetega hilineda.

Ringkonnakohtu seisukoht
Kolleegium leiab, et määruskaebuse väited ei anna alust määruse tühistamiseks.

MTÜS § 361 lg 1 kohaselt, kui mittetulundusühing ei ole registripidajale seaduses sätestatud
tähtaja möödumisest alates kuue kuu jooksul esitanud nõutavat majandusaasta aruannet, kohustab
registripidaja teda registrist kustutamise hoiatusel esitama majandusaasta aruande määratud tähtaja
jooksul, mis peab olema vähemalt kuus kuud. Sama paragrahvi lg 2 kohaselt, kui mittetulundus-
ühing ei ole lõikes 1 nimetatud tähtaja jooksul esitanud majandusaasta aruannet ega esitanud ja
põhistanud registripidajale mõjuvat põhjust, mis takistab tal aruannet esitada, võib registripidaja
avaldada ametlikus väljaandes Ametlikud Teadaanded teate majandusaasta aruande esitamata
jätmise kohta ettenähtud aja jooksul ning kutsuda mittetulundusühingu võlausaldajaid üles teatama
oma nõuetest mittetulundusühingu vastu ja taotlema likvideerimismenetluse läbiviimist kuue kuu
jooksul alates teate avaldamisest koos hoiatusega, et vastasel korral võidakse mittetulundusühing
registrist kustutada likvideerimismenetluseta. Kustutamishoiatus avaldati 02.12.2014 väljaandes
Ametlikud Teadaanded.

Kui mittetulundusühing ei ole teate avaldamisest alates kuue kuu jooksul esitanud registripidajale
majandusaasta aruannet ega esitanud ja põhistanud registripidajale mõjuvat põhjust, mis takistab
tal aruannet esitada, ning mittetulundusühingu võlausaldajad ei ole taotlenud mittetulundusühingu
likvideerimist, võib registripidaja mittetulundusühingu registrist kustutada (MTÜS § 361 lg 3).
Mittetulundusühingu viimane majandusaasta aruanne oli esitatud 2010.a majandusaasta kohta.
Esitamata olid aruanded majandusaastate 2011 ja 2012 kohta. Vaatamata hoiatusele ei esitanud
mittetulundusühing registripidajale nõutavaid majandusaasta aruandeid ega nimetanud ka mõjuvat
põhjust, mis takistab tal aruandeid esitamast. Määruskaebuses ei esitanud MTÜ „Tallinn RFC“
põhjendust, mis takistas ühingu juhatusel esitada registripidajale vähemalt taotlust aruande
esitamise tähtaja pikendamiseks.

Mittetulundusühingu juhatusele tuleneb iga-aastase majandusaasta aruande esitamise kohustus
MTÜS § 36 lg-st 5. Juhatuse liikme kohustuseks on esitada registripidajale seaduses sätestatud
aruanded, samuti kontrollida, kas nimetatud aruanded on registripidajale tähtaegselt esitatud.
Kaebuse väide, et ühing on valmis esitama aastate 2011 ja 2012 kohta majandusaasta aruandeid,
ei ole veenev, kuna aruannete esitamiseks oli kaebuse esitajal piisavalt aega (ka praeguseks ei ole
aruandeid aastate 2011-2013 kohta esitatud). Väited ühingu tegevuse kohta on seetõttu asja-
kohatud. Seega on registriosakonna kohtunikuabi määrus igati põhjendatud ja määruskaebus tuleb
jätta rahuldamata.


  /allkirjastatud digitaalselt/    /allkirjastatud digitaalselt/     /allkirjastatud digitaalselt/

             Ü. Jänes                      M. Klaar                         I. Parrest




                                                                                                2
