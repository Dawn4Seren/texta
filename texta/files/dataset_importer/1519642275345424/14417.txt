                         KOHTUMÄÄRUS
 Kohus                               Tallinna Halduskohus

 Kohtunik                            Elle Kask

 Määruse tegemise aeg ja koht        26.05.2016, Tallinn

 Haldusasja number                   3-16-585

 Haldusasi                           Joyful Partners OÜ kaebus Maksu- ja Tolliameti 22.02.2016
                                     otsuse nr 6-1/3220-2 õigusvastasuse tuvastamiseks ning
                                     Maksu- ja Tolliameti kohustamiseks sisuliselt läbi vaatama
                                     13.01.2016 maksuotsusele nr 12.2-3/26993-29 esitatud vaie.
 Menetlusosalised                    Kaebaja: Joyful Partners OÜ

 RESOLUTSIOON                        1. Tagastada    Joyful    Partners         OÜ       kaebus
                                        läbivaatamatult.
                                     2. Määrus edastada kaebajale.
 Edasikaebamise kord                 Kohtumääruse peale on õigus esitada määruskaebus
                                     Tallinna Ringkonnakohtule Tallinna Halduskohtu kaudu 15
                                     päeva jooksul arvates määruse kättetoimetamisest.

ASJAOLUD JA MENETLUSE KÄIK

13.01.2016 koostas Maksu- ja Tolliamet Joyful Partners OÜ-le maksuotsuse nr 12.2-3/026993-29,
millega kohustati Joyful Partners OÜ-d tasuma käibemaksu summas 25 779,69 eurot nõuti Joyful
Partners OÜ-lt tagasi ettemaksukontole alusetult täidetud käibemaksu enammaksed kohustati Joyful
Partners OÜ-d tasuma tulumaksu summas 207 176,17 eurot. Kokkuvõttes suurendati Joyful Partners
OÜ maksukohustust kokku 232 955,86 euro võrra.
17.02.2016 esitas Joyful Partners OÜ Maksu- ja Tolliamet 13.01.2016 maksuotsuse nr 12.2-3/026993-
29 peale vaide. 22.02.2016 otsusega nr 6-1/3220-2 jättis Maksu- ja Tolliamet Joyful Partners OÜ vaide
esitamise tähtaja ennistamata ning tagastas vaide läbivaatamatult.
23.03.2016 esitas Joyful Partners OÜ Tallinna Halduskohtule kaebuse Maksu- ja Tolliameti
22.02.2016 otsuse nr 6-1/3220-2 õigusvastasuse tuvastamiseks ning Maksu- ja Tolliameti
kohustamiseks sisuliselt läbi vaatama 13.01.2016 maksuotsusele nr 12.2-3/26993-29 esitatud vaie.
06.04.2016 kohtumäärusega jättis kohus Joyful Partners OÜ kaebuse käiguta ning määras kaebajale
kõrvaldada kaebuse puudused (muuhulgas tasuda riigilõiv summas 15 eurot) 10 päeva jooksul määruse
kättetoimetamisest arvates.



                                                                                            1
17.04.2016 teavitas kaebaja esindaja Madis Truber, et kaebaja ja Õigusbüroo VK & Partnerid OÜ vahel
sõlmitud kliendileping on üles öeldud ning seetõttu ei esinda Õigusbüroo VK & Partnerid OÜ ega
Madis Truber käesolevas menetluses enam kaebajat.
Kohtul ei ole õnnestunud korduvalt kaebajale 06.04.2016 kohtumäärust kätte toimetada. Kohus edastas
06.04.2016 kohtumääruse korduvalt (20.04.2016, 25.04.2016 ja 02.05.2016) kaebaja e-posti aadressile
(info@jpartners.ee), kuid kinnitust määruse kättesaamise kohta ei ole saadetud. 11.05.2016 edastas
kohus kohtumääruse tähitud kirjana kaebaja kaebuses märgitud aadressile (Sepise 1, Tallinn 11415).
Pärast kahte ebaõnnestunud kättetoimetamise katset (13.05.2016 ja 17.05.2016) tagastati kohtumäärus
kohtule, kuna isik ei ela/asu aadressil ning saaja ei viibinud kohal.


KOHTU SEISUKOHT

Vastavalt Halduskohtumenetluse seadustiku (HKMS) §-le 121 lg 2 p 3 võib kohus tagastada kaebuse
määrusega selle esitajale, kui kaebuses märgitud aadressil, elektronposti aadressil ega kaebaja
registrijärgsel aadressil ei ole võimalik kaebajale kohtudokumente ka korduval katsel kätte toimetada,
kaebaja ei ole teatanud kohtule oma aadressi muutumisest ning dokumendi kättetoimetamata jätmine
takistab asja lahendamist.

Kaebaja ja Õigusbüroo VK & Partnerid OÜ vahel sõlmitud kliendileping on üles öeldud ning seetõttu
ei esinda Õigusbüroo VK & Partnerid OÜ ega Madis Truber käesolevas menetluses enam kaebajat.
Kaebaja ei ole kohtule teatanud oma aadressi/asukohta ega muid sidevahendite andmeid. Kuna kaebaja
e-posti aadressil (info@jpartners.ee) ning kaebuses märgitud aadressil (Sepise 1, Tallinn 11415) ei ole
olnud võimalik kaebajale kohtumäärust ka korduval katsel kätte toimetada, kaebaja ei ole kohtule
teatanud oma aadressi ega muid sidevahendite andmeid ning kohtumääruse kätte toimetamata jätmine
takistab asja lahendamist, siis esineb alus kaebuse tagastamiseks.

Eeltoodust tulenevalt tagastab kohus Joyful Partners OÜ kaebuse HKMS § 121 lg 2 p 3 alusel.

HKMS § 43 lg 2 kohaselt kaebuse tagastamine ja läbi vaatamata jätmine ei võta õigust pöörduda uuesti
kohtusse. Kaebuse tagastamisel või läbi vaatamata jätmisel loetakse, et kaebus ei ole kohtu menetluses
olnud.

HKMS § 104 lg 5 p 2 kohaselt tasutud riigilõiv tagastatakse kui kohus tagastab kaebuse selle esitajale,
välja arvatud juhul, kui see toimub käesoleva seadustiku § 121 lõike 2 alusel.. 06.04.2016
kohtumäärusega määrati kaebajale tähtaeg muuhulgas kaebuselt riigilõivu tasumiseks. Kaebaja ei ole
kaebuselt riigilõivu tasunud.




/allkirjastatud digitaalselt/

Elle Kask
Kohtunik




                                                                                              2
