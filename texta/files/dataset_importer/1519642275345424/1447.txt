                              KOHTUOTSUS
                               EESTI VABARIIGI NIMEL


Otsuse tegemise aeg ja koht       Tartu Maakohus Viljandi kohtumaja    05. detsember 2016
Kriminaalasja number              1-16-10712 (16284000463)
Kohtunik                          Kadi Aavik
Kohtuistungi sekretär             Irina Meremaa
Kriminaalasi                      Aleksandr Maspanov süüdistuses KarS § 199 lg 2 p 9 järgi
                                  kiirmenetluses, järgides kokkuleppemenetluse sätteid
Prokurör                          abiprokurör Triin Tumala
Süüdistatav                       Aleksandr Maspanov (isikukood 36412222758; elukoht
                                  xxx xx xx-x xxxxxxxxxx )

                                  Kehtivad kriminaalkaristused puuduvad

                                  Kehtivaid väärteokaristusi 1.


RESOLUTSIOON

Süüdi tunnistada Aleksandr Maspanov karistusseadustiku (KarS) § 199 lg 2 p 9 järgi ja
mõista talle karistusena vangistus 6 (kuus) kuud.

Arvata KarS § 68 alusel Aleksandr Maspanovil eelvangistuses viibitud aeg 04.12.2016-
05.12.2016 s.o. 2 päeva, karistusaja hulka ning lugeda temal veel kandmisele kuuluvaks
karistuseks 5 (viis) kuud ja 28 (kakskümmend kaheksa) päeva vangistust.

KarS § 73 lg 1 ja lg 3 alusel määrata, et mõistetud vangistus jääb täielikult tingimisi
kohaldamata; määrata Aleksandr Maspanovile katseaeg 1 (üks) aasta ning mõistetud
vangistust ei pöörata täitmisele, kui Aleksandr Maspanov ei pane katseajal tahtlikult toime
uut kuritegu. Katseaeg hakkab kulgema alates kohtuotsuse kuulutamisest.

KrMS § 180 lg 1 alusel välja mõista Aleksandr Maspanovilt riigituludesse sundraha 322
(kolmsada kakskümmend kaks) eurot ja 50 senti ning riigi õigusabi tasu 48 (nelikümmend
kaheksa) eurot.

KrMS § 180 lg 3 alusel määrata, et Aleksandr Maspanovil on õigus tasuda menetluskulud
370 (kolmsada seitsekümmend) eurot ja 50 senti ositi (12) kaheteistkümne kuu jooksul
alates kohtuotsuse jõustumisele järgnevast kuust. Aleksandr Maspanov on kohustatud
tasuma kohtuotsuse jõustumisele järgneva kuu 10ndaks kuupäevaks vähemalt 30,88 eurot
kuni kogusumma tasumiseni. Tasumiseks vajalikud andmed sisalduvad kohtuotsusele

                                             1
lisatud makseinfos, mis tehakse kättesaadavaks ka e-toimiku (https://www.e-toimik.ee/)
süsteemi vahendusel. Tähtajaks menetluskulude tasumata jätmisel pööratakse kohtuotsus
sundtäitmisele täitemenetluse seadustikus sätestatud korras.

Jätta KrMS § 126 lg 3 p 1 alusel kriminaalasja materjalide juurde 3 CD plaati
(pakendatud ümbrikusse) turvakaamera videosalvestistega.

Rahuldada täielikult Rimi Eesti Food AS (registrikood xxxxxxxx ) tsiviilhagi ning välja
mõista Aleksandr Maspanovilt 33 (kolmkümmend kolm) eurot ja 98 senti Rimi Eesti Food
AS kasuks (pangakonto nr xxxxxxxxxxxxxxxxxxxxx ,xxxxxxxxxxxxxxxx ).

Edasikaebamise kord
Kohtuotsuse peale võib kohtumenetluse pool esitada apellatsioonkaebuse ainult
kokkuleppemenetlust reguleerivate menetlusnormide rikkumise korral (KrMS 9. peatüki 2. jao
sätted) või kui on oluliselt rikutud kriminaalmenetlusõigust KrMS § 339 lg 1 järgi. Süüdistatav ja
kaitsja võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe.

Apellatsioon tuleb esitada kirjalikult vormistatuna Tartu Ringkonnakohtule 15 päeva jooksul
alates otsuse avalikult teatavakstegemisest.

Kohtuotsus jõustub edasikaebe (apellatsiooni) tähtaja möödumisel.

KOHTUOTSUSE PÕHIOSA
I Süüdistus
Aleksandr Maspanovit süüdistatakse KarS § 199 lg 2 p 9 järgi selles, et tema:
- olles isik, kes on varem karistatud varguse toimepanemise eest (07.03 väärteootsusega), taas
    võttis võõra vallasasja ebaseadusliku omastamise eesmärgil ära 30.11.2016 kella 16.05 paiku
    Viljandi linnas Tallinna tn 41 asuvast Rimi Eesti Food AS-i kauplusest Rimi Hypermarket 0,
    l pudeli alkohoolset jooki Viru Valge Vägev Vodka väärtusega 16.99 eurot. Oma tahtliku
    tegevusega tekitas Aleksandr Maspanov kannatanule varalist kahju kogusummas 16,99 eurot.
- olles isik, kes paneb varguseid toime süstemaatiliselt, taas 03.12.2016 kella 10.36 paiku
    võttis võõra vallasasja ebaseaduslik omastamise eesmärgil ära Viljandi linnas Tallinna tn 41
    asuvast Rimi Eesti Food AS-i kauplusest Rimi Hypermarket 0, l pudeli alkohoolset jooki
    Viru Valge Vägev Vodka väärtusega 16.99 eurot. Oma tahtliku tegevusega tekitas Aleksandr
    Maspanov kannatanule varalist kahju kogusummas 16,99 eurot.
- olles isik, kes paneb varguseid toime süstemaatiliselt, taas 04.12.2016 kella 11.00 paiku
    püüdis võõra vallasasja ebaseadusliku omastamise eesmärgil ära võtta Viljandi linnas
    Tallinna tn 41 asuvast Rimi Eesti Food AS-i kauplusest Rimi Hypermarket 0, l pudeli
    alkohoolset jooki Viru Valge Vägev Vodka väärtusega 16.99 eurot, kuid kuritegu jäi lõpule
    viimata süüdlase tahtest mitteolenevatest põhjustest, kuna isik peeti turvatöötaja poolt kinni.

II Kriminaalasjas sõlmitud kokkulepe
Prokuratuur ja süüdistatav on taotlenud kriminaalasja lahendamist kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 199 lg 2 p 9 järgi ning karistamiseks vangistusega 6 (kuus) kuud. KarS
§ 68 lg 1 alusel arvata Aleksandr Maspanovil 04.12.2016-05.12.2016. a eelvangistuses viibitud
aeg, s.o. 2 päeva karistusaja hulka ning lugeda temal veel kandmisele kuuluvaks karistuseks 5
(viis) kuud ja 28 (kakskümmend kaheksa) päeva vangistust. KarS § 73 lg 1 ja 3 alusel jätta
karistus täielikult täitmisele pööramata, kui Aleksandr Maspanov ei pane 1 (ühe) aastase katseaja
kestel toime uut tahtlikku kuritegu.

                                                2
3 CD plaati turvakaamera videosalvestistega, pakendatud ümbrikusse, jätta kriminaalasja
materjalide juurde.

Süüdistatav nõustus kokkulepet sõlmides ositi aasta jooksul hüvitama järgnevad menetluskulud:
- määratud kaitsja, vandeadvokaat Nikolai Kõivu kaitsjatasu summas 48 eurot.
- süüdimõistva kohtuotsusega kaasnev sundraha teise astme kuriteos süüdimõistmise korral on
1,5 kuupalga alammäära, s. o summas 645 eurot. Vastavalt kiirmenetluse sätetele vähendada
sundraha kuni poole võrra, s.o 322,50 eurot.

Kannatanu Rimi Eesti Food AS-le on Aleksandr Maspanov kuriteo toimepanemisega tekitanud
varalist kahju. Kannatanu on esitanud tsiviilhagi kogusummas 33,98 eurot. Aleksandr Maspanov
kinnitas kokkulepet sõlmides, et võtab esitatud nõude omaks ning on nõus, et kohus mõistab
kannatanu kasuks tsiviilhagi välja.

III Kohtu seisukoht
Kohtuistungil kinnitas süüdistatav, et talle on kokkulepe arusaadav, see vastab tema tahtele ning
ta jääb sõlmitud kokkuleppe juurde. Prokurör jäi kohtuistungil samuti sõlmitud kokkuleppe
juurde.

Kohus, tutvunud kriminaaltoimiku materjalidega ja kuulanud ära kohtumenetluse poolte
seisukohad, leiab, et süüdistatav on kokkuleppest aru saanud ja kokkuleppe sõlmimine vastab
tema tõelisele tahtele. Kriminaalasja menetlemisel on järgitud kokkuleppemenetluse sätteid.
Kriminaalasjas kogutud tõendid annavad aluse mõista Aleksandr Maspanov süüdi KarS § 199 lg
2 p 9 järgi ja mõista talle karistuse vastavalt sõlmitud kokkuleppele. Samuti tuleb Aleksandr
Maspanovilt välja mõista menetluskulud vastavalt sõlmitud kokkuleppele.

Kohus on seisukohal, et kriminaalasja juures asitõendiks olevad 3 CD-plaati turvakaamera
videosalvestistega, mis on pakendatud ümbrikusse, tuleb KrMS § 126 lg 3 p 1 alusel jätta
kriminaalasja materjalide juurde.

Kohus selgitab, et vastavalt KarS § 78 p-le 1 hakkab katseaeg kulgema kohtuotsuse
kuulutamisest.

Tsiviilhagi
Kannatanu Rimi Eesti Food AS on kriminaalasjas tekitatud ja heastamata kahjude hüvitamiseks
esitanud tsiviilhagi kogusummas 33,98 eurot. Aleksandr Maspanov on kokkuleppe
allkirjastamisega ja kohtuistungil antud selgitustega võtnud õigeks kriminaalasjas esitatud
tsiviilhagi ja nõustunud hüvitama kannatanule kuriteoga tekitatud kahju. Kohus on seisukohal, et
Rimi Eesti Food AS esitatud tsiviilhagi kuulub VÕS § 1043, § 1045 lg 1 p 5, § 132 lg 1 ja TsMS
§ 440 lg 1 alusel rahuldamisele ning Aleksandr Maspanovilt tuleb Rimi Eesti Food AS kasuks
välja mõista 33 (kolmkümmend kolm) eurot ja 98 senti (pangakonto nr
xxxxxxxxxxxxxxxxxxxx, xxxxxxxxxxxxx ).

Kohus on otsuse tegemisel juhindunud KrMS §-dest 2561, 2565 lg 1 p 2, 248 lg 1 p 5, 249, § 313.

(allkirjastatud digitaalselt)

Kadi Aavik
Kohtunik




                                               3
