                                                                  Kriminaalasi nr. 1-16-3467




                            KOHTUOTSUS
                                  EESTI VABARIIGI NIMEL


03. mail 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
abiprokurör           Grete Vahtra osavõtul
arutas kokkuleppemenetluse korras avalikul kohtuistungil kriminaalasja

Rein VAALUNDI
Ik 37605010339, EV kodanik, põhiharidusega, emakeel – eesti keel, ametlikult ei tööta, elukoht:
kindel elukoht puudub (viibib XXX Vanglas), kehtivaid kriminaalkaristusi kolm viimati
    - 13.01.2015.a. Harju Maakohtu poolt KarS § 184 lg 2 p 2 järgi vangistusega 3 aastat. KarS
        § 74 lg-te 1,3 alusel määrati, et mõistetud vangistust ei pöörata täitmisele, kui Rein
        Vaalundi ei pane 3- aastase katseaja jooksul toime uut kuritegu,
    - kehtivad väärteokaristusi 7, tõkend – vahistamine

süüdistuses KarS § 184 lg 2 p 2 järgi.

Kriminaalasja kohtulikul uurimisel kohus

                                            tuvastas

Rein Vaalundi´t süüdistatakse selles, et tema, olles isikuks, keda on Harju Maakohtu Liivalaia
kohtumaja 13.01.2015.a otsusega kriminaalasjas nr 1-14-10641 karistatud KarS 184 lg 2 p 2 järgi,
uuesti käitles ebaseaduslikult suures koguses narkootilist ainet fentanüüli (so narkootilise aine
kogus, milline tekitab narkootilise joobe enam kui 10-le inimesele).

Nimelt tema, omandas ebaseaduslikult eeluurimisel tuvastamata ajal, kuid enne 20.03.2016.a kella
23.26, tuvastamata kohas ning tuvastamata isikult suures koguses narkootilist ainet fentanüüli,
mida kandis endaga kaasas plastiktopsis, pakendatuna 47-sse fooliumvoldikusse, ning hoidis enda
juures kuni 20.03.2016.a umbes kella 23.41-ni, mil tema asus XXX kasutuses olevates
eluruumides Harjumaal, Saue vallas, Laagri alevikus, Kuuse 29, kust ta ei soovinud vabatahtlikult
lahkuda ning temale kutsuti politsei. Enne politsei saabumist asetas ta endal kaasas olnud
ravimipurgi 47 fooliumvoldikuga voodi alla, kust XXX selle politseipatrullile üle andis. Vastavalt
eksperdi arvamusele ekspertiisiaktis 24.03.2016.a nr 16E-AN0292 oli ekspertiisiks esitatud 47-s
fooliumvoldikus kokku 1,15 grammi pulbrit, mis sisaldas 1,6% fentanüüli, pulbris oli kokku 0,018
grammi fentanüüli.

Narkootiliste ja psühhotroopsete ning nende lähteainete seaduse § 3 lg 1 järgi on narkootiliste ja
psühhotroopsete ainete käitlemine keelatud, välja arvatud meditsiinilisel või teaduslikul eesmärgil
ning narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.

Fentanüül kuulub narkootiliste ja psühhotroopsete ainete ning nende lähteainete seaduse § 3¹ lõike
1 ja § 4 lõike 15 alusel kehtestatud ja sotsiaalministri 18.05.2005.a määrusega nr 73 vastu võetud
„Narkootiliste ja psühhotroopsete ainete meditsiinilisel ja teaduslikul eesmärgil käitlemise ning
sellealase arvestuse ja aruandluse tingimused ja kord ning narkootiliste ja psühhotroopsete ainete
nimekirjad“ lisa 1 narkootiliste ja psühhotroopsete ainete II nimekirja.

Narkootiliste ja psühhotroopsete ainete ning nende lähteainete seaduse § 3ˡ lg 3 järgi on
narkootilise aine suureks koguseks aine kogus, millest piisab narkojoobe tekitamiseks vähemalt
kümnele inimesele. Kümnele inimesele piisab narkojoobe tekitamiseks EKEI
kohtutoksikoloogiaeksperdi Mailis Tõnissoni vastusest järelepärimisele nähtuvalt narkootilise
aine fentanüüli puhul 0,0013 grammist (1,3 milligrammist) fentanüülist puhta ainena.

Seega suures koguses narkootilise aine ebaseadusliku käitlemisega pani Rein Vaalundi
isikuna, kes on varem toime pannud karistusseadustiku 12. peatükis 1. jaos sätestatud
kuriteo, toime KarS § 184 lg 2 p 2 järgi kvalifitseeritava kuriteo.

Juhindudes KrMS § 245 sätetest on abiprokurör Grete Vahtra, süüdistatav Rein Vaalundi ja tema
kaitsja Toomas Bekker käesolevas kriminaalasjas sõlminud kokkuleppe selles, et abiprokurör
taotleb kohtus KarS § 184 lg 2 p 2 ettenähtud kuriteo toimepanemise eest Rein Vaalundi´le
karistuseks 3 aastat vangistust. KarS § 74 lg 5 ja KarS § 65 lg 2 alusel suurendada uue kuriteo eest
mõistetud karistust Harju Maakohtu Liivalaia kohtumaja 13.01.2015.a otsusega mõistetud
karistuse ärakandmata osa võrra, s.o vangistusega 3 aastat, ning mõista liitkaristuseks vangistus 6
(kuus) aastat. Karistuse kandmise aja alguseks lugeda Rein Vaalundi kahtlustatavana
kinnipidamise päev, s.o. 21.03.2016.a.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja abiprokuröri arvamuse kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist
tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Rein Vaalundi temale
KarS § 184 lg 2 p 2 järgi ettenähtud kuriteo toimepanemises esitatud süüdistuses süüdimõistmisele
ja temale tuleb määrata karistus sõlmitud kokkuleppe kohaselt.

Konfiskeerimine
Juhindudes KarS § 184 lg 5 p-st 2 ja § 832 lg-st 1 konfiskeerida kohtuotsusega Rein Vaalundi
poolt kuriteo toimepanemise tulemusena saadud varana ning Harju Maakohtu Liivalaia kohtumaja
23.03.2016.a määruse alusel arestitud sularaha summas 170 eurot, mis on kantud Politsei- ja
Piirivalveameti tagatiskontole nr EE701700017001577198.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Rein Vaalundi´lt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele I
astme kuriteos süüdimõistmisega kaasnev sundraha 2,5 palga alammääras, s.o. 1075 eurot

Vastavalt KrMS § 175 lg 1 p 3 kohaselt tuleb Rein Vaalundi´l tasuda riiklikule ekspertiisiasutusele,
muule riigiasutusele või juriidilisele isikule seoses ekspertiisi tegemise või joobe tuvastamisega
tekkinud kulud. Rein Vaalundi´lt tuleb välja mõista ekspertiisitasu summas 84 eurot.

Vastavalt KrMS § 175 lg 1 p 4 kohaselt tuleb Rein Vaalundi´l välja mõista riigi õigusabi korras
määratud kaitsjatasud, s.o. summas 168 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
                                                 2
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole. Eeltoodust tulenevalt tuleb KrMS § 180 lg 3 alusel välja
mõista Rein Vaalundi´lt kriminaalmenetluse kulud kokku summas 1327 eurot, mis tuleb tasuda
võimalusel 12 kuu jooksul (maksimumaeg) igakuiste maksetena, s.o. vähemalt 110,58 eurot kuus.

Asitõendid
   - ekspertiisiks esitatud narkootiline aine – peale otsuse jõustumist konfiskeerida KarS § 191
       alusel ja NPALS § 7 lg 3 alusel jätta ekspertiisiasutusele aine säilitamiseks, õppeotstarbel
       kasutamiseks või hävitamiseks;
   - narkootilise aine ekspertiisiaktiga tagastatud plastikpurk, milles 47 fooliumvoldikut ning mis
       on 28.03.2016.a antud hoiule Põhja prefektuuri asitõendite hoidlasse Tallinnas aadressil
       Rahumäe tee 6/1- konfiskeerida ja hävitada KrMS § 126 lg 3 p 4 alusel pärast kohtuotsuse
       jõustumist.

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 1, § 248 lg 1 p 5, 249; § 311; §
312; § 313; § 315, KarS § 74 lg 5, § 65 lg 2, § 832 lg 1 ja KarS § 184 lg 5 p 2 kohus:
                                           otsustas

Süüdi tunnistada Rein Vaalundi KarS § 184 lg 2 p 2 järgi ja mõista karistuseks 3 aastat vangistust.

KarS § 74 lg 5 ja KarS § 65 lg 2 alusel suurendada käesoleva kohtuotsusega mõistetud karistust
Harju Maakohtu Liivalaia kohtumaja 13.01.2015.a otsusega mõistetud karistuse ärakandmata osa
3 aastat vangistust võrra, ning mõista liitkaristuseks vangistus 6 (kuus) aastat.

KarS § 68 lg 1 alusel arvata Rein Vaalundil eelvangistuses viibitud aeg karistusaja hulka ja
karistuse kandmise alguseks lugeda 21.03.2016.a.

Tõkend – vahistamine tühistada peale kohtuotsuse jõustumist või mõistetud karistuse ärakandmist.

Konfiskeerimine
Vastavalt KarS § 184 lg 5 p 2 ja § 832 lg 1 konfiskeerida Rein Vaalundi poolt kuriteo
toimepanemise tulemusena saadud vara sularaha summas 170 eurot, mis on Harju Maakohtu
Liivalaia kohtumaja 23.03.2016.a määruse alusel arestitud, sularaha on kantud Politsei- ja
Piirivalveameti tagatiskontole nr EE701700017001577198.

Menetluskulud
Välja mõista Rain Vaalundi´lt 1075 eurot sundraha, ekspertiisitasu 84 eurot ja kaitsjatasu 168
eurot riigi tuludesse.
Menetluskulud ( kokku 1327 eurot) tasuda 12 kuu jooksul alates kohtuotsuse jõustumisest
igakuiste maksetena, s.o vähemalt 110,58 eurot kuus.

Makseinfo menetluskulude tasumiseks edastatakse Rein Vaalundi´le e-posti või posti teel. Samuti
on võimalik makseinfot saada Harju Maakohtu Liivalaia kohtumaja kantselei kaudu. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.



                                                3
Asitõendid
   - ekspertiisiks esitatud narkootiline aine – peale otsuse jõustumist konfiskeerida KarS § 191
       alusel ja NPALS § 7 lg 3 alusel jätta ekspertiisiasutusele aine säilitamiseks, õppeotstarbel
       kasutamiseks või hävitamiseks;
   - narkootilise aine ekspertiisiaktiga tagastatud plastikpurk, milles 47 fooliumvoldikut ning mis
       on 28.03.2016.a antud hoiule Põhja prefektuuri asitõendite hoidlasse Tallinnas aadressil
       Rahumäe tee 6/1- konfiskeerida ja hävitada KrMS § 126 lg 3 p 4 alusel pärast kohtuotsuse
       jõustumist.

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.

Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                                4
