                                KOHTUMÄÄRUS

Kohus                              Viru Maakohus

Kohtuasja number                   1-11-4301
Määruse tegemise aeg ja koht       02. märts 2016, Rakvere kohtumajas

Kohtunik                           Anu Ammer

Kohtuasi                           Riigi Tugiteenuste Keskuse taotlus rahalise karistuse
                                   asendamiseks
Süüdimõistetu                      RAUL KÄHAR, (i.k. 37810120315; elukoht: xxxx;
                                   email: xxxx)
Kohaldatud õigusnormid             TMS § 206 lg 3; KrMS § 417, § 432


RESOLUTSIOON

Jätta Riigi Tugiteenuste Keskuse             taotlus    Raul    Käharile     asenduskaristuse
kohaldamiseks rahuldamata.

Edasikaebamise kord

Määruse peale on õigus esitada määruskaebus 15 päeva jooksul Viru Maakohtule,
alates päevast, mil isik sai vaidlustatavast kohtumäärusest teada või pidi teada saama.

Asjaolud

Viru Maakohtu 05.04.2011 otsusega käskmenetluses mõisteti Raul Kähar süüdi KarS § 121
järgi ja karistati teda rahalise karistusega 30 päevamäära ulatuses ehk 96 eurot riigituludesse.
Kohus võimaldas rahalist karistust tasuda ositi alates aprillist 2011 igakuiselt vähemalt 9,60
eurot lõpetades tasumise hiljemalt 31.01.2012. Kohtuotsus jõustus 30.04.2011.

08.02.2016 esitas Riigi Tugiteenuste Keskus kohtule taotluse rahalise karistuse
asendamiseks, kuna võlgnik ei ole rahalist karistust tasunud. Nõue on tasumata täies ulatuses
ehk summas 96 eurot. Täituri väitel on tegemist on varatu isikuga.

Kohus määras kohtuistungi toimumise ajaks 02.03.2016. Kohtukutse on süüdimõistetule
kättetoimetatud. 22.02.2016 on kohus Raul Käharile meilitsi teatanud, et kui rahaline karistus
on enne kohtuistungi toimumist tasutud ja kohtule tasumisest teada antud, siis ei ole vaja
istungile tulla.
29.02.2016 on Raul Kähar meilitsi kohtule teatanud, et rahaline karistus on tasutud täies
ulatuses.
02.03.2016 on Riigi Tugiteenuste Keskus kohtule teatanud, et Raul Kähar on rahalise
karistuse täies ulatuses tasunud.

Kohtumääruse põhjendused

KrMS § 432 lg 1 kohaselt lahendab kohtulahendi täitmisega seonduvad küsimused
täitmiskohtunik määrusega kirjalikus menetluses kohtumenetluse pooli kohtusse kutsumata,
kui käesoleva paragrahvi lõikest 3 ei tulene teisiti.

TMS § 206 lg 3 kohaselt kui võlgnik on enne asenduskaristuse kohaldamist rahalise karistuse
ja varalise karistuse summa täies ulatuses tasunud, lõpetab kohtutäitur menetluse rahalise
karistuse ja varalise karistuse sissenõudes, teatades maakohtule viivitamata kirjalikult
rahalise karistuse ja varalise karistuse tasumisest.

Kuna Raul Kähari rahaline karistus on täies ulatuses tasutud enne asenduskaristuse
kohaldamise otsustamist asub kohus seisukohale, et avaldus mõistetud rahalise karistuse
asendamiseks tuleb jätta rahuldamata.


/allkirjastatud digitaalselt/

Anu Ammer
kohtunik
