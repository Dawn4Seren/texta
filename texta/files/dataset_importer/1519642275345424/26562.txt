                        KOHTUOTSUS
                              EESTI VABARIIGI NIMEL




Kohus                             Tallinna Ringkonnakohus

Otsuse tegemise aeg ja koht       12. jaanuar 2016, Tallinn, kirjalik menetlus

Kriminaalasja number              1-15-3503 (13962000012)

Kohtukoosseis                     Urmas Reinola, Meelika Aava, Orvi Tali
                                  Janno Remmelgase (Remmelgas) süüdistuses KarS § 436 lg 2
Kriminaalasi
                                  järgi
Apelleeritud kohtuotsus           Harju Maakohtu 28. oktoobri 2015 otsus üldmenetluses


                                  Põhja Ringkonnaprokuratuur,        ringkonnaprokurör     Deniss
Apellatsiooni esitaja
                                  Medvedev

                                  Janno Remmelgas, isikukood: 37006060219; kodakondsus: EV
                                  kodanik; emakeel: eesti keel; haridus: XXX; töökoht: XXX;
Süüdistatav                       elukoht: XXX; varem kriminaalkorras karistamata. Tõkendit
                                  kohaldatud ei ole.

Teised kohtumenetluse pooled      Süüdistatav Janno Remmelgas, kaitsja Kristina Suvalova




RESOLUTSIOON
1. Harju Maakohtu 28. oktoobri 2015 otsus Janno Remmelgase suhtes jätta muutmata.
2. Apellatsioon jätta rahuldamata.

Edasikaebamise kord

                                                                                    1
Kohtuotsus tehakse teatavaks 12. jaanuaril 2016 kriminaalkolleegiumi kantselei kaudu. Kohtuotsust
on võimalik vaidlustada kassatsiooni korras Riigikohtus, esitades kassatsiooni Riigikohtule
kirjalikult 30 päeva jooksul alates otsuse teatavaks tegemisest. Süüdistataval on kassatsiooni
esitamise õigus advokaadist kaitsja vahendusel.

Asjaolud ja menetluse käik
1. Harju Maakohtu 28. oktoobri 2015 otsusega üldmenetluses mõisteti Janno Remmelgas
süüdistuses KarS § 436 lg 2 järgi õigeks. Menetluskulud summas 1080,45 eurot jäeti KrMS § 181
lg 1 kohaselt riigi kanda.
2. Janno Remmelgasele oli esitatud süüdistus selles, et tema olles kaitseväeteenistuses
(tegevteenistuses), s.o KarS § 431 lõikes 1 täheldatud isikuks, jättis ajavahemikul 29.04.2013 -
25.06.2013, omavoliliselt ilmumata oma teenistuskohta Kaitseliidu Tallinna maleva staapi aadressil
Narva mnt 81, Tallinn ega täitnud oma teenistuskohustusi mujal, millest tulenevalt kestis tema
omavoliline äraolek 58 päeva. Seejuures oli J. Remmelgas teadlik, et tema teenistussuhe ei ole
lõppenud ning ta on kohustatud ilmuma oma teenistuskohta ja täitma oma teenistusülesandeid. J.
Remmelgas oli tegevteenistuses alates 08.02.2010. 03.02.2010 sõlmis ta Kaitseväe juhatajaga
tegevteenistuse lepingu nr LuP-1.1-10/15 määratud ajaks alates 08.02.2010 - 07.02.2011 ning
lähtuvalt sellest lepingust Kaitseväe juhataja 03.02.2010 käskkirjaga nr 88P võeti J. Remmelgas
tegevteenistusse alates 08.02.2010 - 19.07.2011. J. Remmelga nõusolekul pikendati osundatud
lepingus märgitud tegevteenistuse aeg kuni 07.02.2014. Kaitseliidu ülema 15.06.2012 käskkirjaga
nr K-1.1-1/16720P määrati J. Remmelgas alates 18.06.2012 Kaitseliidu Tallinna maleva staabi
väljaõppesektsiooni instruktori ametikohale. Tulenevalt uue kaitseväeteenistuse (KVTS)
jõustumisest (01.04.2013) ning juhindudes kaitseväeteenistuse seaduse rakendamise seaduse § 17 lg
1, 2, 3, 4 võeti lepingulises tegevteenistuses teeninud nooremleitnant J. Remmelgas Kaitseväe
juhataja 01.04.2013 käskkirjaga nr 246P (muudetud 09.04.2013 käskkirjaga nr 267P)
tegevteenistusse tähtajaga kuni 07.02.2014. 26.04.2013 esitas J. Remmelgas Kaitseväe juhatajale
avalduse tegevteenistusest vabastamiseks KVTS § 142 alusel. Kaitseväe juhataja 23.07.2013
käskkirjaga nr 521P vabastati nooremleitnant J. Remmelgas Kaitseliidu Tallinna maleva staabi
väljaõppesektsiooni instruktori ametikohalt ja tegevteenistusest 23.07.2013 omal soovil ning arvati
reservi alates 24.07.2013.
Arvestades KVTS § 142 lg 6 sätestatut ning seda, et avalduse tegevteenistusest vabastamiseks
KVTS § 142 alusel esitas J. Remmelgas Kaitseväe juhatajale 26.04.2013, on Kaitseväe juhataja
23.07.2013 käskkiri nr 521P õigusvastane osas, milles see näeb ette J. Remmelga vabastamist
Kaitseliidu Tallinna maleva staabi väljaõppesektsiooni instruktori ametikohalt ja tegevteenistusest
hiljem kui 25.06.2013.

3. Maakohus leidis, et KarS § 436 sätte kohaldamine ei ole võimalik kaitseväelase suhtes, kes peab
täitma teenistusülesandeid kindlal ajal (näiteks kaadrikaitseväelane, kelle puhul väeosa sisekorra
eeskiri või muu teenistusalane akt eeldab ülesannete täitmist kindlal ajal, kuid kes ei vaja väeosast
lahkumiseks eraldi luba). J. Remmelgasel oma teenistuskohast lahkumiseks selleks ettenähtud luba
vaja ei olnud, samuti ei olnud ta allutatud kasarmurežiimile, samuti ei valitsenud ajavahemikus
29.04.2013 - 25.06.2013 sõjaseisukorda või muud kõrgendatud valmisolekut. Kuigi J. Remmelgas
jättis alates 29.04.2013 teenistusse ilmumata, ei täida süüdistatav oma tegevusega KarS § 436 lg 2
objektiivset koosseisu, vaid tema käitumisele tulnuks anda hinnang distsiplinaarmenetluse raames,
KVTS 10. peatükis sätestatud korras. KarS-i 24. peatükis sätestatud süütegude näol on mõeldud
siiski kuritegusid, millega kahjustatakse kaitseväedistsipliini enamohtlikumalt. J. Remmelgase tegu
ei saa aga samastada enamohtliku käitumisega.
J. Remmelgasele etteheidetud kuriteo puhul ei saa rääkida ka subjektiivse külje täitumisest. Kuigi J.
Remmelgas ei ilmunud alates 29.04.2013 oma teenistuskohustusi täitma, ei saa seda võrdsustada

                                                                                         2
teadliku tegevusega või vähemalt möönmisega, et ta paneb sellega toime KarS § 436 lg 2 sätestatud
kuriteo. J. Remmelgas soovis oma teenistussuhet korduvalt peatada, mida aga ei rahuldatud. Kuna J.
Remmelgas oli oma äraminekust rääkinud korduvalt, luges ta enda teadmiste põhiselt 2 kuulist
etteteatamise tähtaega alates 28.02.2013. Erakorraliseks vabastamiseks alates 28.04.2013.a esitas J.
Remmelgas vastavasisulise avalduse, mida kordas 09.05.2013, hiljem aga sai teada, et tema
avaldust ei ole menetletud ning äraolekut loeti kui tööluusi. Kohus ei saa J. Remmelgasele
etteheidetava kuriteo subjektiivse külje osa jaatada ei kavatsetust, otsest ega kaudset tahtlust.

Nõustudes prokuratuuri 06.09.2013 kriminaalmenetluse lõpetamise määruses väljendatud
seisukohtadega, leidis kohus, et J. Remmelgase käitumist tuleb tõlgendada KVTS § 166 lg 1 või
selle alusel kehtestatud õigusaktist tulenevate teenistusülesannetega seotud põhimõtete eiramisena
ning nõuete ja teenistusülesannete täitmata jätmisena või nende mittenõuetekohase täitmisena, mitte
aga kriminaalkorras karistatava kuriteona.

Apellatsiooni sisu ja menetlusosaliste seisukohad.
4. Maakohtu otsuse vaidlustas ringkonnakohtus prokurör. Apellant leiab, et maakohus andis
faktilistele asjaoludele eksliku hinnangu, kohaldades ebaõigesti materiaalõigust, mistõttu kuulub
kohtuotsus tühistamisele KrMS § 338 p 2 alusel.
4.1. Apellandi hinnangul tuleneb maakohtu viga sellest, et maakohus piirdus KarS § 436 sätte ja
selles sisalduva termini „väljalubatu“ grammatilise tõlgendamisega, jättes tähelepanuta: a) KarS §
436 paigutust peatükis „Kaitseväeteenistusalsed süüteod“ ja KarS § 431 lg-t 1, mis määratleb
kaitseväeteenistusalaste süütegude subjekti mõistet (süstemaatiline tõlgendamine); b) KarS § 436
eesmärki (teleoloogiline tõlgendamine). Tõlgendades kõnealust sätet süstemaatiliselt ja
teleoloogiliselt tuleb apellandi arvates asuda seisukohale, et KarS §-s 436 on kohaldatav nii siis kui
teenistuskohta jääb õigeaegselt ilmumata nii kasarmurežiimil olev kaitseväelane kui ka
kasarmurežiimil mitteolev kaitseväeteenistuja.
Nõustudes maakohtu seisukohaga, et kaitseväedistsipliini eiramine toob esmajoones kaasa KVTS-s
sätestatud distsiplinaarvastutuse ning alles kaitseväedistsipliini enamohtlikele rikkumistele peab
järgnema kriminaalvastutus, on apellandi arvates väär aga maakohtu käsitlus, et J. Remmelgase
tegu ei kuulu kaitseväedistsipliini enamohtlike rikkumiste hulka. Varasema kohtupraktika kohaselt
oli KarS § 436 kohaldatav ka kaitseväeteenistujatele, kes ei ole kasarmurežiimile allutatud.
Distsiplinaarsüüteona KVTS § 166 p 1 mõttes võib apellandi hinnangul olla käsitatav eelkõige
üksikute teenistusülesannete täitmata jätmine. Kui isik ei ilmu üldse teenistusse, siis jätab ta oma
teenistuskohustused täitmata tervikuna ning säärane olukord on käsitatav distsiplinaarsüüteona
üksnes lühikese aja jooksul. KarS § 436 lg-st 1 tuleneb üheselt, et kui omavoliline äraolek on
kestnud üle kolme päeva, siis järgneb kriminaalvastutus.
4.2. Maakohtu järeldus, et J. Remmelgasel puudus tahtlus etteheidetavat tegu toime panna, ei ole
apellandi arvates õige. Süüdistatav oli teadlik kohustusest ilmuda 29.04.2013 ja järgnevatel
päevadel teenistusse, kuid ta jättis oma kohustuse omavoliliselt täitmata, tegutsedes seega
kavatsetult. Seda asjaolu ei väära ka J. Remmelgase avaldused teenistussuhte peatamiseks ja
teenistusest vabastamiseks. Teenistuse peatamise või lahkumisavalduse esitamisega teenistussuhe
koheselt ei peatu ega lõpe, see lõpetatakse vastava käskkirjaga. Vastates ristküsitlusel prokuröri
küsimustele kinnitas J. Remmelgas, et oma teenistussuhte lõpetamisest sai ta teada 2013 augusti
alguses, enne seda ei ole ta ei Kaitseväelt ega Kaitseliidult saanud dokumente, kust võiks välja
lugeda tema teenistussuhte lõpetamisest. Väärib märkimist, et J. Remmelgas ise on oma viimases
sõnas palunud kohtul kaaluda, kas esineb eksimus teo keelatuses KarS § 39 lg 1 tähenduses.
Apellandi arvates keelueksimust ei esine, sest miski ei viita sellele, et J. Remmelgas oli tõsimeeli
arvanud, et jättes alates 29.04.2013 teenistusse omavoliliselt ilmumata, käitub ta õiguspäraselt.
                                                                                          3
Kui ringkonnakohus peaks asuma seisukohale, et süüdistatav oli siiski keelueksimuses, oli apellandi
hinnangul see J. Remmelgasele välditav. J. Remmelgas tegutses valdkonnas, kus kehtib
eriregulatsioon, mida ta oli ta kohustatud tundma (RKKK 3-1-1-14-03 p 13, 3-1-1-29-11 p 14, 3-1-
1-31-14 p 25).
J. Remmelgasele inkrimineeritava teo aja seisuga oli viimaseks KarS-i kommenteeritud väljaandeks
2009 ilmunud 3. väljaanne, kus oli KarS § 436 osas asutud seisukohale, et kõnealuse kuriteo subjekt
saab olla nii kaitseväelane, kes on määratud kasarmurežiimile, kui ka kaitseväelane, kes on
teenistusse ilmuma kohustatud (nt kaadrikaitseväelane, kes täidab oma ülesandeid kindlal ajal). Et
2015 ilmunud KarS-i kommenteeritud väljaandes on asutud teisele seisukohale, ei oma
keelueksimuse välditavuse kontekstis tähtust.
4.3. Apellant palub õigeksmõistev otsus J. Remmelgase suhtes tühistada, teha uus otsus, millega
tunnistada J. Remmelgas KarS § 436 lg 2 järgi süüdi ja mõista karistuseks vangistus 10 kuud. KarS
§ 73 lg 1, 3 alusel jätta mõistetud vangistus täitmisele pööramata, kui J. Remmelgas ei pane 1 aasta
6 kuulise katseaja jooksul toime uut tahtlikku kuritegu.

5. Ringkonnakohtu poolt määratud tähtajaks esitasid apellatsiooni osas oma kirjalikud seisukohad J.
Remmelgas ja tema kaitsja. Süüdistatav leiab, et temale etteheidetavas teos puuduvad KarS § 436
koosseisu objektiivsed ja subjektiivsed tunnused. Palub jätta prokuröri apellatsioon rahuldamata.
Kaitsja leiab, et apellatsiooni väited ei anna alust seadusliku kohtuotsuse tühistamiseks. Kohus on
põhjendanud, miks tuleb J. Remmelgas õigeks mõista. Palub jätta apellatsioon rahuldamata ja
maakohtu otsus muutmata.

Ringkonnakohtu seisukoht ja põhjendused
6. Kohtukolleegium, tutvunud süüdistusasja materjalidega ja apellatsiooniga leiab, et apellatsioonis
väidetu maakohtu otsuse tühistamiseks alust ei anna. Maakohus ei ole materiaalõigust ebaõigesti
kohaldanud ja kohus on põhjendanud, miks J. Remmelgas tuleb temale esitatud süüdistuses õigeks
mõista.

7. Omavoliline lahkumine väeosast või muust teenistuskohast on selline lahkumine, kus
lahkumiseks oli vaja luba, kuid sellist luba ei olnud. Teenistusse ilmumata jätmine seisneb väeosast
või muust teenistuskohast loa alusel lahkunud kaitseväeteenistuses oleva isiku poolt sinna tähtajaks
tagasi pöördumata jäämises.

8. Kohtukolleegiumi hinnangul on maakohus, mõistes J. Remmelgase talle esitatud süüdistuses
KarS § 436 lg 2 järgi õigeks, hinnanud tõendeid nende kogumis oma siseveendumuse kohaselt,
nagu seda nõuab KrMS §-s 61 sätestatu ning kohtu järeldused on põhjendatud. Kohtuotsuse lugejale
on kohus jälgitavalt põhjendanud, miks ta süüdistatava KarS § 436 lg 2 järgi õigeks mõistis.
Kohtukolleegium, nõustudes maakohtu otsuse põhiosa asjaoludega, ei pea KrMS §-le 342 lg 3 p-le
1 tuginedes nende kordamist vajalikuks. Apellatsiooni puutuvalt märgib kohtukolleegium järgmist.

9. KarS §-s 436 sätestatud süüteo subjektiks saab olla üksnes kaitseväelane, kes on määratud nn
kasarmurežiimile. Kohtu poolt hinnatud tõenditest nähtub üheselt, et J. Remmelgas
kasarmurežiimile allutatud ei olnud. Nõustudes täielikult maakohtu otsuses esitatud põhjendustega
leiab ka kohtukolleegium, et apellatsiooni väide, mille kohaselt on KarS § 436 kohaldatav nii juhul
kui teenistuskohta jääb ilmumata omavoliliselt ja õigeaegselt kasarmurežiimil olev kaitseväelane,
kui ka juhul, kui ilmumata jääb kasarmurežiimil mitteolev kaitseväe teenistuja, kes ei asu kogu aeg
oma teenistuskohas, vaid käib seal teenistuskohutusi täitmas sarnaselt tööl käiva isikuga, ei tulene
asjas kogutud tõenditest. Kohtuistungil üle kuulatud tunnistajate RT, TM, LA ja VT ütlustest selgus

                                                                                        4
üheselt, et staabist lahkumiseks ei olnud J. Remmelgal selleks eraldi luba vaja, samuti ei olnud
Kaitseliidu Tallinna maleva staabis keegi allutatud kasarmurežiimile.

Maakohtu seisukoht, et J. Remmelgasele etteheidetav süütegu on inkrimineeritav üksnes juhtudel,
kui isik on allutatud kasarmurežiimile, samuti siis kui tegemist on sõjaseisukorraga, sõjalise
missiooniga või olukorraga, milles valitseb kõrgendatud valmisolek riigi kaitseks, on
kohtukolleegiumi arvates õige. Puudub vaidlus selles, et ajavahemikul 29.04.2013 - 25.06.2013, kui
J. Remmelgas teenistusse ei ilmunud, ei valitsenud sõjaseisukorda või muud kõrgendatud
valmisolekut. Kohtukolleegium nõustub täielikult maakohtu seisukohaga ka selles, et
Karistusseadustiku 24. peatükis sätestatud süütegude näol on mõeldud eeskätt siiski kuritegusid,
millega kahjustatakse kaitseväedistsipliini enamohtlikumalt.

J. Remmelgase tegu ei saa aga samastada enamohtliku käitumisega, millele peaks järgnema
kriminaalvastutus. Rõhutades käesoleva kriminaalasja eripära juhib kohtukolleegium tähelepanu
asjaolule, et J. Remmelgas teenistusse mitte ilmumisel on oluline tuvastada tõendamisesemeks
oleva rikkumise õiguslik taust konkreetses aeg-ruumis. Nagu tõenditest nähtub, taotles J.
Remmelgas alates 28.02.2013 enda teenistussuhte peatamist või lõpetamist ja esitas seejärel
28.04.2013 avaluse erakorraliseks vabastamiseks, mida kordas 9.05.2013. Kaitseväe juhataja
23.07.2013 käskkirjaga nr 521P vabastati J. Remmelgas Kaitseliidu Tallinna maleva staabi
väljaõppesektsiooni instruktori ametikohalt ja tegevteenistusest 23.07.2013 omal soovil ning arvati
reservi alates 24.07.2013. Nimetatud käskkiri oli õigusvastane osas, milles see nägi ette J.
Remmelga vabastamise aga hiljem kui 25.06.2013. Seega ei rahuldatud tema taotlust teenistussuhte
lõpetamiseks KVTS-is ettenähtud tähtaja jooksul, mida tõendab ka asjaolu, et Kaitsevägi väljastas
teenistussuhte lõpetamise käskkirja J. Remmelgasele alles teabenõude esitamisel 2013 juulis.

Nõustuses maakohtu seisukohaga ei saa ülaltoodul põhjusel J. Remmelgase mitteilmumist
teenistuskohustuste täitmisele alates 29.04.2013 võrdsustada tema teadliku tegevusega või vähemalt
möönmisega, et ta paneb sellega toime enamohtliku kaitseväeteenistusalase süüteo ja J.
Remmelgase käitumist tuleb tõlgendada KVTS § 166 p 1 kohaselt märgitud seadusest või selle
alusel kehtestatud õigusaktist tulenevate teenistusülesannetega seotud põhimõtete eiramisena ning
nõuete ja teenistusülesannete täitmata jätmisena või nende mittenõuetekohase täitmisena, mitte aga
kriminaalkorras karistatava kuriteona.

10. Et kohtukolleegium ei tuvastanud ühtegi KrMS §-s 338 ettenähtud kohtuotsuse apellatsiooni
korras tühistamise alustest, siis juhindudes KrMS § 337 lg 1 p-st 1, jätab kohtukolleegium Harju
Maakohtu 28. oktoobri 2015 otsuse J. Remmelgase suhtes muutmata ja prokuröri apellatsiooni
rahuldamata.

/allkirjastatud digitaalselt/

Urmas Reinola                            Meelika Aava                                  Orvi Tali




                                                                                       5
