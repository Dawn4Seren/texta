                        KOHTUMÄÄRUS
Kohus                                 Tartu Maakohus
Määruse tegemise aeg ja koht          18. juuli 2016, Tartu kohtumaja
Väärteoasja number                    4-16-2803
Kohtunik                              Rutt Teeveer
Väärteoasi                            Politsei- ja Piirivalveameti Ida prefektuuri 15.04.2013
                                      otsus väärteosjas nr 2590,13,001021
Taotlus                               sissenõudja taotlus     süüdlasele       asenduskaristuse
                                      kohaldamiseks
Menetlustoiming                       taotluse rahuldamata jätmine
Menetlusosalised                      võlgnik/süüdlane: Andreas-Hanno Sang (isikukood
                                      37801034915; XXXX)
                                      sissenõudja/kohtuväline   menetleja:   Politsei-   ja
                                      Piirivalveameti Ida prefektuur, esindaja Martin Rist

RESOLUTSIOON
1. Jätta rahuldamata sissenõudja taotlus Andreas-Hanno               Sangale    asenduskaristuse
   kohaldamiseks seoses rahatrahvi tasumisega.
2. Määruse koopia saata menetlusosalistele ja kohtutäitur Heimo Vilpuule.
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule viieteistkümne päeva jooksul
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Politsei- ja Piirivalveameti Ida prefektuuri 15.04.2013 otsusega väärteoasjas nr 2590,13,001021
karistati Andreas-Hanno Sanga LS § 224 lg 2 ja § 242 lg 1 järgi 180 trahviühiku, s.o 720 euro
suuruse rahatrahviga. Väärteoasjas määratud rahatrahvi täitmine lükati edasi alates 06.05.2013
kuni 05.05.2014.
Kuna Andreas-Hanno Sang karistuseks määratud rahatrahvi ettenähtud tähtaja jooksul ära ei
tasunud, pöörati Lõuna Prefektuuri 15.04.2013 otsus rahatrahvi sissenõudes sundtäitmisele
kohtutäituri kaudu (täiteasi nr 039/2014/697).
08.04.2016 saabus Tartu Maakohtusse sissenõudja Politsei- ja Piirivalveameti Ida Prefektuuri
taotlus Andreas-Hanno Sangale asenduskaristuse kohaldamiseks, kuna trahvi sundtäitmine on
isiku varatuse tõttu võimatu.
14.07.2016 teavitas sissenõudja Politsei- ja Piirivalveameti Ida Prefektuur maakohut asjaolust,
et Andreas-Hanno Sang on temale karistuseks määratud rahatrahvi kogusummas 720 eurot
täielikult ära tasunud.

KOHTU SEISUKOHT
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. Sama paragrahvi lõige 3 sätestab, et kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.
Kuna Andreas-Hanno Sangale Politsei- ja Piirivalveameti Ida Prefektuuri 15.04.2013 otsusega
väärteoasjas nr 2590,13,001021 määratud rahatrahv kogusummas 180 trahviühikut, s.o 720
eurot on enne asenduskaristuse kohaldamist täielikult tasutud, jätab kohus sissenõudja taotluse
VTMS § 211 lg 3 alusel rahuldamata.




/allkirjastatud digitaalselt/
Kohtunik




                                                                                                  2
