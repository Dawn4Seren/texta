                                                                                 2-15-124629




                              KOHTUMÄÄRUS

Kohus                               Viru Maakohus

Kohtunik                            Tamara Šabarova
Kohtujurist                         Olga Dmitrijeva
Määruse tegemise aeg ja koht        15. veebruar 2016, Narva kohtumaja
Tsiviilasja number                  2-15-124629
Tsiviilasi                          Korteriühistu (lühend KÜ) Gerassimovi 4 Narva
                                    hagi J D vastu võla nõudes
Menetlustoiming                     Hagi menetlusse võtmisest keeldumine, riigilõivu
                                    tagastamise taotluse lahendamine (kirjalik menetlus)
Menetlusosalised ja esindajad       Hageja:     KÜ Gerassimovi 4 Narva
                                                (registrikood 80170236),
                                                lepinguline esindaja advokaat Roman
                                                Golovenko
                                    Kostja:     J D (isikukood XXX)

RESOLUTSIOON

1. Keelduda KÜ Gerassimovi 4 Narva hagi J D vastu võla nõudes menetlusse võtmast.
2. Jätta menetluskulud KÜ Gerassimovi 4 Narva kanda.
3. Jätta rahuldamata KÜ Gerassimovi 4 Narva taotlus riigilõivu 45 euro
   tagastamiseks.

Kohtumäärus saata KÜ Gerassimovi 4 lepingulisele esindajale.

EDASIKAEBAMISE KORD

Kohtumäärusele menetlusse võtmisest keeldumise osas võib hageja esitada määruskaebuse
Tartu Ringkonnakohtule Viru Maakohtu Narva kohtumaja kaudu 15 päeva jooksul
määruskaebuse esitajale kättetoimetamisest alates. Määruskaebust ei saa esitada peale viie
kuu möödumist määruse tegemisest arvates.

Kohus selgitab, et menetlusabi taotlemise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu
tasumiseks või kaebuses esineva sellise puuduse kõrvaldamiseks, mis on seotud menetlusabi
taotlemisega, annab kohus sellisel juhul mõistliku tähtaja pärast menetlusabi andmise
taotluse lahendamist, kui nimetatud taotlus ei olnud esitatud põhjendamatult või tähtaja

                                                                                           1/3
                                                                                   2-15-124629
pikendamise eesmärgil. See ei välista tähtaja ennistamist.

ASJAOLUD

Hageja esitas 18.11.2015 Pärnu Maakohtule maksekäsu kiirmenetluse avalduse võlgnikelt O
J ja J D 635 euro ja kohtu poolt välja arvutatava viivise saamiseks ning menetluskulu
hüvitamiseks. Pärnu Maakohus 20.01.2016 määrusega lõpetas maksekäsu kiirmenetluse ja
andis avaldaja nõude võlgniku J D vastu üle Viru Maakohtule menetluse jätkamiseks
hagimenetluses.

Viru Maakohus 22.01.2016 kohtumäärusega kohustas hagejat 14 päeva jooksul
kohtumääruse kättesaamisest arvates esitama oma nõude ja põhjendama seda hagiavaldusele
ettenähtud vormis ning tasuma täiendava riigilõivu vastavalt hageja nimetatavale
hagihinnale.

Hageja esitas 26.01.2016 kohtule hagi esitamisest loobumise avalduse. Hageja avaldab, et
võtab J D vastu esitatud avalduse tagasi, palub lõpetada tsiviilasja ning tagastada hagejale
tema poolt tasutud riigilõivu 45 eurot.

KOHTUMÄÄRUSE PÕHJENDUSED

Avalduse menetlusse võtmisest keeldumine

Kohus, tutvunud tsiviilasja materjalidega, leiab, et tuleb keelduda hagi menetlusse võtmisest
ja avaldus tuleb tagastada selle esitajale.

Tsiviilkohtumenetluse seadustiku (TsMS) § 371 lg 1 p 10 kohaselt ei võta kohus
hagiavaldust menetlusse, kui hagiavalduses esitatud nõudelt ei ole tasutud riigilõivu. TsMS §
487 lg 3 kohaselt kui avaldaja ei esita nõude põhjendust õigel ajal, keeldub kohus määrusega
hagi menetlusse võtmast.

Hageja ei ole kohtu poolt määratud tähtajaks esitanud oma nõuet ja selle põhjendust
hagiavaldusele ettenähtud vormis ning ei ole tasunud täiendavalt riigilõivu. Hageja on
teatanud kohtule, et võtab avalduse tagasi.

Kuna hagi esitamisest loobumise avalduse esitamise ajaks ei ole kohus hagi menetlusse
võtnud, tuleb keelduda hagi menetlusse võtmast TsMS § 487 lg 3 ja 371 lg 1 p 10 alusel.

TsMS § 372 lg 6 kohaselt kui kohus keeldub hagiavaldust menetlusse võtmast ja tagastab
selle määrusega, loetakse, et avaldust ei ole esitatud ja et hagi ei ole olnud kohtu menetluses.

TsMS § 168 lg 1 kohaselt hageja kannab menetluskulud, kui kohus keeldub avaldust
menetlusse võtmast ja tagastab selle. Menetluskulud tuleb jätta hageja kanda.

Kooskõlas TsMS § 372 lg 4 hagi menetlusse võtmata jätmise korral ei toimeta kohus
avaldust kostjale kätte.

Riigilõivu tagastamise taotlus

Kohus leiab, et hageja taotlus riigilõivu 45 eurot tagastamiseks ei ole põhjendatud ja tuleb
jätta rahuldamata. Kohus tuvastas, et hageja oli tasunud riigilõivu 45 eurot maksekäsu

                                                                                            2/3
                                                                              2-15-124629
kiirmenetluse avalduse esitamisel. Hagimenetlusse üleminekul täiendava riigilõivu ei ole
hageja tasunud.

Lähtuvalt TsMS § 150 lg 1 p 4, tasutud riigilõiv tagastatakse, kui maksekäsu kiirmenetluse
avaldus jäetakse rahuldamata TsMS § 483 lõike 2 punktides 1 ja 2 sätestatud juhul.

TsMS § 483 lg 2 p 1 ja p 2 kohaselt jätab kohus maksekäsu kiirmenetluse avalduse
määrusega rahuldamata, kui TsMS § 481 kohaselt ei ole maksekäsu kiirmenetlus lubatud või
kui avaldus ei vasta TsMS § 482 sätestatud nõuetele.

Kuna seadus ei näe ette maksekäsu kiirmenetluse avalduselt tasutud riigilõivu tagastamist
muudel juhtudel, kui TsMS § 150 lg 1 p 4 sätestatud juhul, tuleb hageja taotlus maksekäsu
kiirmenetluses tasutud riigilõivu tagastamiseks jätta rahuldamata.

Kohus jätab hageja taotluse maksekäsu kiirmenetluses tasutud riigilõivu summas 45 eurot
tagastamiseks rahuldamata.

Lähtuvalt TsMS § 150 lg 8 ei ole riigilõivu tagastamisest keeldumisele võimalik
määruskaebust esitada.


/Digitaalselt allkirjastatud/

Tamara Šabarova
kohtunik




                                                                                      3/3
