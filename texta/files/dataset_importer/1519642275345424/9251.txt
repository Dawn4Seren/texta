                                KOHTUMÄÄRUS

 Kohus                               Pärnu Maakohus

 Kohtunik                            Lea Pavelson

 Määruse tegemise aeg ja koht        17. august 2016, Rapla

 Tsiviilasja number                  2-16-9834
 Tsiviilasi                    Füüsilisest isikust võlgniku Aleksandra Kerneri avaldus pankroti
                               väljakuulutamiseks ja kohustustest vabastamiseks
 Menetlusosalised   ja   nende Võlgnik Aleksadra Kerner (isikukood xxxxxxxxxxx, elukoht
 esindajad                     xxxxxxxxx x-x, xxxxx xxxxxx, xxxxx xxxx, xxxxx xxxxx
                               xxxxxxx, e-post).
                               Ajutine pankrotihaldur Maie Klemmer (isikukood
                               45605020365, asukoht Tallinna mnt 12, Rapla linn, e- post
                               mai.gaius@mail.ee).
 Kohtuistungi toimumise aeg    11.08.2016
 Menetlustoiming                     Pankroti väljakuulutamine

RESOLUTSIOON

Kuulutada välja Aleksandra Kerneri pankrot 17.08.2016 kell 12.00.

Võlausaldajate esimene üldkoosolek toimub 02.09.2016 kell 15.00 Pärnu Maakohtu Rapla kohtumajas,
Rapla, Sauna 5.

Nimetada pankrotihalduriks Maie Klemmer (isikukood 45605020365, Tallinna mnt 12, 79513 Rapla
linn).

Pankrotimäärus kuulub viivitamatule täitmisele.

Aleksandra Kerneri menetluskulud jätta tema enda kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Pärnu Maakohtu Rapla
kohtumaja kaudu 15 päeva jooksul, alates määruse määruskaebuse esitajale kättetoimetamisest.
Võlgniku nõue

Aleksandra Kerner palub välja kuulutada enda pankroti ja algatada tema suhtes kohustustest
vabastamise menetlus.

Kohtumääruse põhjendus

Kohus leiab, et võlgniku pankrot kuulub väljakuulutamisele.

Ajutise pankrotihalduri M. Klemmeri aruandest nähtub, et võlgniku kohta on selgunud järgmist:

I Andmed võlgniku seisundi kohta
Aleksandra Kerner, ik xxxxxxxxxxx, elukoht xxxxxxxxx x-x, xxxxx, xxxxx xxxxxxx, on füüsiline isik,
kes kehtivate seaduste kohaselt kannab oma kohustuste eest isiklikku vastutust kogu oma varaga.
Aleksandra Kerner perekonnaseis: abielus kolmandat korda, käesoleval ajal abikaasa A M, pere
ülalpidamisel on neli alaealist last, sündinud: xx.xx.xxxx.a. K K ; xx.xx.xxxx.a. K K; xx.xx.xxxx.a. K
M; xx.xx.xxxx.a. J M.
Aleksandra Kerner elab praeguse abikaasa korteris, mis ei ole ühisvara.
Abikaasad on sõlminud Aleksandra Kerneri varasemate võlgade tõttu abieluvaralepingu.

II Võlgniku varaline seisund

VÕLAD seisuga 13.07.2016

Maksu- ja Tolliamet: 1 572,61 eurot.

Ajutise pankrotihalduri poolt         väljaselgitatud Aleksandra Kerneri võlgnevused tulenevad
alljärgnevatest kohtulahenditest ja on täitmisel alljärgnevate kohtutäiturite juures:
                                                                        Summa         Kohtutäitur
Pärnu Maakohtu Haapsalu kohtumaja 05.07.2010 määrus                     3 512,38      Õnne Pajur
tsiviilasjas nr 2-10-11565, täiteasi 179/2010/2254
Saaja: Lindorff Eesti AS

Pärnu Maakohus 05.02.2015 a. määrus kriminaalasjas nr                   1 393,93
1-14-8880/6, täiteasi 179/2015/1144
Saaja: Folkia Eesti AS

E-Vahekohtu 12.01.2014.a. otsus K-1474 täiteasi 179/2014/30             3 122,80
Saaja: PlusPlus Capital AS

Pärnu Maakohtu Maksekäsuosakonna 03.09.2009 a. määrus                   2 223,56      Rocki Albert
tsiviilasjas nr 2-09-54828/4 täiteasi 176/2009/6223
Saaja: TF Bank AB

Pärnu Maakohtu Maksekäsuosakonna 12.07.2016 a. määrus                   2 172,68      Rocki Albert
tsiviilasjas nr 2-10-40088 täiteasi 176/2011/1105
Saaja: BIGBANK AS

Aleksandra Kerneri väljaselgitatud võlgnevuste summa kokku on 13 997,96 eurot.



                                                                                                     2
VARA:
1. SEB Pank AS arvelduskonto nr EE491010010311456019. Saldo seisuga 13.07.2016 on 0,81 eurot.
2. Swedbank AS arvelduskonto nr EE532200001101972395. Saldo seisuga 12.07.2016 on 9.60 eurot.
Kontrollitud on võlgniku vara olemasolu või puudumist registrites.
I
Maanteeameti registri andmetel Aleksandra Kerneri nimele sõidukeid registreeritud ei ole.
II
Kinnistusregistri andmed: Pankrotimenetluse algatamise ajal võlgniku nimel registris kinnisvara
puudub.
III
Sissetulekud: Võlgniku sissetulekuks laste elatisraha 430 eurot kuus ja riiklik lastetoetus.

Aleksandra Kerner asus 25. juulil 2016 tööle xxxxa-xxxxx xxxxxxxxxxxxxxxxxx xxxxxxxxxx,
töötasuga 3.30 eurot kuus vastavalt töötatud ajale.

TAGASIVÕITMISE VÕIMALUSED:
Võlgnikul ei ole olnud arvestatavat vara, ega pole tuvastatud tehinguid, mis kuuluks tagasivõitmisele.
Kuna väikelaenud on võetud eelmise abielu ajal, on vajalik pankrotimenetluses täiendavalt kontrollida
selle abielu xx.xx.xxxx-xx.xx.xxxx (abikaasa R K, ik xxxxxxxxxxx) ühisvara soetamine ja olemasolu,
abielu ajal võetud kohustuste jagamise ja täitmise tagajärjekus.
Ajutise pankrotihalduri poolt on väljaselgitatud, et R K kinnisvara ei ole.

III Arvamus kuriteo kohta ja maksejõuetuse põhjus
Ajutise pankrotihalduri poolt väljaselgitatud Aleksandra Kerneri võlgnevuse suurus on 13 997,96
eurot.
Sissetulekuks käesoleval ajal on laste elatisraha 430 eurot ja lastetoetus.
Võlgnikul vara, mis kuuluks seaduse kohaselt realiseerimisele võla katteks puudub.
Aleksandra Kerner on maksejõuetuse põhjusena selgitanud väikelaenude võtmisi aastatel 2008 kuni
2010.
Pärast töötuks jäämist osutus laenude tagasimaksmine võimatuks ja võeti lisaks väikelaene eelmiste
laenude tagasimaksmiseks.
Ajutine pankrotihaldur annab arvamuse, et Aleksandra Kerneri maksejõuetus on püsiv, käesoleval ajal
puudub väljapääs makseraskustest, kuigi võlgnik on tööle asunud. Arvestada tuleb, et võlgniku
ülalpidamisel on neli alaealist last.
Maksejõuetuse põhjuseks on mõtlematus laenude võtmisel, kuna väikelaenudele lisandusid
märkimisväärsed intressid ja viivis. Võetud kohustuste täitmiseks piisav sissetulek puudus. Töö
kaotusega ja lisaks laste sündimisel lastehoolduspuhkusel viibimisega kasvasid makseraskused.
Alates xx.xxxxxxxx xxxx.a. on Aleksandra Kerner asunud tööle xxxxx-xxxxx xxxxxxxxxxxxxxxxxx
xxxxxxxxxx, mistõttu on ette näha püsiv sissetulek ja olukorra paranemine.

JÄRELDUS:

Aleksandra Kerner, füüsilisest isikust võlgnikuna, on käesoleval ajal püsivas maksujõuetuses ja, kuna
võlgnikul puudub arestimiseks vara ja käesoleva ajani püsiv sissetulek, on tegemist pankroti
raugemisega.

Pankrotiseaduse § 171 lg 1¹ sätestab, et kui esineb käesoleva seaduse § 29 lõigetes 1 ja 2 nimetatud
alus menetluse raugemiseks ja võlgnik on esitanud kohtule kohustustest vabastamise avalduse,
kuulutab kohus pankroti välja, kui ei esine käesoleva paragrahvi lõikes 2 sätestatud aluseid.


                                                                                                    3
Pankrotiseaduse § 29 lg 1 sätestab, et kohus lõpetab määrusega menetluse pankrotti välja kuulutamata
raugemise tõttu olenemata võlgniku maksejõuetusest, kui võlgnikul ei jätku vara pankrotimenetluse
kulude katteks ning ei ole võimalik vara tagasi võita või tagasi nõuda, sealhulgas puudub võimalus
esitada nõue juhtorgani liikme vastu.

Ajutise halduri aruandega ja sellele lisatud dokumentidega leidis kohtuistungil tõendamist, et võlgnikul
on võlad summas 13 997,96 eurot. Võlgnik on alates 25.07.2016 tööle asunud, tal puudub vara ning
tema pere ülalpidamisel on neli alaealist last. Võlgniku püsiva maksuvõlgnevuse põhjuseks on
mõtlematus laenude võtmisel, kuna väikelaenudele lisandusid märkimisväärsed intressid ja viivis.
Võetud kohustuste täitmiseks piisav sissetulek puudus. Töö kaotusega ja laste sündimisel
lastehoolduspuhkusel viibimisega kasvasid makseraskused. Võlgnik ei ole teinud tehinguid, mis
kuuluksid tagasivõitmisele. Võlgniku kui füüsilise isiku tegevuses kuriteo tunnustega tegu ei
tuvastatud. Tegemist on pankroti raugemisega. Võlgnik on esitanud kohustustest vabastamise
avalduse. Seega puuduvad kaalukad põhjused võlgniku pankroti välja kuulutamata jätmiseks
pankrotiseaduse § 171 lg 1¹ alusel.

Menetluskulude jaotus

Aleksandra Kerneri menetluskulud jätta tema enda kanda.


(allkirjastatud digitaalselt)


Lea Pavelson
kohtunik




                                                                                                      4
