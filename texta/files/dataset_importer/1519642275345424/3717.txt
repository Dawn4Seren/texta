                        KOHTUMÄÄRUS



Kohus                              Pärnu Maakohus Rapla kohtumaja

Määruse tegemise aeg ja koht       02. november 2016 Rapla

Kriminaalasja number               1-15-1904

Kohtunik                           Anne Randjärv
                                   Elen Rasmussen
Istungisekretär

Arutatav asi                       Tallinna Vangla Pärnu kriminaalhooldusosakonna Rapla
                                   esinduse kriminaalhooldusametniku     Piret Jaakbergi
                                   erakorraline ettekanne
                                   Targo Kiil 38910066024 elukoht: xxxxxx, xxxxx xx xx-xx
Süüdimõistetu
                                   e-post: xxx@xxx


Kohtuistungi toimumise aeg         02.11.2016


                                   Jätta taotlus Targo Kiilile mõistetud vangistuse täitmisele
RESOLUTSIOON
                                   pööramiseks rahuldamata.



Edasikaebamise kord                Käesoleva määruse peale võib 15 päeva jooksul esitada
                                   määruskaebuse Tallinna Ringkonnakohtule Pärnu Maakohtu
                                   Rapla kohtumaja kaudu.


Asjaolud
Tartu Maakohtu 10.03.2015 otsusega tunnistati Targo Kiil süüdi KarS § 424 järgi ja karistati teda
vangistusega, milline asendati KarS § 69 lg 1 alusel 663 tunni üldkasuliku tööga, mille tegemise
tähtajaks määrati 2 aastat.
                                             2

26.10.2016 saabus Pärnu Maakohtule Pärnu kriminaalhoolduskosakonna Rapla esinduse
kriminaalhooldusametniku Piret Jaakbergi erakorraline ettekanne taotlusega Targo Kiilile mõistetud
vangistuse täitmisele pööramiseks. Ettekande kohaselt on süüdimõistetu korduvalt rikkunud talle
koostatud üldkasuliku töö ajakava, mille tõttu on tal 26.10.2016 seisuga tegemata 369 tundi
üldkasulikku tööd ning tähtaeg nende sooritamiseks lõpeb 25.03.2017. Arvestades süüdimõistetu
senist töötempot, ei pea kriminaalhooldusametnik reaalseks, et Targo Kiil suudab järele jäänud
tunnid tähtaegselt sooritada. Kuus peaks ta tegema u 74 tundi.

Targo Kiil tunnistab osaliselt oma süüd, et tunde on vähe tehtud, kuid probleem on olnud ka selles,
et Kehtna vallal ei ole olnud alati tööd anda. Süüdimõistetu on seisukohal, et suudab tegemata
töötunnid ettenähtud tähajaks ära teha, kasutades selleks oma korralist puhkus ning tööandja
heasoovlikkust.

Kohtu seisukoht
Kriminaalhooldusametnikul ei ole süüdimõistetule muid etteheiteid kui see, et Targo Kiil ei ole
suutnud mitmesugustel põhjustel üldkasuliku töö ajakavast kinni pidata. Lisaks süüdlasest
tulenevatest põhjustest on olnud ka objektiivseid takistusi üldkasuliku töö tegemisel. Kuigi
kriminaalhooldusametnik on skeptiline süüdimõistetu lubaduste ja töövõime suhtes, on ta valmis
temaga kriminaalhooldust jätkama. Eeltoodust tulenevalt leiab kohus, et Targo Kiilile tuleb anda
võimalus üldkasuliku töö tegemise kaudu oma karistus ära kanda ning taotlus vangistuse täitmisele
pööramiseks tuleb jätta rahuldamata.



(allkirjastatud digitaalselt)

Anne Randjärv
kohtunik
