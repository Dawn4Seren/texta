                          KOHTUMÄÄRUS
 Kohtuasja number                 2-16-9007
 Määruse tegemise aeg ja koht     06. juuli 2016. a, Jõhvi
 Kohus                            Viru Maakohus
 Kohtunik                         Piret Raik
 Kohtuasi                         KÜ Kalevi 28 hagi O. V. vastu võlgnevuse 1 246, 61 euro
                                  nõudes
 Menetlustoiming                  Menetlusse võtmisest keeldumine
 Menetlusosalised ja esindajad    Hageja:                KÜ Kalevi 28 (RK 80158595,
                                                         asukoht: Kalevi tn 28-71, Kohtla-
                                                         Järve 30324)
                                  Hageja lepinguline Irina Kuzmina, OÜ Harjaks ja
                                  esindaja:          Partner   Õigusbüroo     (e-post:
                                                     oigusburoo@hotmail.com )


                                  Kostja:                O. V. (IK xxx, surnud 04.07.1999)



RESOLUTSIOON

1.       Keelduda KÜ Kalevi 28 hagi O. V. vastu menetlusse võtmisest.

2.       Menetluskulud jätta hageja kanda.


EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru
Maakohtu kaudu 15 päeva jooksul kohtumääruse kättetoimetamisest.


ASJAOLUD

KÜ Kalevi 28 esindaja esitas 08.06.2016. a hagi O. V. vastu võlgnevuse nõudes.




1
Rahvastikuregistri andmetel suri O. V. 04.07.1999. Viru Maakohtu 15.06.2016.a määrusega anti
hagejale tähtaeg puuduste kõrvaldamiseks – kostja andmete ja hagi nõude täpsustamiseks ning
kohtule esitamiseks.
Hageja esindajale toimetati määruse kätte AET’i kaudu 16.06.2016 kell 20:15, kuid esindaja ei
ole tähtaegselt puudusi kõrvaldanud.


KOHTUMÄÄRUSE PÕHJENDUSED

Kohus keeldub hagi menetlusse võtmisest.

Tsiviilkohtumenetluse seadustiku (TsMS) § 3401 lg 1 kohaselt, kui menetlusosalise esitatud
avaldus, taotlus, vastuväide või kaebus ei vasta vorminõuetele või on esitatud muude puudustega,
mida saab kõrvaldada, muu hulgas kui tasumata on riigilõiv või kautsjon, määrab kohus tähtaja
puuduse kõrvaldamiseks ja jätab menetlusdokumendi seniks käiguta.

Vastavalt TsMS § 3401 lg 2 kui kohtu määratud tähtpäevaks puudusi ei kõrvaldata, jäetakse
avaldus, taotlus või kaebus menetlusse võtmata.

Hageja esindajale määrati tähtaeg 14 päeva puuduste kõrvaldamiseks. Puuduste kõrvaldamise
tähtaeg oli 30.06.2016.
Hageja esindajat hoiatati, et tähtajaks puuduste kõrvaldamata jätmise korral jäetakse avaldus
menetlusse võtmata.
Hageja ei ole maakohtu 15.06.2016 määruses osundatud puudusi kohtu määratud tähtajaks
kõrvaldanud ja juhindudes TsMS § 340¹ lg 2 keeldub hagi menetlusse võtmisest.

Kui kohus keeldub hagi menetlusse võtmisest, loetakse, et avaldust ei ole esitatud ja hagi ei ole
kohtumenetluses olnud (st hageja võib esitada samal alusel vaidluses sama hagi eseme üle hagi
kohtusse) (TsMS § 372 lg 6).

Kui kohus keeldub avalduse menetlusse võtmisest, tagastatakse tasutud riigilõiv TsMS § 150 lg 1
p 2 ja lg 4 alusel menetlusosalise avalduse alusel, kes riigilõivu tasus või kelle eest tasuti.
Muuhulgas juhib kohus tähelepanu, et riigilõiv tasuti Irina Oništšuki vastu võlanõude esitamise
eest.

/ allkirjastatud digitaalselt /

Piret Raik
Kohtunik




2
