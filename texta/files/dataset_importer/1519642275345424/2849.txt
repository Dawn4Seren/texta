                                        KOHTUOTSUS
                                        Eesti Vabariigi nimel
                                            resolutiivosa

                                                                                              1-16-9434

14. novembril 2016.a.
Tallinnas, Liivalaia kohtumaja

Harju Maakohus koosseisus kohtunik Karin Olentšenko, sekretär Maris Karna juuresolekul,
abiprokuröri Leelo Känd ja kaitsja adv. Jugans Grossmann osavõtul arutas avalikul kohtuistungil
lühimenetluses kuriteoasja

Taimar Fross, ik. 3781110350, Eesti Vabariigi kodanik, emakeeleks eesti keel, 8.kl.haridusega,
elukoht XXXX, viibib vahi all Vanglas, kolm kehtivat kriminaalkaristust, viimati karistatud: Harju
Maakohtu 27.05.2015 otsusega 1-15-3421 KarS § 424 järgi ja KrMS § 238 lg 2 alusel vangistusega
1 aasta, KarS § 65 lg 2 alusel vangistusega 1 aasta ja 9 päeva, vabanes 21.10.2015 katseajaga 6 kuud,
üks kehtiv väärteokaristus, kahtlustatavana kinni peetud 15.09.2016, tõkend - vahistamine alates
16.09.2016 -
- süüdistuses KarS § 424 järgi.

Süüdistus
Taimar Frossi süüdistatakse selles, et tema tahtlikult juhtis 15.09.2016 kella 17.40 ajal Tallinnas Suur-
Sõjamäe 4 maja juures liikudes Tartu mnt suunas mootorsõidukit Volkswagen Golf
registreerimismärgiga XXXX olles joobeseisundis (alkoholijoove, lõplik tulemus 1,45 mg/l), millega
rikkus liiklusseaduse § 69 lg 1 ja korrakaitseseaduse § 36 lg 1 /Juht ei tohi olla joobeseisundis.
Joobeseisund on alkoholi, narkootilise või psühhotroopse aine või muu joovastava aine tarvitamisest
põhjustatud terviseseisund, mis avaldub väliselt tajutavas häiritud või muutunud kehalistes või
psüühilistes funktsioonides ja reaktsioonides/ ning liiklusseaduse § 69 lg 2 p 1 /alkoholijoobes
olevaks loetakse mootorsõidukijuht, trammijuht ja maastikusõidukijuht kui juhi ühes grammis veres
on vähemalt 1,50 milligrammi alkoholi või tema väljahingatavas õhus on alkoholi 0,75 milligrammi
ühe liitri kohta või rohkem/ nõudeid.
Sellega Taimar Fross pani toime mootorsõiduki juhtimise joobeseisundis, so KarS § 424 järgi
kvalifitseeritava kuriteo.

Juhindudes KrMS §-dest 175, 179, 180, 238 lg 2, 315 lg 4, 318, 319 kohus
                                           otsustas:

Süüdi tunnistada Taimar Fross KarS § 424 järgi ja põhikaristuseks mõista vangistus 1 (üks) aasta
ja 9 (üheksa) kuud.
KrMS § 238 lg 2 kohaselt vähendada Taimar Frossile mõistetavat põhikaristust 1/3 võrra ning
lõplikuks põhikaristuseks mõista vangistus 1 (üks) aasta 2 (kaks) kuud.
Tõkend – vahistamine – jätta muutmata kuni kohtuotsuse jõustumiseni ja karistuse kandmise
alguseks on 15.09.2016, arvates eelvangistus KarS § 68 lg 1 kohaselt karistusaja hulka.




                                                                                                       1
KarS § 83 lg.3 p 1 alusel konfiskeerida tahtliku kuriteo toimepanemise vahend – Volkswagen Golf
registreerimismärgiga XXXX, VIN kood: XXXX, (asub Tallinn, Rahumäe 6/1), mis on arestitud
20.09.2016 Harju Maakohtu määruse nr 1-16-7935 alusel.

KrMS § 175 lg 1 p-de 4,6,9 ning § 180 lg 1 alusel välja mõista Taimar Frossilt riigieelarve tuludesse
menetluskulud: sõiduauto teisaldamise kulu 34.80 eurot, sundraha 645 eurot ning kaitsjatasu 216
eurot.

Menetluskulud tasuda 12 kuu jooksul alates kohtuotsuse jõustumisest Maksu- ja Tolliameti
arveldusarvele EE351010052031000004 SEB Pank, EE502200221014193355 Swedbank,
EE873300333499990003 Danske Bank või EE401700017002872300 Nordea Pank.
KrMS § 159 lg 3 alusel makseinfo menetluskulude tasumiseks lisatakse kohtuotsusele eraldi
dokumendina. Kriminaalmenetluse kulude tasumiseks vajalik makseinfo koos viitenumbri ja
selgitusega tehakse avalikult teatavaks ka kohtu kantselei kaudu ja kättesaadavaks e-toimiku süsteemi
kaudu koos lahendiga.
Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras ning süüdimõistetul tuleb
kanda ka kohtuotsuse täitmisega seonduvad kulud.

Kohtuotsusele võib esitada apellatsiooni, teatades Harju Maakohtule apellatsiooniõiguse kasutamise
soovist 7 päeva jooksul alates kohtuotsuse kuulutamisest ning esitades Tallinna Ringkonnakohtule
apellatsiooni 15 päeva jooksul alates päevast, mil kohtumenetluse poolel on võimalik kohtus tutvuda
kohtuotsusega ning vahistatud süüdistataval või tema kaitsjal kohtuotsuse koopia kätteandmisele
järgnevast päevast 15 päeva jooksul.
Kohtuotsuse resolutiivosa avaldati 14.11.2016.a. Kohtuotsus tervikuna koostatakse ja see on
kohtumenetluse pooltele kohtus kättesaadav apellatsiooniteate esitamisest 15 päeva pärast.


kohtunik
/allkirjastatud digitaalselt/




                                                                                                   2
