                                                                                    1-16-8185




                            KOHTUOTSUS
                                   EESTI VABARIIGI NIMEL

 Kohus                                Harju Maakohus
 Otsuse tegemise aeg ja koht          10.10.2016 Tallinn (Liivalaia kohtumaja)
 Kriminaalasja number                 1-16-8185 (kohtueelses menetluses 16231500839)
 Kohtukoosseis                        kohtunik Ingrid Kullerkann
 Kohtuistungi sekretär                Diana Surkova
 Tõlk                                 Oleg Zolotarjov
 Prokurör                             Rainer Amur
 Kriminaalasi                         Vadim Markelov süüdistus KarS § 424 järgi
                                      kokkuleppemenetluses
 Süüdistatav                          Vadim Markelov, isikukood 37805270311, elukoht
                                      XXXX, Eesti Vabariigi kodakondsus, keskharidus,
                                      emakeel vene keel, töökoht puudub
 Kahtlustatavana kinnipidamine        07.07.2016-08.07.2016

Juhindudes KrMS § 248 lg 1 p 5 kohus otsustas

RESOLUTSIOON
1. Vadim Markelov süüdi tunnistada KarS § 424 järgi ja mõista temale karistuseks 7 (seitse)
   kuud vangistust.
2. KarS § 73 lg 1 ja lg 3 alusel jätta mõistetud vangistus täitmisele pööramata tingimusel, et
   Vadim Markelov ei pane temale määratud 1 (ühe) aasta ja 3 (kolme) kuu pikkuse katseaja
   vältel toime uut tahtlikku kuritegu.
3. KarS § 78 p 1 alusel arvestada Vadim Markelovile määratud katseaja kulgemist alates
   kohtuotsuse kuulutamisest, s.o alates 10.10.2016. a.
4. KarS § 68 lg 1 alusel lugeda karistuse täitmisele pööramisel eelvangistuses viibitud 2 päeva
   (07.07.2016-08.07.2016) karistusaja hulka.
5. KarS § 50 lg 1 p 1 alusel kohaldada Vadim Markelovi suhtes lisakaristusena sõiduki
   juhtimise õiguse äravõtmist 5 (viieks) kuuks. Vastavalt liiklusseaduse § 127 tuleb juhiluba
   5 tööpäeva jooksul, pärast mootorsõiduki juhtimisõiguse äravõtmise otsuse jõustumist,
   loovutada Maanteeametile.
6. Vadim Markelovilt välja mõista KrMS § 180 lg 1 alusel menetluskuluna:
- KrMS § 175 lg 1 p 4 alusel kaitsetasu 120.00 eurot;
- KrMS § 175 lg 1 p 9 ja § 179 lg 1 p 2 alusel sundraha 645.00 eurot.
7. Lähtudes KrMS § 245 lg 1 p 12 ja KrMS § 180 lg 3 tuleb menetluskulud summas 765.00
   eurot tasuda 12 (kaheteistkümne) kuu jooksul alates kohtuotsuse jõustumisest vastava kuu
   viimaseks kuupäevaks igal kuul 63.75 eurot.

Menetluskulud tuleb tasuda Maksu- ja Tolliameti arveldusarvele EE351010052031000004
SEB Pank, EE502200221014193355 Swedbank, EE401700017002872300 Nordea Pank või
EE873300333499990003 Danske Pank ning makse tegemisel märkida viitenumber
99916700069475 ja selgitus „Menetluskulud kriminaalasjas nr 1-16-8185“.

Kui rahalised nõuded ei ole täies ulatuses tähtaegselt tasutud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Kohtumenetluse poolel on õigus esitada otsuse peale apellatsioon. Apellatsioon esitatakse
ringkonnakohtule kirjalikult 15 päeva jooksul alates otsuse avalikult teatavakstegemisest.
Kokkuleppemenetluses tehtud kohtuotsuse peale võib kohtumenetluse pool esitada
apellatsiooni juhul, kui tegemist on käesoleva seadustiku 9. peatüki 2. jao sätete või § 339 lõike
1 rikkumisega. Süüdistatav ja kaitsja võivad esitada kokkuleppemenetluses tehtud kohtuotsuse
peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.

Kuriteo asjaolud ja kokkuleppe sisu
Vadim Markelovit süüdistatakse selles, et tema tahtlikult juhtis 07.07.2016 kella 20.20 ajal
Maardus Kogre tänaval mootorsõidukit Toyota Avensis registreerimismärgiga XXXX, olles
joobeseisundis (alkoholi väljahingatavas õhus 0.85 mg/l) ning põhjustas liiklusõnnetuse,
rikkudes LS § 69 lg 1 ja KorS § 36 lg 1 /Juht ei tohi olla joobeseisundis. Joobeseisund on
alkoholi, narkootilise või psühhotroopse aine või muu joovastava aine tarvitamisest põhjustatud
terviseseisund, mis avaldub väliselt tajutavas häiritud või muutunud kehalistes või psüühilistes
funktsioonides ja reaktsioonides/ ning LS § 69 lg 2 p 1 /alkoholijoobes olevaks loetakse
mootorsõidukijuht, trammijuht ja maastikusõidukijuht kui juhi ühes grammis veres on vähemalt
1,50 milligrammi alkoholi või tema väljahingatavas õhus on alkoholi 0,75 milligrammi ühe
liitri kohta või rohkem/ nõudeid.

Vadim Markelov pani toime mootorsõiduki joobeseisundis juhtimise s.o KarS § 424 järgi
kvalifitseeritava kuriteo.

Põhja Ringkonnaprokuratuuri ringkonnaprokurör Rainer Amur, süüdistatav Vadim Markelov
ja tema kaitsja Merike Allikmäe sõlmisid kokkuleppe järgnevas.

KarS § 424 ettenähtud kuriteo toimepanemise eest nõuab prokurör kohtus süüdistatava
karistamist vangistusega 7 /seitse/ kuud.

KarS § 68 lg 1 alusel arvata karistuse hulka kahtlustatavana kinnipeetud olemise aeg 07.07.16
-08.07.16 s.o 2 /kaks/ päeva.

Seega lõplikuks karistuseks nõuab prokurör kohtus süüdistatava karistamist vangistusega 6
/kuus/ kuud 28 /kakskümmend kaheksa/ päeva, mis jätta KarS § 73 lg 1 ja 3 alusel tingimisi


                                                                                                2
täielikult täitmisele pööramata, kui süüdimõistetu ei pane 1 /üks/ aasta 3 /kolm/ kuulise katseaja
jooksul toime uut tahtlikku kuritegu.

KarS § 50 lg 1 p 1 alusel võtta ära mootorsõiduki juhtimise õigus 5 /viis/ kuuks.

Menetluskulud:
Kaitsjatasu 120 eurot;
Sundraha 645 eurot.

KrMS § 175 lg 1 p 4, 9, § 179 lg 1 p 2 ning § 180 lg 1 alusel välja mõista Vadim Markelovilt
riigieelarve tuludesse menetluskulud absoluutsummas 765 eurot.

Menetluskulud tasuda 12 kuu jooksul alates kohtuotsuse jõustumisest.

Kohtuotsuse põhjendused
Kohus tutvus kohtusse saadetud kriminaaltoimikuga. Kohtulikul arutamisel kohus veendus, et
süüdistatav on kokkuleppest aru saanud ja nõustub sellega. Kohus tegi kindlaks, et kokkulepet
sõlmides on süüdistatav väljendanud oma tõelist tahet. Kohtumenetluse pooled jäävad
kokkuleppe juurde. Kohus leiab, et kokkuleppemenetluses ei ole rikutud KrMS 9. peatüki 2.
jao sätteid ning kokkulepe on sõlmitud kriminaalmenetluse sätteid järgides.

Eeltoodu alusel asub kohus seisukohale, et Vadim Markelov kuulub KarS § 424 järgi ettenähtud
kuriteo toimepanemises esitatud süüdistuses süüdimõistmisele ja temale tuleb määrata karistus
sõlmitud kokkuleppe kohaselt. Taotletud karistus vastab süüdistatava süü suurusele ning
karistuse eesmärkidele.

Menetluskulud
Süüdistatava poolt hüvitatavad menetluskulud kuuluvad KrMS § 245 lg 1 p 12 kohaselt
kokkuleppe esemesse ning seega saab menetluskulusid vaidlustada üksnes KrMS § 318 lg 3 p 4
sätestatud alusel.

(allkirjastatud digitaalselt)

Ingrid Kullerkann
kohtunik




                                                                                                3
