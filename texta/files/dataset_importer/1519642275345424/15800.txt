                        KOHTUOTSUS
                             EESTI VABARIIGI NIMEL
                                   Tagaseljaotsus

Kohus                            Pärnu Maakohus
Kohtunik                         Ruth Sild
Määruse tegemise aeg ja koht     11. mai 2016. a Haapsalu kohtumaja
Tsiviilasja number               2-16-1438
Tsiviilasi                       E. T. ja K. T. hagi V. T. vastu igakuise elatise väljamõistmise
                                 nõudes
Tsiviilasja hind                 3870 eurot
Menetlusosalised ja nende        Hagejad:
esindajad                        1) E. T., isikukood *, elukoht *
                                 2) K. T., isikukood *, elukoht *
                                 Hagejate seaduslik esindaja R. T., isikukood *, elukoht *, e-post
                                 *
                                 Kostja V. T., isikukood *, elukoht *

RESOLUTSIOON
1. Hagi rahuldada.
2. Välja mõista kostjalt V. T.:
  2.1. hageja E. T. kasuks igakuine elatis alates 27.01.2016. a kuni hageja E. T. täisealiseks
        saamiseni *. a perekonnaseaduse § 101 lõikes 1 sätestatud miinimummääras, s.o 1/2
        Vabariigi Valitsuse kehtestatud kuupalga alammäärast, mis 2016. a on 215 (kakssada
        viisteist) eurot kuus. Elatist makstakse iga kalendrikuu eest ette.
  2.2. hageja K. T. kasuks igakuine elatis alates 27.01.2016. a kuni hageja K. T. täisealiseks
        saamiseni *. a perekonnaseaduse § 101 lõikes 1 sätestatud miinimummääras, s.o 1/2
        Vabariigi Valitsuse kehtestatud kuupalga alammäärast, mis 2016. a on 215 (kakssada
        viisteist) eurot kuus. Elatist makstakse iga kalendrikuu eest ette.
3. Elatis tasuda hagejate E. T.'i ja K. T.'i seadusliku esindaja R. T.'i arelduskontole nr * *,
selgitusega: elatis.
4. Pärnu Maakohtu 11.02.2016. a määrusega määratud hagi tagamine jätta muutmata.
5. Tunnistada otsus tagatiseta viivitamata täidetavaks.
6. Saata kohtuotsus hagejate esindajale ja kostjale.

Menetluskulude jaotus ja rahalise suuruse kindlaksmääramine


                                                                                         1
Jätta menetluskulud kostja V. T.'i kanda.
Tsiviilasja materjalidest nähtuvalt ei ole menetlusosalised käesoleva tsiviilasja menetlemisega seoses
menetluskulusid kandnud.

Edasikaebamise kord
Hageja võib esitada otsuse peale apellatsioonkaebuse ringkonnakohtule 30 päeva jooksul alates
otsuse kättetoimetamisest, kuid mitte hiljem kui viie kuu möödumisel otsuse avalikult
teatavakstegemisest. Kui apellant soovib asja arutamist kohtuistungil, peab ta seda
apellatsioonkaebuses märkima. Vastasel juhul loetakse, et ta on nõus asja lahendamisega kirjalikus
menetluses.
Kostja võib esitada Pärnu Maakohtule tagaseljaotsuse peale kaja, kui tema tegevusetus, mis oli
tagaseljaotsuse tegemise aluseks, oli tingitud mõjuvast põhjusest. Kaja võib esitada sõltumata
mõjuva põhjuse olemasolust, kui hagile vastamata jätmise puhul oli hagi kostjale või tema esindajale
kätte toimetatud muul viisil kui isiklikult allkirja vastu üleandmisega või elektrooniliselt või
tagaseljaotsust ei võinud seaduse kohaselt teha.
Kaja võib esitada tagaseljaotsuse kättetoimetamisest alates 30 päeva jooksul. Kui tagaseljaotsus
toimetatakse kätte avalikult, võib kaja esitada 30 päeva jooksul alates päevast, kui kostja sai
tagaseljaotsusest või selle täitmiseks algatatud täitemenetlusest teada. Kajalt tasutakse kautsjon, mis
vastab riigilõivule poolelt hagihinnalt, kuid mitte vähem kui 100 eurot ja mitte rohkem kui 1500
eurot. Kajale tuleb lisada kõik asja ettevalmistamise lõpuleviimiseks vajalik koos dokumentide ja
nende lisade ärakirjadega vastavalt menetlusosaliste arvule.

Selgitus menetlusabi taotlejale
Kui menetlusosaline taotleb menetlusabi, peab ta seaduses sätestatud tähtaja järgimiseks tegema
tähtaja kestel ka menetlustoimingu, mille tegemiseks ta menetlusabi taotleb, eelkõige esitama
kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
kõrvaldamiseks, mis on seotud menetlusabi taotlemisega, annab kohus mõistliku tähtaja pärast
menetlusabi andmise taotluse lahendamist, kui nimetatud taotlus ei olnud esitatud põhjendamatult
või tähtaja pikendamise eesmärgil. See ei välista menetlustähtaja ennistamist (TsMS § 187 lg 6).

Kohtuotsuse kirjeldav ja põhjendav osa
27.01.2016. a esitasid hagejad (alaealised laped) E. T. ja K. T. seadusliku esindaja R. T. vahendusel
Pärnu Maakohtu Haapsalu kohtumajja hagi kostja V. T. vastu igakuise elatise väljamõistmise
nõudes. Kohtu nõudmisel täpsustasid hagejad (esindaja vahendusel) hagiavalduses esitatud nõuet,
millest nähtuvalt hagejad paluvad kostjalt V. T. välja mõista: igakuine elatis hageja 1 E. T.
ülalpidamiseks alates hagi esitamisest (27.01.2016. a) kuni hageja 1 täisealiseks saamiseni ½
Vabariigi Valitsuse poolt kehtestatud kuupalga alammääras, s.o perekonnaseaduses kehtestatud
miinimummääras; igakuine elatis hageja 2 K. T. ülalpidamiseks alates hagi esitamisest (27.01.2016.
a) kuni hageja 2 täisealiseks saamiseni ½ Vabariigi Valitsuse poolt kehtestatud kuupalga
alammääras, s.o perekonnaseaduses kehtestatud miinimummääras.
Kohus toimetas hagiavalduse koos menetlusse võtmisega määrusega kostjale kätte isiklikult allkirja
vastu üleandmisega 26.04.2016. a /tlk 60/. Kohus määras kostjale vastamiseks tähtaja 14 päeva /tlk
27-30/, mistõttu kostja kirjaliku vastuse esitamise tähtaeg oli 10.05.2016. a. Kostja ei ole kohtule
esitanud kirjalikku vastust hagiavaldusele, seega loetakse hageja faktiväited kostja poolt omaks
võetuks tsiviilkohtumenetluse seadustiku (edaspidi TsMS) § 407 lg 1 alusel.
TsMS § 444 lg 3 alusel teeb kohus käesolevas tsiviilasjas tagaseljaotsuse ilma põhjendava osata.
TsMS § 468 lg 1 p 2 alusel tunnistab kohus tagaseljaotsuse omal algatusel tagatiseta viivitamata
täidetavaks.


                                                                                              2
(allkirjastatud digitaalselt)
Ruth Sild
kohtunik




                                3
