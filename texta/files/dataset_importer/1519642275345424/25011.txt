                                   KOHTUOTSUS
                             EESTI VABARIIGI NIMEL
                                      (Tagaseljaotsus)



Kohtuasja number                  2-15-18872
Otsuse tegemise aeg ja koht       28. jaanuar 2016. a, Jõhvi
Kohus                             Viru Maakohus
Kohtunik                          Helgi Vinni
Kohtuasi                          Eesti Haigekassa hagi S. Š.`i vastu tekitatud kahju
                                  219,51 euro hüvitamise nõudes.
Kohtuistungi toimumise aeg        Kirjalik menetlus
Hagihind                          219,51 eurot
Menetlusosalised     ja   nende
esindajad                         Hageja:                Eesti Haigekassa (RK xxx)

                                  Hageja esindaja:       Tiivi Salvan (volikirja alusel, e-post
                                                         tiivi.salvan@haigekassa.ee )

                                  Kostja:                S. Š. (IK xxx, viibib xxx)


RESOLUTSIOON

   1. Eesti Haigekassa hagi S. Š.`i vastu 219,51 euro tekitatud kahju hüvitamise
      nõudes rahuldada tagaseljaotsusega.
   2. Välja mõista kostjalt S. Š.`ilt Eesti Haigekassa kasuks 219 (kakssada üheksateist)
      eurot ja 51 senti.
   3. Väljamõistetud summa kuulub tasumisele Eesti Haigekassa arveldusarvele nr.
      EE631010022088784002          AS-s     SEB     Pank    või   arveldusarvele   nr.
      EE652200221001127282 AS-s Swedbank.
   4. Jätta kõik menetluskulud kostja S. Š.`i kanda. Hagejale hüvitatavad
      menetluskulud puuduvad.
   5. Kohtuotsus (tagaseljaotsus) kuulub viivitamatult täitmisele TsMS § 467 - § 474
      ettenähtud korras.

EDASIKAEBE KORD

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale    apellatsioonkaebuse.    Apellatsioonkaebuse      võib    esitada   vahetult     Tartu
Ringkonnakohtule alates otsuse apellandile kättetoimetamisest, kuid mitte hiljem kui viie kuu
                                                                                             1
möödumisel Viru Maakohtu kohtuotsuse avalikult teatavakstegemisest. Tartu
Ringkonnakohus võib apellatsioonkaebuse lahendada kirjalikus menetluses, kui kaebuses
endas ei taotleta selle lahendamist istungil. Apellatsioonkaebuse esitamisel tasutakse
riigilõivu sama palju, kui tuleb tasuda esialgsel esitamisel maakohtule, arvestades kaebuse
ulatust.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302 kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.



ASJAOLUD

Viru Maakohtu menetluses on Eesti Haigekassa hagi S. Š.`i vastu 219,51 euro nõudes.
Hagiavalduse kohaselt nähtub Viru Maakohtu Narva kohtumaja jõustunud kohtuotsusest 1-
15-3545, et S. Š.`i 27.07.2014 ja 04.10.2014 teo tagajärjel pöördusid SA Narva Haigla poole
S. P. ja S. K., kellele osutati arstiabi. Kostja tunnistati süüdi KarS § 121 järgi. Haigekassa
on tasunud kannatanule osutatud tervishoiuteenuste eest SA Narva Haigla esitatud
raviteenuste arvete alusel järgmiselt: 1) 27.07.2014 arve seeria EI nr 2007837 summas 29,06
eurot; 2) 04.10.2014 arve seeria EI nr 2026997 summas 17,05 eurot ja töövõimetusleht nr.
00092694 summas 173,40 eurot.
Haigekassa on võtnud kannatanult tervishoiuteenuse eest tasu maksmise kohustuse üle kokku
summas 219,51 eurot. Ravikindlustuse seaduse (edaspidi RaKS) § 26 lg 1 kohaselt on
haigekassal tagasinõudeõigus isiku suhtes, kes vastutab kindlustusjuhtumi toimumise eest,
mille sai kindlustatud isik ravikindlustushüvitist. Kannatanu oli kindlustatud. Seega, kui
kindlustatud isikule tekitati vigastusi, mille tõttu ta vajas arstiabi, nõuab haigekassa kahju
hüvitamist isikult, kes põhjustas kindlustatud isikule vigastuse. Viru Maakohtu kriminaalasja
nr 1-15-3545 otsusest nähtub, et kostja tekitas 27.07.2014.a. õhtul kehavigastusi kannatanule
S. P.ule ning 04.10.2014 tekitas füüsilist valu kannatanule S. K.ile (kohtuotsus jõustus
15.05.2015.a.). Kindlustusjuhtumite toimumise eest vastutab kostja, kelleks on S. Š..
Lähtudes RaKS § 26 lg-st 1 ja ülalnimetatud otsusest vormistas Eesti Haigekassa Viru
osakond kostjale 03.07.2015 nõudeavalduse nr 65 summa 219,51 euro nõudmiseks. Nõue on
edastatud kostjale.
Hageja palus kostjalt hageja kasuks välja mõista kasuks tervisekahjustuse tekitamisega seotud
kahju summas 219,51 eurot.

Kohus saatis kostjale hagiavalduse koos lisadega ja kohustas 14 päeva jooksul kirjalikult
vastama. Hagimaterjalid on kostjale kätte toimetatud isiklikult 30.12.2015.a. Kostja kohtule
vastanud ega kirjalikke vastuväiteid esitanud ei ole. Kostjat hoiatati, et kohtu määratud
tähtajaks vastamata jätmise korral võib kohus hageja taotlusel hagi rahuldada
tagaseljaotsusega.

Hageja ei ole teatanud, et ta ei soovi tagaseljaotsuse tegemist (TsMS § 407 lg 2).




                                                                                            2
KOHTU PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

TsMS § 444 lg 3, tagaseljaotsuse või hagi õigeksvõtul põhineva otsuse võib kohus teha
kirjeldava ja põhjendava osata.

Hagi on õiguslikult põhjendatud kostja omaksvõtuga ja tervishoiuteenuste korraldamise
seaduse (TTKS) § 6 lg 1 ja 2, ravikindlustusseaduse (RaKS) § 25 lg 1, § 29 lg 1 ja 3, § 26 lg
1.

Eeltoodu alusel ja juhindudes TsMS § 142 lg 1, § 407 lg 1, lg 3, § 415, § 416, § 442 lg 1, § 444
lg 3, § 468 lg 1 p 2 kuulub kostjalt hageja kasuks väljamõistmisele tekitatud kahju summas
219,51 eurot.

Menetluskulude jaotus

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 162 lg 1 kannab hagimenetluse kulud pool, kelle kahjuks otsus tehti. Kuna hagi
rahuldatakse, siis jätab kohus menetluskulud täies ulatuses kostja kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka siis,
kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

RLS § 22 lg 1 p 12, kohaselt, riigilõivu ei võeta kehavigastuse või muu terviserikkega, samuti
toitja surmaga tekitatud kahju hüvitamise hagi või kaebuse läbivaatamise eest. Hageja ei ole
menetluskulusid kandnud, seega puuduvad hüvitatavad menetluskulud.

Kohus rahuldab hagi hagiavalduses märgitud ulatuses ülaltoodud põhjendustel ja õiguslikel
alustel TsMS § 142 lg 2, § 190, § 407 lg 1 ja 3, § 442, § 444 lg 1, § 468 lg 1 p 2 sätete
kohaselt tagaseljaotsusega.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.

/allkirjastatud digitaalselt/

Helgi Vinni

                                                                                             3
Kohtunik




           4
