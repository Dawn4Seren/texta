                                                                   Kriminaalasi nr. 1-16-3996




                             KOHTUOTSUS
                                   EESTI VABARIIGI NIMEL


25. mail 2016.a. Tallinnas
Harju Maakohus koosseisus
kohtunik              Margot Mikler
sekretär              Moonika Rubizova juuresolekul
abiprokurör           Evelin Ansip–Kukk osavõtul
arutas kokkuleppemenetluse korras avalikul kohtuistungil kriminaalasja

Andres TAMLA
Ik 38701315229, EV kodanik, kesk-eriharidusega, emakeel – eesti keel, ei tööta, elukoht: XXX,
kriminaalkorras karistamata, kolm kehtivat väärteokaristust, tõkend – ei ole kohaldatud

süüdistuses KarS § 184 lg 2 p 1 - § 25 lg 2 järgi.

Kriminaalasja kohtulikul uurimisel kohus

                                             tuvastas
Andres Tamla´t süüdistatakse selles, et tema koos XXX pani toime suures koguses narkootilise
aine etüülfenidaat omandamise ja üle eesti riigipiiri toimetamise katse alljärgnevalt.
Nimelt eelnevalt kooskõlastades oma tegevust tuttava Andres Tamlaga, tellis XXX Suurbritanniast
täpselt tuvastamata ajal, kuid enne 02.07.2014 Andres Tamla nimele ja aadressile XXX suures
koguses narkootilist ainet etüülfenidaati (EP) sisaldavat ainet kogumassiga 99,17 grammi (puhtal
kujul 86,4 grammi EP-d), s.o rohkem kui 10 inimesele narkojoobe tekitamiseks mõeldud
mõjudoosi ulatuses, mida üritas kullerfirmat UPS kasutades toimetada üle Eesti Vabariigi riigipiiri
ja seejärel omandada. Kuritegu jäi lõpule viimata isikute tahtest mitteolenevatel põhjustel, kuivõrd
Andres Tamla nimele saadetud narkootilist ainet etüülfenidaati (EP) sisaldav aine kogumassiga
99,17 grammi (puhtal kujul 86,4 grammi EP-d) leiti ja võeti 02.07.2014 Maksu- ja Tolliameti
ametnike poolt teostatud rahvusvahelise postisaadetise läbivaatuse käigus ära.
Narkootiliste ja psühhotroopsete ning nende lähteainete seaduse § 3 lg 1 järgi on narkootiliste
ainete käitlemine keelatud, välja arvatud meditsiinilisel või teaduslikul eesmärgil ning
narkootiliste ainetega seotud kuritegude ennetamiseks, avastamiseks ning tõkestamiseks või
nimetatud seaduses ettenähtud õppeotstarbel kasutamise eesmärgil.
Etüülfenidaat [etüül-2-fenüül-2-(piperidiin-2-üül)atsetaat] kuulub narkootiliste ja psühhotroopsete
ainete ning nende lähteainete seaduse § 31 lõike 1 ja § 4 lõike 15 alusel kehtestatud ja
sotsiaalministri 18.mai 2005 määrusega nr 73 vastu võetud „Narkootiliste ja psühhotroopsete
ainete meditsiinilisel ja teaduslikul eesmärgil käitlemise ning sellealase arvestuse ja aruandluse
tingimused ja kord ning narkootiliste ja psühhotroopsete ainete nimekirjad“ lisa 1 narkootiliste ja
psühhotroopsete ainete I nimekirja.
Narkootiliste ja psühhotroopsete ning nende lähteainete seaduse § 4 lg 1 kohaselt toimub I
nimekirjas loetletud ainete ja neid sisaldavate ravimite sisse- ja väljavedu § 3 lõikes 1 nimetatud
eesmärkidel kasutamiseks Ravimiameti sisse- või väljaveoloa alusel. Andres Tamlal puudus
Ravimiameti luba narkootilise aine käitlemiseks.
Vastavalt narkootiliste ja psühhotroopsete ainete ning nende lähteainete seaduse § 31 lg 3 loetakse
narkootilise aine suureks koguseks aine kogus, millest piisab joobe tekitamiseks kümnele
inimesele.
Kümnele inimesele piisab narkojoobe tekitamiseks EKEI kohtutoksikoloogiaeksperdi Mailis
Tõnissoni vastusest järelepärimisele nähtuvalt narkootilise aine etüülfenidaat puhul 750 mg. Seega
püüdis süüdistatav käidelda narkootilist ainet etüülfenidaat kokku ca 115 inimesele narkojoobe
tekitamiseks mõeldud mõjudoosi ulatuses.

Suures koguses narkootilise aine (etüülfenidaat) ebaseadusliku käitlemise (omandamise ja
sisseveo) katsega, mis on toime pandud grupi poolt, pani Andres Tamla toime KarS § 184 lg
2 p 1 - § 25 lg 2 järgi kvalifitseeritava kuriteo.

Alates 01.01.2015 kehtiva KarS § 184 lg 1 redaktsiooni dispositsioon ei sisalda enam narkootilise
aine ebaseadusliku käitlemise mitteammendavat osategude loetelu ning karistatav on igasugune
suures koguses narkootilise aine ebaseaduslik käitlemine, sh omandamine ja sissevedu.

Juhindudes KrMS § 245 sätetest on abiprokurör Evelin Ansip-Kukk, süüdistatav Andres Tamla ja
tema kaitsja Toomas Bekker käesolevas kriminaalasjas sõlminud kokkuleppe selles, et abiprokurör
taotleb kohtus KarS § 184 lg 2 p 1 - § 25 lg 2 järgi ettenähtud kuriteo toimepanemise eest Andres
Tamla´le karistuseks vangistust 3 aastat.
Vastavalt KarS § 73 lg 1 ja 3 kohaselt jätta vangistus tingimis kohaldamata ja mõistetud vangistust
mitte pöörata täitmisele, kui Andres Tamla ei pane 3 (kolme) aasta pikkuse katseaja jooksul toime
uut tahtlikku kuritegu.

Kohus, tutvunud kohtusse saadetud kriminaaltoimikuga ning kuulanud ära süüdistatava selgitused
sõlmitud kokkuleppe kohta ja abiprokuröri arvamuse kokkuleppe kohta ning veendunud selles, et
menetlusosalised jäävad kokkuleppe juurde, asub seisukohale, et süüdistatav on kokkuleppest aru
saanud ja sellega nõustunud ning kokkulepet sõlmides on süüdistatav väljendanud oma tõelist
tahet.

Kohus leiab, et kokkuleppemenetluses ei ole rikutud KrMS 9. peatüki 2. jao sätteid ning kokkulepe
on sõlmitud kriminaalmenetluse sätteid järgides. Eeltoodu alusel kuulub Andres Tamla talle KarS
§ 184 lg 2 p 1 - § 25 lg 2 järgi ettenähtud kuritegude toimepanemises esitatud süüdistuses
süüdimõistmisele ja nendele tuleb määrata karistus sõlmitud kokkuleppe kohaselt.

Menetluskulud
Kuivõrd KrMS § 180 lg 1 kohaselt kuuluvad menetluskulud hüvitamisele süüdimõistetu poolt,
kuulub Andres Tamla´lt KrMS § 175 lg 1 p 9, § 179 lg 1 p 1 sätetest lähtuvalt väljamõistmisele I
astme kuriteos süüdimõistmisega kaasnev sundraha 2,5 palga alammääras, s.o. 1075 eurot

Vastavalt KrMS § 175 lg 1 p 3 kohaselt tuleb Andres Tamla´l tasuda riiklikule ekspertiisiasutusele,
muule riigiasutusele või juriidilisele isikule seoses ekspertiisi tegemise või joobe tuvastamisega
tekkinud kulud. Andres Tamla´lt tuleb välja mõista ekspertiisitasu summas 42 eurot.

Vastavalt KrMS § 175 lg 1 p 4 kohaselt tuleb Andres Tamla´lt välja mõista riigi õigusabi korras
määratud kaitsjatasud. Andres Tamla´lt tuleb tasuda kaitsjatasu 120 eurot.

KrMS § 180 lg 3 kohaselt juhul, kui menetluskulude hüvitamine käib süüdimõistetule ilmselt üle
jõu, võib kohus osa neist jätta riigi kanda või määrata, et kriminaalmenetluse kulud hüvitatakse
ositi. Käesoleva kriminaaltoimiku materjalidest ei nähtu asjaolusid, mis lubaksid järeldada, et
süüdistatavatel esineksid takistused kriminaalmenetlusega riigile põhjustatud kulude hüvitamiseks
või käiks nende kulude hüvitamine neile ilmselt üle jõu. Ka seadusest tulenevate menetluskulude
suuruse vähendamise ja osaliselt riigi kanda jätmise otsustus peab tuginema kindlatele faktilistele
asjaoludele ja tõenditele, mis viitavad süüdimõistetu maksejõuetusele. Käesolevas süüdistusasjas
selliseid asjaolusid tuvastatud ei ole.

                                                2
Asitõendid
   • narkootiline aine on jäetud EKEI keemiaosakonda hoiule – peale kohtuotsuse jõustumist
       konfiskeerida ja NPALS § 7 lg 3 alusel jätta ekspertiisiasutusele aine säilitamiseks,
       õppeotstarbel kasutamiseks või hävitamiseks;
   • kilepakend saaja andmetega, mille sees kaks turvaümbrikku asuvad hoiul Maksu-ja
       Tolliametis uurimisosakonna narkotalituses aadressil Lõõtsa 8a, Tallinn – peale
       kohtuotsuse jõustumist konfiskeerida ja hävitada KrMS § 126 lg 3 p 4 alusel;

Juhindudes KrMS § 173 lg 1 p 1; § 175 lg 1 p 3,4,9; § 179 lg 1 p 1, § 248 lg 1 p 5, 249; § 311; §
312; § 313; § 315, 180 lg 1, KarS § 73 lg 1,3, § 68 lg 1 kohus:

                                          otsustas

Süüdi tunnistada Andres Tamla KarS § 184 lg 2 p 1 - § 25 lg 2 järgi ja mõista karistuseks 3
aastat vangistust.

Vastavalt KarS § 73 lg 1 ja 3 jätta vangistus tingimis kohaldamata ja mõistetud vangistust mitte
pöörata täitmisele, kui Andres Tamla ei pane 3 (kolme) aasta pikkuse katseaja jooksul toime uut
tahtlikku kuritegu.

KarS § 78 p 1 alusel arvestada Andres Tamla´le määratud 3 aasta pikkuse katseaja algust alates
kohtuotsuse kuulutamisest, so alates 25.05.2016.a.

Tõkend – ei ole kohaldatud

Menetluskulud
Välja mõista Andres Tamla´lt sundraha 1075 eurot, ekspertiisitasu 42 eurot ja kaitsjatasu 120
eurot riigi tuludesse.

Makseinfo menetluskulude tasumiseks edastatakse süüdsitatavatele e-posti või posti teel. Samuti
on võimalik makseinfot saada Harju Maakohtu Liivalaia kohtumaja kantselei kaudu. Kui rahalised
nõuded ei ole täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras ning süüdimõistetul tuleb kanda ka
kohtuotsuse täitmisega seonduvad kulud.

Asitõendid
   • narkootiline aine on jäetud EKEI keemiaosakonda hoiule – peale kohtuotsuse jõustumist
       konfiskeerida ja NPALS § 7 lg 3 alusel jätta ekspertiisiasutusele aine säilitamiseks,
       õppeotstarbel kasutamiseks või hävitamiseks;
   • kilepakend saaja andmetega, mille sees kaks turvaümbrikku asuvad hoiul Maksu-ja
       Tolliametis uurimisosakonna narkotalituses aadressil Lõõtsa 8a, Tallinn – peale
       kohtuotsuse jõustumist konfiskeerida ja hävitada KrMS § 126 lg 3 p 4 alusel;

Kohtuotsusele võib KrMS § 318 lg 3 p 4 alusel kohtumenetluse pool esitada apellatsiooni juhul,
kui on tegemist KrMS 9. peatüki 2. jao sätete või § 339 lg 1 rikkumisega. Süüdistatav ja kaitsja
võivad esitada kokkuleppemenetluses tehtud kohtuotsuse peale apellatsiooni ka juhul, kui
kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest
ette ei näe. Apellatsioonkaebuse esitamise soovist teatatakse otsuse teinud kohtule kirjalikult
seitsme päeva jooksul, alates kohtuotsuse resolutiivosa kuulutamisest. Apellatsioon esitatakse
ringkonnakohtule kirjalikult viieteistkümne päeva jooksul, alates päevast, mil kohtumenetluse
poolel on võimalik kohtus tutvuda kohtuotsusega.
                                                3
Menetluskulusid on võimalik vaidlustada vastavalt KrMS § 189 lg-le 3 kohtuotsusest eraldi, so
määruskaebemenetluse korras vastavalt KrMS § 387 lg-le 1, esitades määruskaebuse 15 päeva
jooksul, alates päevast, mil isik sai vaidlustatavast kohtumäärusest teada või pidi teada saama,
vaidlustatava kohtumääruse teinud kohtule

/digitaalselt allkirjastatud/
Margot Mikler
Kohtunik




                                               4
