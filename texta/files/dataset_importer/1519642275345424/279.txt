                                                                             2-16-16560




                             KOHTUMÄÄRUS

Kohus                             Tartu Maakohus
Määruse tegemise aeg ja koht      22.12.2016, Jõgeva kohtumaja
Kohtunik                          Maimu Laumets
Tsiviilasja number                2-16-16560
Tsiviilasi                        Eesti Vabariigi (Maksu- ja Tolliameti kaudu) hagi Mxxxx
                                  Šxxxxxxxxxja Sxxxxx Sxxxxxx vastu tehingu kehtetuks
                                  tunnistamise ja tehingu alusel saadu üleandmise nõuetes
Menetlusosalised ja nende         Hageja: Eesti Vabariik (Maksu- ja Tolliameti kaudu)
esindajad                         (registrikood: 70000349; asukoht: Lõõtsa 8a, Tallinn, 15176
                                  Harjumaa; e-post: kohtumenetlus@emta.ee), esindaja Ixxx
                                  Gxxxxxxx (e-post: x
                                  Kostja I: Mxxxx Šxxxxxxx (isikukood: xxxxxxxxxxx;
                                  elukoht: xxxxxxxxxxxxxxxxxxxxxxxxxxxxxxxxxxxxxxxx x
                                  Kostja II: Sxxxxx Sxxxxxx (isikukood:xxxxxxxxxxx;
                                  elukoht:
                                  xxxxxxxxxxxxxxxxxxxxxxxxxxxxxxxxxxxxxxxxxxxxxxxx
                                  xxxxx e-post: ),
                                  Kostjate esindaja: Sxxxxx Dxxxxxxxxxx (e-post:
                                  teie.jurist@gmail.com)
Menetlustoiming                   Kompromissi kinnitamine ja asja menetluse lõpetamine
Kohtuistungi toimumise aeg        Kirjalik menetlus

RESOLUTSIOON

   1. Rahuldada poolte taotlus.
   2. Kinnitada Eesti Vabariigi (Maksu- ja Tolliameti kaudu) ja Mxxxx Šxxxxxxxx ning
      Sxxxxx Sxxxxxx vahel 20.12.2016 kirjalikult sõlmitud kompromiss, mille tingimused
      on alljärgnevad:
      2.1 Pooled on kokku leppinud, et kompromiss tsiviilasjas nr 2-16-16560 on poolte vahel
          sõlmitud eelkõige menetluse otstarbekuse kaalutlustel ja õigusrahu saavutamise
          eesmärgil. Kompromissi sõlmides ei võta pooled omaks teise poole väiteid.
      2.2 Kompromissi sõlmimisega võtab Sxxxxx Sxxxxxx (kostja II) endale vastutuse Mxxxx
          Šxxxxxxxxx(kostja I) maksuvõla tasumise kohustuse täitmise eest summas 13 128,93
          eurot (koosneb maksuotsusega määratud põhivõlast summas 10 099,33 eurot,
          sotsiaalmaksust summas 2 880,90 eurot, sunnirahast summas 130 eurot, maamaksust
          summas 18,70 eurot.). Kohustus tasutakse võrdsete maksetena 26 kuu jooksul
          igakuiselt summas 500 eurot. Viimase kuu (26. kuu) makse on 628,93 eurot. Esimene


                                                                                       1
                                                                               2-16-16560

       osamakse tehakse 30.12.2016. Pooled lepivad kokku osamakse tasumise kuupäevaks
       28. kuupäeva.
   2.3 Kompromissi punktis 2.2 nimetatud kohustuse täitmisega väheneb kostja I võlg riiklike
       maksude osas 13 128,93 euro võrra (täitmisel olev põhinõue seisuga 15.12.2016).
   2.4 Kompromissi punktis 2.2 toodud osamaksed tasutakse Maksu- ja Tolliameti
       arvelduskontole nr EE522200221013264447 Swedbank, nr EE351010052031000004
       SEB Pank, EE401700017002872300 Nordea Pank AB Eesti filiaalis või
       EE873300333499990003 Danske Bank A/S Eesti filiaalis, märkides viitenumbri
       003103641745.
   2.5 Kostja II kohustub teavitama viivitamatult kirjalikult Maksu- ja Tolliametit asjaoludest,
       mis võivad takistada kompromissiga võetud kohustuste täitmist.
   2.6 Kostja II nõustub kompromissi p-s 2.2 toodud rahalise kohustuse täitmise tagamiseks
       hüpoteegi seadmisega Eesti Vabariigi kasuks (Maksu- ja Tolliameti kaudu) kostjale II
       kuuluvale kinnistule registriosa numbriga 1499335 hageja kasuks kokku summas 17
       068 eurot.
   2.7 Maksu- ja Tolliamet kohustub esitama hüpoteegi kustutamiseks registripidajale
       avalduse peale täieliku nõude tasumist. Kostjate kohustuseks on teavitada
       maksuhaldurit p-s 2.2 nimetatud kohustuse vastavast täitmisest ning edastada vastav
       nõusolek (Kinnistusraamatuseaduse § 35 lg 1 p 2) hüpoteegi kustutamiseks hagejale,
       mille tagajärjel edastab Maksu- ja Tolliamet 14 päeva jooksul registripidajale
       nõusoleku p-s 2.6 nimetatud hüpoteegi kustutamiseks.
   2.8 Maksuhalduril on õigus kompromissi punktis 2.2 toodud perioodilise makse tähtaegse
       mittetasumise korral tasaarvestada viidatud osamakse kostja II ettemaksukontol olevate
       rahaliste vahendite arvel MKS § 105 lg-s 6 sätestatut järgides.
   2.9 Hagejal on õigus lõpetada kompromissist tuleneva kokkulepe nõude ositi täitmise kohta
       ning allutada kompromiss koheselt sundtäitmisele tuginedes punktis 2.6 viidatud
       hüpoteegi seadmise lepingule, kui kostjad on täielikult või osaliselt viivituses osamakse
       tasumisega (tähtajaline mittetäitmine). Tähtajaliseks mittetäitmiseks loetakse
       kompromissi p-s 2.2 toodud osamakse tasumise tähtaja ületamist või tähtpäevaks
       tasumisele kuuluva summa mittetäielikku tasumist kui Kostjad on täielikult või osaliselt
       viivituses 2 (kahe) järjestikuse osamakse tasumisega ning ei ole tasunud võlgnevust ka
       pärast 2 (kahe) nädala möödumist maksuhalduri poolt maksekohustuse tasumise nõude
       saamist.
   2.10 Maksuhaldur ei võta enda kanda täitemenetluse kulusid.
   2.11 Pärast kompromissi punktis 2.2 nimetatud summa laekumist Maksu- ja Tolliametile
       puuduvad Maksu-ja Tolliametil kostjate suhtes nõuded tulenevalt tsiviilasjast nr 2-16-
       16560.
   2.12 Kompromiss on konfidentsiaalne ja ei kuulu avaldamisele kolmandatele isikutele.
3. Asendada 04.11.2016.a hagi tagamise määrusega kohaldatud abinõu järgmiselt:
   seada       xxxxxxx        kinnistule     (registriosa       nr       xxxxxxx,        asukoht
   xxxxxxxxxxxxxxxxxxxxxxxxxxxxxxxxxxxxxxxxxx) hüpoteek summas 17 068 eurot
   Eesti Vabariigi (Maksu- ja Tolliameti kaudu) (registrikood: 70000349) kasuks ja
   hüpoteegi kinnistusraamatusse kandmise hetkest tühistada hagi tagamise abinõuna
   kohtu 04.11.2016.a määrusega kohaldatud kinnistu arest ja selle käsutamise
   keelumärge.
4. Lõpetada tsiviilasja nr 2-16-16560 menetlus Eesti Vabariigi (Maksu- ja Tolliameti
   kaudu) hagi MxxxxxŠxxxxxxxx ja Sxxxxx Sxxxxxx vastu tehingu kehtetuks
   tunnistamise ja tehingu alusel saadu üleandmise nõuetes.
5. Resolutsiooni punkti 3 osas saata määrus täitmiseks Tartu Maakohtu
   kinnistusosakonda.



                                                                                          2
                                                                                    2-16-16560

 Menetluskulude jaotus

 Jätta menetluskulud poolte endi kanda.


 Edasikaebamise kord
 Määruse peale saab esitada määruskaebuse Tartu Ringkonnakohtule Tartu Maakohtu Jõgeva
 kohtumaja kaudu 3 päeva jooksul alates määruse kättetoimetamisest.

Menetluse käik
02.11.2016 esitas hageja hagi kostjate vastu tehingu kehtetuks tunnistamise ja tehingu alusel
saadu üleandmise nõuetes. Hageja esitas koos hagiavaldusega ka hagi tagamise taotluse, mille
kohus 04.11.2016.a määrusega rahuldas. Kohus tagas hageja nõude ja arestis hagi tagamise
abinõuna ja kandis kinnistusraamatusse vara käsutamise keelumärke Kalmuse kinnistule.
20.12.2016 esitasid pooled kohtule kirjaliku kompromissi kinnitamiseks ja menetluse
lõpetamiseks.


Kohtumääruse põhjendused
Kohus, tutvunud tsiviilasja materjalidega, leiab, et poolte kompromiss ei ole vastuolus heade
kommetega ega riku avalikku huvi ning on võimalik kinnitada. Kohus kinnitab kompromissi ja
lõpetab asja menetluse.
Vastavalt TsMS § 428 lg 1 p-le 4 lõpetab kohus menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt võivad pooled
menetluse kuni hagi kohta tehtud lahendi jõustumiseni lõpetada kompromissiga. Kohus kinnitab
kompromissi määrusega, millega ühtlasi lõpetab asja menetluse. Kompromissi kinnitamise
määruses märgitakse kompromissi tingimused. TsMS § 430 lg 3 järgi ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.
Kohus selgitab kompromissi sõlmimise ja menetluse lõpetamise õiguslikke tagajärgi:
TsMS § 432 näeb ette, et menetluse lõpetamise korral kompromissiga, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega, kui
seadusest ei tulene teisiti. Kooskõlas TsMS § 430 lg-ga 6 asendab kokkuleppe sõlmimine kohtu
kinnitatud kompromissina kokkuleppe notariaalset tõestamist. Kompromissi saab vastavalt
TsMS § 430 lg-s 8 sätestatule tühistada ja selle tühisusele saab tugineda tsiviilseadustiku üldosa
seaduses nimetatud alustel ning kompromissist saab taganeda või selle üles öelda
võlaõigusseaduses nimetatud alustel. Kompromissi saab tühistada või selle tühisusele tugineda
ning kompromissist saab taganeda või kompromissi üles öelda üksnes kompromissi kui
täitedokumendi alusel toimuva täitemenetluse hagiga lubamatuks tunnistamise menetluses. Kui
kohus sellise hagi rahuldab, loetakse, et kompromissil ei ole täielikult või osaliselt õiguslikke
tagajärgi ja menetlus asjas, milles kompromiss sõlmiti, jätkub.


Kuivõrd kohus lõpetab käesolevas tsiviilasjas menetluse, peaks kohus tühistama TsMS § 386 lg
4 alusel 04.11.2016.a hagi tagamise määruse. Pooled on aga kokku leppinud, et nad tahavad
tühistada 04.11.2016.a hagi tagamise määrusega kohaldatud abinõu ja seada xxxxxxx kinnistule
hüpoteek hageja kasuks.




                                                                                               3
                                                                                  2-16-16560

Kohus käsitleb poolte taotlust esmalt sooviga tagada kohtulahendi täitmist lähtudes TsMS § 445
lg-st 1. Kohus leiab, et kohtumääruse täitmise tagamine on võimalik sarnaselt kohtuotsuse
täitmise tagamisega.
Teisalt on pooled kompromissilepingus kokku leppinud hagi tagamise abinõu asendamises
TsMS § 386 lg 1 alusel. Nimetatud paragrahvi kohaselt võib kohus poole taotlusel määrusega
asendada ühe hagi tagamise abinõu teisega. TsMS § 378 lg 1 p 1 kohaselt on hagi tagamise
abinõud kostjale kuuluvale kinnisasjale, laevale või õhusõidukile kohtuliku hüpoteegi seadmine.
Eeltoodust tulenevalt asendab kohus 04.11.2016.a hagi tagamise määrusega kohaldatud abinõu
ja seab kostjale II kuuluvale xxxxxxx kinnistule hüpoteegi hageja kasuks. Hageja taotlusel
edastab kohus määruse täitmiseks kinnistusosakonnale.
Pooled on kompromissiga kokku leppinud, et lühendavad määruskaebuse esitamise tähtaega 3
päevale. TsMS § 661 lg 4 alusel on see võimalik, seega on määruskaebust võimalik esitada 3
päeva jooksul alates määruse kättetoimetamisest.


Menetluskulude jaotus
TsMS § 173 lg 1 kohaselt esitab asja menetlenud kohus menetluskulude jaotuse
menetlusosaliste vahel kohtuotsuses või menetlust lõpetavas määruses.
TsMS § 168 lg 3 kohaselt kannavad kompromissi sõlmimise korral pooled oma menetluskulud
ise, kui nad ei ole kokku leppinud teisiti.
Pooled on kompromissilepingus kokku leppinud, et menetluskulud jäävad poolte endi kanda.
Seega jäävad menetluskulud poolte endi kanda.


/allkirjastatud digitaalselt/

Maimu Laumets
kohtunik




                                                                                            4
