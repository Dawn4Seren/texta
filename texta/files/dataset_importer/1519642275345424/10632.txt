                                                                                         1-16-6134




                           KOHTUOTSUS
                                EESTI VABARIIGI NIMEL


Kohus                           Pärnu Maakohus
Otsuse tegemise aeg ja koht     15. juuli 2016. a Haapsalu kohtumaja
Kriminaalasja number            1-16-6134 (16257000192)
Kohtukoosseis                   Kohtunik Piia Jaaksoo
Kohtuistungi sekretär           Kadi Saviir
Kriminaalasi                    Marko Kivisäk süüdistus KarS § 4231 järgi kiirmenetluses

Prokurör                        Marelle Ulla

Süüdistatav
                                MARKO KIVISÄK – isikukood 37506250326, elukoht *,
                                telefon *, e-post: *, * kodanik, haridust *, emakeel * keel,
                                töökoht * - *, kriminaalkorras *, väärteokorras *.
                                Kahtlustatavana kinni peetud 14-15.07.2016.

RESOLUTSIOON
 1. Süüdi mõista Marko Kivisäk KarS § 4231 järgi ja karistada vangistusega 3 (kolm) kuud.
 2. KarS § 68 lg 1 alusel arvata karistusaja hulka Marko Kivisäk kahtlustatavana kinnipidamise aeg
 14-15.07.2016, s.o 2 päeva ja ärakandmata karistuseks on vangistus 2 (kaks) kuud 28
 (kakskümmend kaheksa) päeva.
 3. Vastavalt KarS § 73 lg 1, 3 jätta ärakandmata vangistus Marko Kivisäk suhtes tingimuslikult
 kohaldamata ning määrata, et mõistetud 2 kuu 28 päevast vangistust ei pöörata täitmisele kui Marko
 Kivisäk 18 (kaheksateistkümne) kuulise katseaja jooksul ei pane toime uut tahtlikku kuritegu.
 4. Katseaja alguseks lugeda kohtuotsuse kuulutamise päev, s.o 15. juuli 2016. a.
 5. Välja mõista Marko Kivisäk’ilt riigi tuludesse kriminaalmenetluse kulu /tasuda Maksu- ja
 Tolliameti arveldusarvele nr EE351010052031000004 SEB Pank AS-is, a/a nr
 EE502200221014193355 Swedbank AS-is, a/a nr EE401700017002872300 Nordea Bank Finland
 PLC Eesti filiaalis või a/a nr EE873300333499990003 Danske Bank AS Eesti filiaalis, kohustuslik
 on märkida maksekorraldusele viitenumber 99916700052495. Maksekorralduse selgitusse lisada:
 Haapsalu kohtumaja, otsus nr 1-16-6134, menetluskulu, Marko Kivisäk/:
 - sundraha 322 (kolmsada kakskümmend kaks) eurot ja 50 senti;
 - määratud kaitsjale makstud tasu 96 (üheksakümmend kuus) eurot.
Ajatada välja mõistetud kriminaalmenetluse kulu tasumise tähtaeg 12 kuu peale - määrata
menetluskulud kogusummas 418,50 eurot tasumisele osade kaupa 12 kuu jooksul alljärgnevalt -
esimene osamakse 34,60 eurot tasuda 15.augustiks 2016, järgnevad 11 osamakset 34,90 eurot

      1                                                                                           1
                                                                                              1-16-6134


järgnevate kuude 15. kuupäevaks. Eelnimetatud tähtaja möödumisel pööratakse otsus täitmisele ja
saadetakse kohtutäiturile ning lisandub kohtutäituri tasu.


Edasikaebamise kord
Kohtuotsuse peale on õigus edasi kaevata seoses KrMS 9. peatüki 2. jao sätete või KrMS § 339 lg 1
rikkumisega. Süüdistatav ja kaitsja võivad esitada apellatsiooni kui kokkuleppes kirjeldatud tegu ei
ole kuritegu, see on karistusseadustiku järgi ebaõigesti kvalifitseeritud või kui süüdistatavale on
mõistetud karistus, mida seadus ette ei näe. Apellatsioon tuleb esitada kirjalikult Tallinna
Ringkonnakohtule 15 päeva jooksul, alates kohtuotsuse kuulutamisest.
Kriminaalmenetluse kulude hüvitamise otsustuse võib vaidlustada kohtuotsusest eraldi, esitades selles
osas määruskaebuse Pärnu Maakohtu Haapsalu kohtumajja 15 päeva jooksul kohtuotsuse
kuulutamisest.

Süüdistus
Marko Kivisäk’i süüdistatakse selles, et tema isikuna, kes on varem, s.o 27.06.2016 ja 12.07.2016
toime pannud mootorsõiduki juhtimise vastava kategooria mootorsõiduki juhtimisõigust omamata, s.o
Liiklusseaduse § 201 lg 1 ja § 201 lg 2 järgi kvalifitseeritud väärteod, juhtis 14.juulil 2016 kella 09.05
ajal Lääne maakonnas Lääne-Nigula vallas Ridala-Nigula mnt 14 kilomeetril liikudes pärisuunas M
K nimele registreeritud ning tema valduses olevat mootorsõidukit - sõiduautot Škoda Fabia
registreerimismärgiga * * omamata vastava kategooria mootorsõiduki juhtimise õigust ja isikuna,
kellel väljahingatavas õhus oli tõendusliku alkomeetriga mõõtes alkoholisisaldus vähemalt 0,60 mg/l
kohta, rikkudes oma tegevusega Liiklusseaduse § 90 lg 1 nõudeid, mille kohaselt ei tohi mootorsõidukit
juhtida isik, kellel ei ole vastava kategooria või alamkategooria mootorsõiduki juhtimisõigust ja
Liiklusseaduse § 69 lg 1 nõudeid, mille kohaselt juht ei tohi olla joobeseisundis.
Eeltoodu alusel Marko Kivisäkki süüdistatakse mootorsõiduki süstemaatilises juhtimises
juhtimisõiguseta isiku poolt s.o KarS § 4231 järgi kvalifitseeritava kuriteo toimepanemises.

Prokuröri poolt kohtus Marko Kivisäk’ile nõutud karistus: Kohtus nõudis prokurör süüdistatava
Marko Kivisäki süüdi tunnistamist KarS § 4231 järgi ja karistamist vangistusega 3 kuud. KarS § 68 lg
1 alusel arvata karistusaja hulka eelvangistuses viibitud aeg 14-15.07.2016 s.o 2 päeva vangistust ja
kandmisele kuulub 2 kuud 28 päeva vangistust. KarS § 73 lg 1 alusel vabastada Marko Kivisäk
kandmata vangistusest tingimisi 18-kuulise katseajaga.
Süüdistatav andis kohtus ütlusi, et saab kokkuleppest aru ja nõustub sellega. Kokkuleppe sõlmimisel
väljendas oma tõelist tahet. Karistuse iseloom ja olemus on arusaadavad.
Prokurör jäi kohtus kokkuleppe juurde.
Kohus leidis, et kokkuleppe sõlmimisel on järgitud seadusesätteid. Kriminaalmenetluse seadustiku
(edaspidi KrMS) § 239 lg 2 esinevaid kokkuleppemenetlust välistavaid asjaolusid ei esine. Kokkulepe
on sõlmitud süüdistatava vabal tahtel ja on talle arusaadav. Kokkulepe sõlmiti kaitsja juuresolekul ja
kohus mõistab Marko Kivisäk süüdi, kohaldab tema suhtes kokkuleppes kokkulepitud karistuse.
Tsiviilhagi ei ole esitatud.
Tõkend – Marko Kivisäk on kahtlustavana kinni peetud 14.07.2016 kell 9.21-15.07.2016 kell 10.45
/tl 11-12/ s.o 2 päeva, mis tuleb KarS § 68 lg 1 alusel arvata karistusaja hulka. Marko Kivisäk suhtes
ei ole tõkendit kohaldatud.
Asitõendid - puuduvad.
Menetluskulud
Vastavalt KrMS § 180 lg-le 1 hüvitab süüdimõistva kohtuotsuse korral menetluskulud süüdimõistetu.
Menetluskulud käesolevas kriminaalasjas on alljärgnevad:

      2                                                                                                 2
                                                                                          1-16-6134


Sundraha. Vastavalt KrMS § 175 lg 1 p-le 9 on menetluskuluks süüdimõistva otsusega kaasnev
sundraha. KrMS § 2565 lg 2 kohaselt vähendab kohus tehes kiirmenetluses süüdimõistvat kohtuotsust
KrMS § 179 lg 1 sätestatud sundraha suurust, kuid mitte rohkem kui poole võrra. Marko Kivisäk`ilt
tuleb kohtuotsusega välja mõista riigituludesse sundraha teise astme kuriteos süüdimõistmisega seoses
½ 1,5 palga alammäära suuruses summas, s.o (1,5x430):2= 322,50 eurot.
Määratud kaitsjale makstud tasu ja kulud on vastavalt KrMS § 175 lg 1 p-le 4 menetluskulu ja
käesolevas kriminaalasjas on see kaitsjale Margus Viira Marko Kivisäk kaitsmise eest makstud 96
eurot /tl 37-38/.
Marko Kivisäk on taotlenud kokkuleppe sõlmimisel ja taotles ka kohtuistungil, et saaks menetluskulud
tasuda ositi 12 kuu jooksul.
Kohus rahuldab Marko Kivisäk taotluse menetluskulude tasumise ajatamiseks KrMS § 180 lg 3 alusel.



/allkirjastatud digitaalselt/
Piia Jaaksoo
kohtunik




      3                                                                                            3
