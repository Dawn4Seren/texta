                                                                                      1-16-4778




                            KOHTUOTSUS
                                 EESTI VABARIIGI NIMEL

Kohus                            Tartu Maakohus

Otsuse tegemise aeg ja koht      27.06.2016. a, Tartu Kohtumaja, Kalevi 1 Tartu

Kohtunik                         Madis Kägu
Kriminaalasja number             1-16-4778

Kriminaalasi                     Ragnar Künnarpuu süüdistus KarS § 263 lg 1 p 1 järgi
                                 kokkuleppemenetluses
Kohtuistungi sekretär            Ragne Põldaru
Prokurör                         Raul Heido

Süüdistatav                      Ragnar Künnarpuu
                                 Isikukood: 38105172749; elukoht: XXXX.
                                 Kriminaalmenetluse korras karistatus kustunud.
                                 Tõkendit kohaldatud ei ole. Oli kahtlustatavana kinni peetud
                                 17.-18.04.2016. a.
                                 Kaitsja adv. Gerda-Johanna Pello (määratud; loobumine)

                                 Juhindudes KrMS § 248 lg 1 p 5 ja § 249 kohus
RESOLUTSIOON                     otsustas:

süüdi tunnistada Ragnar Künnarpuu KarS § 263 lg 1 p 1 järgi ning mõista karistuseks 8 (kaheksa)
kuud vangistust.
KarS § 68 alusel arvata karistusaja hulka 2 (kaks) päeva, s.o 17.-18.04.2016. a, kui Ragnar
Künnarpuu oli kahtlustatavana kinni peetud ja mõista Ragnar Künnarpuule ära kandmisele
kuuluvaks karistuseks 7 (seitse) kuud 28 (kakskümmend kaheksa) päeva vangistust.
KarS § 73 lg 1,3 alusel ei pöörata vangistust täielikult täitmisele, kui Ragnar Künnarpuu ei pane
1 (ühe) aasta 6 (kuue) kuu pikkuse katseaja jooksul toime uut tahtlikku kuritegu.
KarS § 78 p 1 alusel arvestatakse katseaja algust alates kohtuotsuse kuulutamisest.

Tsiviilhagi rahuldada

Võlaõigusseaduse § 127, 1043, 1045 alusel välja mõista Ragnar Künnarpuult A.T. kasuks 64.96
eurot (kuuskümmend neli eurot ja 96 senti) arveldusarvele a/a XXXX Swedbank.




                                              1(4)
Asitõendite suhtes tarvitusele võetavad meetmed

Kriminaalasja juures asuv CD-R plaat jätta otsuse jõustumisel kriminaalasja juurde.

Menetluskulud

Välja mõista Ragnar Künnarpuult 717 eurot (seitsesada seitseteist eurot) riigituludesse
menetluskulude katteks.
Menetluskulu tasuda Maksu- ja Tolliametile viitenumbriga 99916700048030.
Menetluskulu tasuda ühele järgmistest kontonumbritest:
SEB PANK EE351010052031000004 (SWIFT: EEUHEE2X);
SWEDBANK EE502200221014193355 (SWIFT: HABAEE2X);
NORDEA PANK EE401700017002872300 (SWIFT: NDEAEE2X);
DANSKE BANK EE873300333499990003 (SWIFT: FOREEE2X).
Selgituseks märkida: „Tartu Maakohtu Tartu kohtumaja, otsuse nr 1-16-4778 ja isiku nimi, kelle
eest tasutakse“.
Menetluskulu tasuda 2 (kahe) kuu jooksul arvates kohtuotsuse jõustumisest.
Eelnimetatud tähtajal menetluskulu tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.


Edasikaebamise kord
Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud
menetlusnormide või KrMS § 339 lg 1 sätestatud kriminaalmenetlusõiguse olulise rikkumisega.
Apellatsioon esitatakse Tartu Ringkonnakohtule kirjalikult viieteistkümne päeva jooksul arvates
kohtuotsuse avalikult teatavakstegemisest.


Süüdistuse sisu, milles kohus süüdistatava süüdi mõistab

Ragnar Künnarpuu kasutas 17.04.2016. a kella 02.30 paiku XXXX juures tänaval, s.o avalikus
kohas kasutas füüsilist vägivalda A.T. suhtes, mis seisnes selles, et Ragnar Künnarpuu lõi ühel
korral käega, milles hoidis mobiiltelefoni, kannatanule näopiirkonda parema silma piirkonda,
põhjustades A.T. füüsilist valu ning hematoomi ja kriimustuse parema silma juurde.
Korrakaitseseaduse § 55 kohaselt on avalikus kohas keelatud käituda teist isikut häirival või ohtu
seadval viisil, sealhulgas teist isikut lüüa või käituda muul viisil vägivaldselt.
Ragnar Künnarpuu pani toime KarS § 263 lg 1 p 1 järgi kvalifitseeritava kuriteo, s.o avalikus
kohas käitumise üldnõuete rikkumise, mis on toime pandud vägivallaga.

Kokkuleppe sisu

KarS § 263 lg 1 p-s 1 ettenähtud kuriteo toimepanemise eest küsib prokurör kohtus Ragnar
Künnarpuule karistuseks 8 kuud vangistust.
KarS § 68 lg 1 alusel arvata karistusaja hulka 2 päeva, s.o 17.04.-18.04.2016, millal Ragnar
Künnarpuu oli kahtlustatavana kinnipeetud, ja lõplikuks ärakandmisele kuuluvaks karistuseks
mõista 7 kuud 28 päeva vangistust.




                                              2(4)
KarS § 73 lg-te 1, 3 alusel jätta karistuseks mõistetud vangistus kohaldamata ja täielikult
täitmisele pööramata, kui Ragnar Künnarpuu ei pane 1 aasta 6 kuu pikkuse katseaja jooksul toime
uut tahtlikku kuritegu.
KrMS § 180 lg 1 alusel süüdistatava poolt hüvitatavad kriminaalmenetluse kulud kokku 717,00
eurot, millest:
•     KrMS § 175 lg 1 p 4 alusel määratud kaitsja tasu kohtueelses menetluses 72,00 eurot,
•     KrMS § 175 lg 1 p 9 alusel teise astme kuriteos süüdimõistva kohtuotsusega kaasnev
sundraha 645,00 eurot.
KrMS § 180 lg 3 alusel määrata, et Ragnar Künnarpuul on võimalus hüvitada kriminaalmenetluse
kulud 2 kuu jooksul alates kohtuotsuse jõustumisest.
Menetluskulude tasumiseks vajalikud andmed: saaja, pankade loetelu, konto numbrid,
viitenumbrid ja selgitused on kirjas kohtuotsuses.
Süüdistatavale on selgitatud, et menetluskulude tähtaegselt tasumata jätmisel edastatakse
kohtuotsuse ärakiri menetluskulu sissenõudmiseks kohtutäiturile KrMS § 423, § 417 lg 2 ja §
412 lg 3 alusel.

Asitõendite suhtes tarvitusele võetavad meetmed ja tsiviilhagi

Kriminaalasja juures asuv CD-R plaat, millel on 22.04.2016. a asitõendi vaatlusprotokollis
vaadeldud failid, jätta kohtuotsuse jõustumisel kriminaalasja juurde toimikusse.
Tsiviilhagi:
Tsiviilhagi on esitatud kannatanu A.T. poolt Ragnar Künnarpuu vastu summas 64.96 eurot.
Kohus leiab, et hagi on põhjendatud ja kuulub rahuldamisele.
Hagi kuulub rahuldamisele VÕS § 127, 128, 130, 1043, 1045 alusel. VÕS § 127 lg 1 kohaselt on
kahju hüvitamise eesmärk kahjustatud isiku asetamine olukorda, mis on võimalikult lähedane
olukorrale, milles ta oleks olnud, kui kahju hüvitamise kohustuse aluseks olevat asjaolu ei oleks
esinenud. VÕS § 128 lg 1 kohaselt võib hüvitamisele kuuluv kahju olla varaline või
mittevaraline. VÕS § 128 lg 3 sätestab, et otsene varaline kahju hõlmab eelkõige kaotsiläinud
või hävinud vara väärtuse või vara halvenemisest tekkinud väärtuse vähenemise, isegi kui see
tekib tulevikus, ning kahju tekitamisega seoses kantud või tulevikus kantavad mõistlikud kulud,
sealhulgas mõistlikud kulud kahju ärahoidmiseks või vähendamiseks ja hüvitise saamiseks, muu
hulgas kahju kindlaks tegemiseks ja kahju hüvitamisega seotud nõuete esitamiseks. VÕS § 130
lg 1 kohaselt tuleb isiku tervise kahjustamisest või talle kehavigastuse tekitamisest tekkinud
kahju hüvitamise kohustuse olemasolu korral kahjustatud isikule hüvitada kahjustamisest
tekkinud kulud, sealhulgas vajaduste suurenemisest tekkinud kulud, ning täielikust või osalisest
töövõimetusest tekkinud kahju, sealhulgas sissetulekute vähenemisest ja edasiste majanduslike
võimaluste halvenemisest tekkinud kahju.
VÕS § 1043 sätestab, et teisele isikule (kannatanu) õigusvastaselt kahju tekitanud isik (kahju
tekitaja) peab kahju hüvitama, kui ta on kahju tekitamises süüdi või vastutab kahju tekitamise
eest vastavalt seadusele.
Kahju tekitamine on õigusvastane muuhulgas ka juhul, kui see tekitati kannatanule kehavigastuse
või tervisekahjustuse tekitamisega (VÕS § 1045 lg 1 p 2).
Seega tuleb Ragnar Künnarpuul A.T. hüvitada 64.96 eurot arveldusarvele a/a XXXX Swedbank.

Kohtumenetluse kulud ja nende hüvitamine
KrMS § 175 lg 1 p 9 alusel süüdimõistva kohtuotsusega kaasnev sundraha KrMS § 179 lg 1 p 2
järgi on 645 eurot.




                                             3(4)
KrMS § 175 lg 1 p 4 alusel määratud kaitsjale makstud advokaaditasu kaitseülesande täitmise
eest on 72 eurot.
Seega on menetluskulu kokku käesolevas asjas 717 eurot.

Kohus paneb kriminaalmenetluse kulud Ragnar Künnarpuu kanda KrMS § 180 alusel 717 euro
ulatuses vabatahtliku tasumise tähtajaga 2 (kaks) kuud otsuse jõustumisele järgnevast kuust.


Madis Kägu
kohtunik
/allkirjastatud digitaalselt/




                                           4(4)
