                       KOHTUMÄÄRUS
Kohus                                Harju Maakohus
Kohtunik                             Marget Henriksen
Kohtujurist                          Diana Endoja
Määruse tegemise aeg ja koht         09. august 2016. a, Tallinn, Kentmanni kohtumaja
Tsiviilasja number                   2-16-8328
Tsiviilasi                           Eesti Vabariigi (Maksu-ja Tolliameti kaudu)
                                     avaldus XXXX´i pankroti väljakuulutamiseks
Menetlustoiming                      Pankroti väljakuulutamine
Kohtuistungi toimumise aeg           19.07.2016
Menetlusosalised ja nende         Avaldaja/võlausaldaja: Eesti Vabariik (Maksu- ja
esindajad, ajutine pankrotihaldur Tolliameti kaudu, reg.kood: 70000349; asukoht: Lõõtsa
                                  8a, Tallinn 15176; e-post: kohtumenetlus@emta.ee)
                                     Avaldaja/võlausaldaja lepinguline esindaja:        Inna
                                     Golovina (e-post: inna.golovina@emta.ee)
                                     Võlgnik: XXXX (IKXXXX; elukoht: XXXX; e-post:
                                     XXXX)
                                     Ajutine pankrotihaldur: Jüri Truuts (IK37001240323;
                                     asukoht: Jõe 2, II korrus, Tallinn 10151; e-post:
                                     truuts@autente.ee, tel 5026222, faks 6601761)
RESOLUTSIOON
   1. Rahuldada Eesti Vabariigi (Maksu-ja Tolliameti kaudu) avaldus XXXX´i pankroti
      väljakuulutamiseks.
   2. Kuulutada välja XXXX´i (isikukood XXXX) pankrot 09.08.2016 kell 16:00.
   3. Nimetada XXXX´i (isikukood XXXX) pankrotihalduriks Jüri Truuts (isikukood
      37001240323; asukoht: Jõe 2, II korrus, Tallinn 10151; e-post: truuts@autente.ee, tel
      5026222, faks 6601761).
   4. Määrata võlausaldajate esimese üldkoosoleku toimumise ajaks 29.08.2016 kell 10:00.
      Üldkoosolek toimub Harju Maakohtu Kentmanni kohtumajas (Harju Maakohus,
      Kentmanni kohtumaja, Kentmanni tn 13, 15158 Tallinn, V korrus, saal nr 518).
   5. Võlausaldajad on kohustatud hiljemalt kahe kuu jooksul pankrotiteate väljaandes
      Ametlikud Teadaanded ilmumise päevast arvates teatama haldurile kõigist oma enne
      pankroti väljakuulutamist tekkinud nõuetest võlgniku vastu, sõltumata nõude tekkimise



                                                                                          1
        alusest ja nõude tähtajast (PankrS § 93 lg 1). Tähtaegselt esitamata, kuid tunnustatud
        nõuded rahuldatakse viimases järgus (PankrS § 153 lg 1 p 3).
    6. Avaldada pankrotimääruse kohta viivitamata teade väljaandes Ametlikud Teadaanded
       (pankrotiteade).
    7. Määrata ajutise pankrotihalduri Jüri Truuts´i (isikukood 37001240323) töötasu
       suuruseks 780 eurot (käibemaks ei lisandu ega sisaldu) ning vajalike kulutuste katteks
       3 eurot (käibemaks ei lisandu ega sisaldu), mis kuuluvad hüvitamisele 16.06.2016
       kohtu deposiiti Maksu- ja Tolliameti poolt ajutise halduri tasu ja kulutuste katteks
       laekunud 1300 eurost OÜ XXXX(registrikood XXXX) arveldusarvele nr
       XXXXXXXXXXXXX, AS Swedbank.
    8. Pankrotimäärus kuulub viivitamatule täitmisele.
    9. Toimetada kohtumääruse ärakiri kätte võlausaldajale, võlgnikule ja pankrotihaldurile.
    10. Saata kohtumäärus Tartu Maakohtu registriosakonnale (PankrS § 39 lg 1).
Edasikaebamise kord
Kohtumääruse peale võivad võlgnik ja pankrotiavalduse esitanud võlausaldaja esitada
määruskaebuse Tallinna Ringkonnakohtule Harju Maakohtu kaudu 15 (viieteistkümne) päeva
jooksul alates pankrotiteate avaldamisest. Haldur ei või võlgniku nimel määruskaebust esitada
ega võlgnikku määruskaebuse läbivaatamisel esindada (PankrS § 32). Määruskaebuse esitamine
ei peata määruse täitmist (PankrS § 5 lg 3).
Pankrotimääruse täitmist ei saa peatada ega ajatada, samuti ei saa muuta pankrotimääruse
seaduses sätestatud täitmise viisi ja korda (PankrS § 31 lg 7).
Seaduses sätestatud tähtaja järgimiseks peab menetlusabi taotleja tegema tähtaja kestel ka
menetlustoimingu, mille tegemiseks ta menetlusabi taotleb, eelkõige esitama kaebuse. Kaebuse
põhjendamiseks või riigilõivu tasumiseks või kaebuses esineva sellise puuduse kõrvaldamiseks,
mis on seotud menetlusabi taotlemisega, annab kohus mõistliku tähtaja pärast menetlusabi
andmise taotluse lahendamist, kui nimetatud taotlus ei olnud esitatud põhjendamatult või tähtaja
pikendamise eesmärgil. See ei välista menetlustähtaja ennistamist (TsMS § 187 lg 6 ja § 442 lg
6).
ASJAOLUD
Eesti Vabariik (Maksu-ja Tolliameti kaudu) esitas 27.05.2016 avalduse XXXX´i pankroti
väljakuulutamiseks. Avalduse kohaselt on võlgnik maksejõetu, kuna ei ole võimeline
rahuldama võlausaldaja nõudeid.
31.05.2016 kohtumäärusega võttis kohus pankrotiavalduse menetlusse, milles kohustas
XXXX´i esitama kohtule kirjaliku vastuse, kas ta võtab pankrotiavalduse toodud võlausaldaja
nõude ja enda maksejõuetuse õigeks ja esitama kõik oma taotlused ja väited ning tõendid iga
faktilise väite tõendamiseks ning määras ajutise halduri nimetamise otsustamiseks eelistungi
toimumise ajaks 13.06.2016. XXXX oma seisukohta pankrotiavalduse kohta ei esitanud ja
eelistungile ei ilmunud.
13.06.2016 kohtumäärusega kohustas kohus võlausaldajat tasuma ajutise halduri tasu ja kulude
katteks kohtu deposiiti 1300 eurot hiljemalt 16.06.2016. 16.06.2016 on Maksu- ja Tolliametilt
laekunud kohtu deposiiti 1300 eurot.
17.06.2016 kohtumäärusega nimetas kohus ajutiseks halduriks Jüri Truuts’i. Ajutine haldur
esitas 14.07.2016 kohtule kirjaliku aruande pankrotiseaduse § 22 lõikes 2 nimetatud ülesannete
täitmise kohta ja arvamuse võlgniku maksejõuetuse tekkimise põhjuste kohta. Aruandes toodud

                                                                                              2
võlgniku varalist seisundit kajastavatest andmetest nähtub, et olemasolevate andmete kohaselt
peab ajutine haldur võlgnikku püsivalt maksejõuetuks. Võlgnikul puudub igasugune vara, mille
arvelt täita kohustusi pankrotiavalduse esitanud võlausaldaja ees. Väljaselgitatud kohustusi on
võlgnikul 401 226,08 euro ulatuses. Kuna võlgniku kohustused ületavad oluliselt ja sissetulek
puudub, on tegemist võlgniku maksejõuetusega. Maksejõuetus ei ole ajutine. Maksejõuetuse
põhjuseks on ajutise halduri hinnangul võlgniku lahkhelid ühist notaribürood peetud notaritega
ja tema ametist tagandamine justiitsministri poolt. Maksejõuetuse põhjuseks Pankrotiseaduse §
22 lg 5 mõistes on muu asjaolu. Maksejõuetuks muutus võlgnik ajutise halduri hinnangul 2012
aastal, kui võlgnik tagandati notariametist. Ajutisele haldurile kättesaadavate andmete põhjal ei
esine võimalusi vara tagasivõitmiseks või tagasinõudmiseks.
19.07.2016 kohtuistungil kuulas kohus ära võlausaldaja, võlgniku ja ajutise pankrotihalduri.
Avaldajal ja võlgnikul halduri tasu osas vastuväiteid ei olnud. Menetlusosalised täiendavaid
avaldusi ja taotlusi esitada ei soovinud ning jäid varasemalt esitatud seisukohtade juurde.
Ajutine haldur palus välja kuulutada võlgniku pankroti juhul, kui kohtu deposiiti tasutakse
võlausaldaja poolt pankrotihalduri tasu ja kulude katteks 2000 eurot.
21.07.2016 kohtumäärusega määras kohus XXXX´i pankrotimenetluse raugemise vältimiseks
massikohustuste ja pankrotimenetluse kulude katteks kohtu deposiiti makstava summa
suuruseks 2000 eurot tasumistähtajaga kuni 04.08.2016. 03.08.2016 on Maksu- ja Tolliamet´ilt
laekunud kohtu deposiiti 2000 eurot.
KOHTUMÄÄRUSE PÕHJENDUSED
Pankrotiseaduse (PankrS) § 9 lg 1 kohaselt võib pankrotiavalduse esitada võlgnik või
võlausaldaja.
Eesti Vabariik (Maksu-ja Tolliameti kaudu) esitas 27.05.2016 avalduse XXXX´i pankroti
väljakuulutamiseks. PankrS § 31 lg 1 kohaselt kuulutab kohus pankroti välja, kui võlgnik on
maksejõuetu. PankrS § 1 lg 2 sätestab, et võlgnik on maksejõuetu, kui ta ei suuda rahuldada
võlausaldaja nõudeid ja see suutmatus ei ole võlgniku majanduslikust olukorrast tulenevalt
ajutine.
Ajutine pankrotihaldur selgitas välja võlgniku vara, sealhulgas võlgniku kohustused ja andis
hinnangu võlgniku varalisele seisundile ja maksejõulisusele. Aruandes toodud võlgniku varalist
seisundit kajastavatest andmetest nähtub, et olemasolevate andmete kohaselt peab ajutine
haldur võlgnikku püsivalt maksejõuetuks. Võlgnikul puudub igasugune vara, mille arvelt täita
kohustusi pankrotiavalduse esitanud võlausaldaja ees. Väljaselgitatud kohustusi on võlgnikul
401 226,08 euro ulatuses. Kuna võlgniku kohustused ületavad oluliselt ja sissetulek puudub, on
tegemist võlgniku maksejõuetusega. Maksejõuetus ei ole ajutine. Maksejõuetuse põhjuseks on
ajutise halduri hinnangul võlgniku lahkhelid ühist notaribürood peetud notaritega ja tema
ametist tagandamine justiitsministri poolt. Maksejõuetuse põhjuseks Pankrotiseaduse § 22 lg 5
mõistes on muu asjaolu. Maksejõuetuks muutus võlgnik ajutise halduri hinnangul 2012 aastal,
kui võlgnik tagandati notariametist. Ajutisele haldurile kättesaadavate andmete põhjal ei esine
võimalusi vara tagasivõitmiseks või tagasinõudmiseks.
Eeltoodust tulenevalt asub kohus seisukohale, et kuna võlgniku kohustused ületavad oluliselt
võlgniku vara, siis on võlgnik PankrS § 1 lg 2 tulenevalt maksejõuetu ja selline seisund ei ole
tema majanduslikust olukorrast tulenevalt ajutine.
Kohus kuulutab PankrS § 31 lg 1 alusel välja võlgniku pankroti. Pankroti väljakuulutamise aeg
on 09.08.2016 kell 14:00.
Pankrotihaldur Jüri Truuts on andnud nõusoleku enda pankrotihalduriks nimetamiseks
käesolevas tsiviilasjas. Jüri Truuts vastab PankrS § 56 nõuetele ning on põhjendatud nimetada

                                                                                               3
ta käesolevas asjas pankrotihalduriks (PankrS § 31 lg 5). Kohus määrab Jüri Truuts’i
pankrotihalduriks.
PankrS § 93 lg 1 kohaselt on võlausaldajad kohustatud hiljemalt kahe kuu jooksul pankrotiteate
väljaandes Ametlikud Teadaanded ilmumise päevast arvates teatama haldurile kõigist oma enne
pankroti väljakuulutamist tekkinud nõuetest võlgniku vastu, sõltumata nõude tekkimise alusest
ja nõude täitmise tähtpäevast. Tähtaegselt esitamata, kuid tunnustatud nõuded rahuldatakse
viimases järgus (PankrS § 153 lg 1 p 3).
PankrS § 33 lg 1 sätestab, et pankrotimääruse kohta avaldab kohus viivitamata teate väljaandes
Ametlikud Teadaanded (pankrotiteade). Vajaduse korral teadet korratakse. Kordusteates
märgitakse esimese teate avaldamise kuupäev. Kohus määrab pankrotimääruse kohta
viivitamata teate (pankrotiteade) avaldamise väljaandes Ametlikud Teadaanded.
Ajutine haldur on esitatud aruande kohaselt kulutanud PankrS §-st 22 tulenevate ülesannete
täitmiseks 9,75 h ning palub määrata ajutise halduri töötasuks 780 eurot (käibemaks ei lisandu
ega sisaldu) ning vajalike kulude katteks 3 eurot (käibemaks ei lisandu ega sisaldu).
Kohus leiab, et arvestades ajutise halduri töö mahtu, keerukust ja kutseoskust on põhjendatud
määrata ajutise halduri töötasuks 780 eurot (9,75 h x 80=780 eurot) ning vajalike kulude katteks
3 eurot. PankrS § 150 lg 1 p 2 ja p 5 kohaselt on pankrotimenetluse kulud ajutise halduri tasu
ning ajutise halduri tehtud vajalikud kulutused oma ülesannete täitmiseks. Sama paragrahvi
lõike 2 kohaselt kui pankrotiavaldus rahuldatakse, tasutakse pankrotimenetluse kulud
pankrotivarast. Arvestades, et pankrotivaras puuduvad vahendid ajutise halduri tasu ja kulude
katteks, siis määrab kohus ajutise halduri tasu 780 eurot (käibemaks ei lisandu ega sisaldu) ja
kulud 3 eurot (käibemaks ei lisandu ega sisaldu) hüvitamisele Maksu- ja Tolliameti poolt
16.06.2016 kohtu deposiiti 13.06.2016 kohtumääruse alusel laekunud 1300 eurost.
/allkirjastatud digitaalselt/
Marget Henriksen
kohtunik




                                                                                              4
