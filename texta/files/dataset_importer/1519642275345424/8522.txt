                         KOHTUMÄÄRUS
Kohus                                Tartu Maakohus
Määruse tegemise aeg ja koht         26. august 2016, Tartu kohtumaja
Väärteoasja number                   4-15-3156
Kohtunik                             Rutt Teeveer
Väärteoasi                           Politsei- ja Piirivalveameti Lõuna prefektuuri 20.01.2013
                                     otsus väärteosjas nr 2602,13,000362, täiteasi nr
                                     047/2013/639
Taotlus                              sissenõudja taotlus      süüdlasele    asenduskaristuse
                                     kohaldamiseks
Menetlustoiming                      taotluse rahuldamata jätmine
Menetlusosalised                     võlgnik/süüdlane:    Endri         Siim         (isikukood
                                     39403242768; elukoht XXXX
                                     sissenõudja/kohtuväline    menetleja: Politsei- ja
                                     Piirivalveameti Lõuna prefektuur, esindaja Merlin
                                     Hurt (merlin.hurt@politsei.ee)

RESOLUTSIOON
1. Jätta rahuldamata sissenõudja taotlus Endri Siimule asenduskaristuse kohaldamiseks seoses
   rahatrahvi tasumisega.
2. Määruse     koopia      saata   menetlusosalistele    ja   kohtutäitur      Ivi    Kalmetile
   (ivi.kalmet@taitur.just.ee).
Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule viieteistkümne päeva jooksul
alates päevast, mil isik sai vaidlustatavast kohtumäärusest teada või pidi teada saama.

ASJAOLUD JA MENETLUSE KÄIK
Politsei- ja Piirivalveameti Lõuna prefektuuri 20.01.2013 otsusega väärteoasjas nr
2602,13,000362 karistati Endri Siimu liiklusseaduse § 201 lg 1 järgi 68 trahviühiku, s.o 272
euro suuruse rahatrahviga. Kohtuvälise menetleja lahend rahatrahvi määramise kohta jõustus
04.02.2013.
Kuna Endri Siim karistuseks määratud rahatrahvi ettenähtud tähtaja jooksul ära ei tasunud,
pöörati Lõuna Prefektuuri 20.01.2013 otsus rahatrahvi sissenõudes sundtäitmisele kohtutäituri
kaudu.
30.04.2015 saabus Tartu Maakohtusse sissenõudja Politsei- ja Piirivalveameti Lõuna
Prefektuuri taotlus Endri Siimule asenduskaristuse kohaldamiseks, kuna trahvi sundtäitmine on
isiku varatuse tõttu võimatu.
26.08.2016 teavitas võlgnik Endri Siim maakohut asjaolust, et ta on temale karistuseks
määratud rahatrahvi 272 eurot täielikult ära tasunud ning edastas ka koopia maksekorraldusest.

KOHTU SEISUKOHT
VTMS § 211 lg 1 kohaselt teeb maakohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt KarS §-le 72, kui süüdlane ei ole
rahatrahvi tervikuna määratud tähtajaks tasunud või osastatud rahatrahvi maksmise tähtaega ei
järgita, rahatrahvi täitmise tähtaega ei ole pikendatud ja süüdlasel ei ole vara, millele sissenõuet
pöörata. Sama paragrahvi lõige 3 sätestab, et kui rahatrahvi asendamine arestiga või üldkasuliku
tööga ei ole mingil põhjusel võimalik või süüdlane on enne asendusaresti või üldkasuliku töö
kohaldamist rahatrahvi tasunud, teeb maakohus määruse, milles jätab sissenõudja avalduse
rahatrahvi asendamise kohta arestiga või üldkasuliku tööga rahuldamata.
Kuna Endri Siimule Politsei- ja Piirivalveameti Lõuna Prefektuuri 20.01.2013 otsusega
väärteoasjas nr 2602,13,000362 määratud rahatrahv kogusummas 68 trahviühikut, s.o 272 eurot
on enne asenduskaristuse kohaldamist täielikult tasutud, jätab kohus sissenõudja taotluse
VTMS § 211 lg 3 alusel rahuldamata.




/allkirjastatud digitaalselt/
Kohtunik




                                                                                                  2
