                                                                                   2-16-107407




                            KOHTUMÄÄRUS
Kohtuasja number                 2-16-107407
Määruse tegemise aeg ja koht     03. juuni 2016, Jõhvi
Kohus                            Viru Maakohus
Kohtunik                         Tarmo Tina
Kohtuasi                         Salva Kindlustuse AS avaldus D. K. vastu võlgnevuse 324
                                 euro nõudes
Menetlustoiming                  Avalduse menetlusse võtmisest keeldumine
Menetlusosalised ja esindajad    Avaldaja: Salva Kindlustuse AS (RK 10284984, asukoht
                                 Pärnu mnt 16, 10141 Tallinn)
                                 Avaldaja lepinguline esindaja: Katrin Leppik
                                 Võlgnik: D. K. (endine nimi V. R.) (IK xxx, viibimiskoht Viru
                                 xxx)


RESOLUTSIOON

   1. Keelduda Salva Kindlustuse AS avalduse D. K. vastu võlgnevuse nõudes menetlusse
      võtmisest.

   2. Saata määrus avaldaja esindajale teadmiseks.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu kaudu
15 päeva jooksul kohtumääruse kättetoimetamisest.

ASJAOLUD

Salva Kindlustuse AS esitas 06.04.2016 Pärnu Maakohtule maksekäsu kiirmenetluse avalduse
võlgnikult 324 euro saamiseks. Kohus tegi 15.04.2016 võlgnikule makseettepaneku. Võlgnik
esitas 03.05.2016 nõudele vastuväite.

Pärnu Maakohtu 17.05.2016 määrusega lõpetati maksekäsu kiirmenetlus ning anti avaldaja nõue
võlgnike vastu üle Viru Maakohtule menetluse jätkamiseks hagimenetluses. Kohus jättis avalduse
18.05.2016 määrusega käiguta ja andis tähtaja nõuetekohase hagiavalduse esitamiseks ja täiendava
riigilõivu tasumiseks. Avaldaja esindaja avas kohtumääruse AET’is 19.05.2016 kell 12:44, kuid
pole tähtaegselt puudusi kõrvaldanud.



                                                                                           1(2)
                                                                                    2-16-107407
KOHTUMÄÄRUSE PÕHJENDUSED

Kohus leiab, et avaldus tuleb jätta menetlusse võtmata.

TsMS § 3401 lg 1 kohaselt, kui menetlusosalise esitatud avaldus, taotlus, vastuväide või kaebus ei
vasta vorminõuetele või on esitatud muude puudustega, mida saab kõrvaldada, muu hulgas kui
tasumata on riigilõiv või kautsjon, määrab kohus tähtaja puuduse kõrvaldamiseks ja jätab
menetlusdokumendi seniks käiguta.

Avaldajale määrati tähtaeg – 14 päeva – puuduste kõrvaldamiseks, so, nõuetekohase hagiavalduse
esitamiseks ja täiendava riigilõivu tasumiseks. Avaldajat hoiatati, et tähtajaks puuduste
kõrvaldamata jätmise korral jäetakse avaldus menetlusse võtmata.

TsMS § 3401 lg 2 kohaselt, kui kohtu määratud tähtpäevaks puudusi ei kõrvaldata, jäetakse avaldus,
taotlus või kaebus menetlusse võtmata.

TsMS § 487 lg 3 kohaselt kui avaldaja ei esita nõude põhjendust õigel ajal, keeldub kohus
määrusega hagi menetlusse võtmast.

Puuduste kõrvaldamise tähtaeg oli 02.06.2016. Avaldaja ei kõrvaldanud puudusi kohtu määratud
tähtajaks.

Eelpooltoodu alusel ja juhindudes TsMS §-st 3401 lg 2, 487 lg 3 keeldub kohus hagi menetlusse
võtmast.



Tarmo Tina
Kohtunik
/allkirjastatud digitaalselt/




                                                                                            2(2)
