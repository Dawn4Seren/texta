                                                                                1-16-9049




                           KOHTUOTSUS
                                EESTI VABARIIGI NIMEL

Kohus                          Viru Maakohus

Otsuse tegemise aeg ja koht    19. detsember 2016, Narva kohtumaja

Kriminaalasja number           1-16-9049 (16233000993)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Kriminaalasi                   Andrei Tšupovi süüdistuses            KarS   §   424     järgi,
                               kokkuleppemenetluse korras
Prokurör                       Viru Ringkonnaprokuratuuri abiprokurör Ragnar Plistkin

Süüdistatav                    Andrei Tšupov

                               isikukood 38711043721; elukoht xxx Eesti Vabariigi
                               kodakondsus; keskharidus; emakeel vene keel; töökoht: xxx
                               kriminaalkorras karistamata
                               tõkend – elukohast lahkumise keed alates 28.07.2016,


Kohtuistungi toimumise aeg     19.12.2016



RESOLUTSIOON

Tunnistada Andrei Tšupov süüdi KarS § 424 järgi ning mõista talle karistuseks 5 (viis)
kuud vangistust.

KarS § 68 lg 1 alusel lugeda karistusaja hulka eelvangistuses viibitud aeg 28.07.2016, s.o 1
(üks) päev ning mõista lõplikuks karistuseks 4 (neli) kuud ja 29 (kakskümmend üheksa)
päeva vangistust.

KarS § 73 lg 1, 3 alusel jätta mõistetud vangistus täitmisele pööramata tingimusel, et
Andrei Tšupov ei pane 1 (ühe) aasta ja 6 (kuue) kuu pikkuse katseaja kestel toime uut
tahtlikku kuritegu.


                                                                                            1
                                                                                    1-16-9049
Katseaja alguseks lugeda 19.12.2016.

Andrei Tšupovile valitud tõkend, elukohast lahkumise keeld, tühistada kohtuotsuse
jõustumisel.

Mõista Andrei Tšupovilt riigituludesse välja menetluskulud: sundraha 645 (kuussada
nelikümmend viis) eurot, kaitsja Aleksei Forstimani poolt kohtueelses menetluses osutatud
õigusabi kulud 120 (ükssada kakskümmend) eurot.

Määrata, et Andrei Tšupovil on õigus tasuda väljamõistetud menetluskulud (summas 765
eurot) osade kaupa alates kohtuotsuse jõustumisele järgnevast kuust 6 (kuue) kuu jooksul.

Menetluskulud tasuda Maksu- ja Tolliameti arveldusarvele nr EE351010052031000004 SEB
pangas, arveldusarvele nr EE502200221014193355 SWEDBANK pangas, arveldusarvele nr
EE401700017002872300 NORDEA PANK pangas, arveldusarvele nr EE873300333499990003
DANSKE BANK pangas. Maksekorraldusele märkida viitenumber 99916700087509 ning
selgitus „Andrei Tšupov, 1-16-9049, kriminaalmenetluse kulud“. Kui rahalised nõuded pole täies
ulatuses tähtaegselt tasutud suunatakse nõuded täitemenetluse läbiviimiseks kohtutäiturile
täitemenetluse seadustikus sätestatud korras.


Edasikaebamise kord
Otsuse peale on õigus esitada apellatsioon Tartu Ringkonnakohtule 15 päeva jooksul seoses
kriminaalmenetluse seadustiku 9. peatüki 2. jao või § 339 lõike 1 sätete rikkumisega ning
süüdistataval ja kaitsjal ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest
mõistetud karistus, mida seadus selle eest ette ei näe.


Asjaolud

Andrei Tšupov on antud kohtu alla süüdistatuna KarS § 424 järgi selles, et olles joobeseisundis
(tema väljahingatava õhu ühes liitris oli alkoholisisaldus mitte väiksem kui 1,05 mg) juhtis ta
28.07.2016 kella 03.08 ajal Narvas Kangelaste prospekt 18 asuva maja juures mootorsõidukit
Porsche Cayenne S Saksamaa Liitvabariigi reg.märgiga xxx. Oma tegevusega pani Andrei
Tšupov toime mootorsõiduki juhtimise joobeseisundis, st KarS § 424 järgi kvalifitseeritava
kuriteo.

Kooskõlas Andrei Tšupovi, tema kaitsja Aleksei Forstimani ja Viru Ringkonnaprokuratuuri
Narva osakonna abiprokurör Ragnar Plistkin vahel sõlmitud kokkuleppega nõuab prokurör
kohtus süüdistatavale KarS § 424 ettenähtud kuriteo toimepanemise eest karistuseks 5 kuud
vangistust. KarS § 68 lg 1 alusel arvata karistusaja hulka eelvangistuses viibitud aeg 28.07.2016
s.o 1 päev ja lõplikuks karistuseks mõista 4 kuud ja 29 päeva vangistust. KarS § 73 lg-te 1 ja 3
alusel jätta Andrei Tšupovile mõistetud karistus 4 kuud ja 29 päeva vangistust täielikult
täitmisele pööramata tingimusel, et süüdimõistetu ei pane 18-kuulise katseaja jooksul toime uut
tahtlikku kuritegu.

Prokurör palub süüdistatavalt välja mõista sundraha summas 645 eurot ja kaitsja vandeadvokaadi
abi Aleksei Forstimani poolt kriminaalasja eeluurimisel osutatud õigusabi kulud 120 eurot.
Kokkuleppe kohaselt palutakse määrata, et Andrei Tšupovil on õigus tasuda väljamõistetud
menetluskulud osade kaupa alates kohtuotsuse jõustumisele järgnevast kuust 6 kuu jooksul.
                                                                                                2
                                                                                 1-16-9049

Kohtuistungil märkis Andrei Tšupov, et saab sõlmitud kokkuleppest aru, nõustub sellega, andis
vabatahtlikult nõusoleku kokkuleppemenetluse kohaldamiseks ning kokkuleppe sõlmimisel
avaldas oma tõelist tahet.

Prokurör toetas sõlmitud kokkulepet.


Kohtu seisukoht

Olles tutvunud kriminaaltoimiku materjalidega ja kuulanud ära kohtumenetluse poolte
arvamused, on kohus seisukohal, et süüdistatav on kokkuleppest aru saanud ja kokkuleppe
sõlmimine vastab tema tõelisele tahtele. Kriminaalasja menetlemisel on järgitud
kokkuleppemenetluse sätteid.

Kriminaalasjas kogutud tõendid annavad aluse mõista süüdi ning karistada Andrei Tšupovit
KarS § 424 järgi vastavalt sõlmitud kokkuleppele.

Menetluskulud kuuluvad KrMS § 180 kohaselt tasumisele süüdistatava poolt vastavalt sõlmitud
kokkuleppele. Kohus annab süüdistatavale õiguse tasuda väljamõistetud menetluskulud ositi 6
kuu jooksul alates kohtuotsuse jõustumisest.

Kohus teeb kohtuotsuse tuginedes eeltoodule ning juhindudes KrMS § 248-249.

(allkirjastatud digitaalselt)

Astrid Asi
kohtunik




                                                                                             3
