                         KOHTUOTSUS
                               EESTI VABARIIGI NIMEL
                             (Hagi õigeksvõtul põhinev otsus)

Kohus                              Harju Maakohus
                                   Kentmanni kohtumaja
Kohtunik                           Helina Luksepp
Otsuse avalikult teatavaks         15. detsember 2016, Tallinn
tegemise aeg ja koht               kohtu kantselei kaudu
Tsiviilasja number                 2-16-10651
Tsiviilasi                         AB „XXXX“ (AB „XXXX“ Eesti filiaali kaudu) hagi
                                   XXXX ja XXXX vastu kahjuhüvitise summas 496,28
                                   euro ja viivise väljamõistmiseks
Tsiviilasja hind                   539,57 eurot
Menetlusosalised ja nende          Hageja: AB „XXXX“ (registrikood XXXX, XXXX),
esindajad                          AB „XXXX“ Eesti filiaal registrikood XXXX,
                                   asukohtXXXX, e-post XXXX);
                                   Hageja lepinguline esindaja: Kadri Ojamaa (4PS OÜ,
                                   e-post kadriojamaa1@gmail.com);

                                   Kostja I: XXXX(isikukood XXXX, elukoht XXXX, e-
                                   post XXXX);
                                   Kostja II: XXXX(isikukood XXXX, XXX, e-post
                                   XXXX);
                                   Kostja I ja II ühine lepinguline esindaja: Vassili
                                   Kosteitšuk (Perejurist.ee (Brandones OÜ), e-post
                                   vassili.koste@gmail.com).
Asja läbivaatamine                 Kirjalik menetlus poolte nõusolekul

RESOLUTSIOON
   1.   Rahuldada hagi õigeksvõtul põhineva otsusega.
   2.   Mõista kostjalt XXXX (isikukood XXXX) ja kostjalt XXXX(isikukood XXXX
        hageja AB „XXXX“ (registrikood XXXX, AB „XXXX“ Eesti filiaali kaudu)
        kasuks välja kummaltki kahju hüvitamiseks 248,14 eurot (kokku 496,28 eurot) ja
        kummaltki 12.07.2016 seisuga viivis 1,795 eurot (kokku 3,59 eurot).
   3.   Kostjad on hageja suhtes osavõlgnikud.
   4.   Mõista kostjalt XXXX hageja AB „XXXX“ (AB „XXXX“ Eesti filiaali kaudu)
        kasuks välja viivis võlaõigusseaduse § 113 lg 1 teises lauses sätestatud määras




                                                                                    1
         põhivõlasummalt 248,14 eurolt alates 13.07.2016 kuni põhinõude tasumiseni, kuid
         kokku mitte enam kui 248,14 eurot.
    5.   Mõista kostjalt XXXX hageja AB „XXXX“ (AB „XXXX“ Eesti filiaali kaudu)
         kasuks välja viivis võlaõigusseaduse § 113 lg 1 teises lauses sätestatud määras
         põhivõlasummalt 248,14 eurolt alates 13.07.2016 kuni põhinõude tasumiseni, kuid
         kokku mitte enam kui 248,14 eurot.
    6.   Menetluskulude jaotus ja kindlaksmääramine:
         6.1. Jätta menetluskulud hageja kanda.
         6.2. Mõista hagejalt AB „XXXX“ (AB „XXXX“ Eesti filiaali kaudu) kostja
               XXXX kasuks välja menetluskulu summas 150 eurot (õigusabikulud).
         6.3. Mõista hagejalt AB „XXXX“ (AB „XXXX“ Eesti filiaali kaudu) kostja
               XXXX kasuks välja menetluskulu summas 150 eurot (õigusabikulud).
         6.4. Kostjad on hageja suhtes osavõlausaldajad.
    7.   Õigeksvõtul põhinev otsus on tagatiseta viivitamata täidetav.
 Edasikaebamise kord
 Kohtuotsusele võib esitada apellatsioonkaebuse Tallinna Ringkonnakohtule (Pärnu mnt 7,
 Tallinn, e-posti aadress talrk.menetlus@kohus.ee) 30 päeva jooksul, alates otsuse apellandile
 kättetoimetamisest, kuid mitte hiljem kui viie kuu möödumisel käesoleva otsuse avalikult
 teatavakstegemisest. Apellatsioonkaebuse esitamisel tuleb tasuda riigilõiv sõltuvalt tsiviilasja
 hinnast ja kaebuse ulatusest.
 Apellatsioonkaebus võidakse lahendada ringkonnakohtus kirjalikus menetluses, kui kaebuse
 esitaja ei taotle selle lahendamist istungil.
 Seaduses sätestatud alustel võib menetlusosaline taotleda riigipoolset menetlusabi
 menetluskulude kandmiseks. Seaduses sätestatud tähtaja järgimiseks peab menetlusabi taotleja
 tegema tähtaja kestel ka menetlustoimingu, mille tegemiseks ta menetlusabi taotleb, eelkõige
 esitama kaebuse. Kaebuse põhjendamiseks või riigilõivu tasumiseks või kaebuses esineva
 sellise puuduse kõrvaldamiseks, mis on seotud menetlusabi taotlemisega, annab kohus
 mõistliku tähtaja pärast menetlusabi andmise taotluse lahendamist, kui nimetatud taotlus ei
 olnud esitatud põhjendamatult või tähtaja pikendamise eesmärgil. See ei välista menetlustähtaja
 ennistamist.
 Kohus selgitab, et menetlustoimingut, mille tegemiseks on kehtestatud tähtaeg, võib teha
 tähtaja viimasel päeval kuni kella 24.00-ni (TsMS § 62 lg 2).
Menetluse käik ja hagi aluseks olevad asjaolud

1. AB „XXXX“ (AB „XXXX“ Eesti filiaali kaudu, hageja) esitas 12.07.2016 Harju Maakohtule
hagi XXXX(kostja I) ja XXXX(kostja II) vastu kahjuhüvitise summas 496,28 euro ja viivise
väljamõistmiseks.
2. Kohus võttis hagi menetlusse 25.08.2016 määrusega ja küsis kostjatelt hagile vastust.
Kostjad esitasid 14.09.2016 kohtule e-kirjaga vastuse, et kostjad on kahju kannatanud korteri
omanikule XXXX viimase esitatud nõude alusel hüvitanud 100 eurot. Kostjad pole olnud
teadlikud sellest, et seoses Tallinnas XXXX kahjuga veel mingisuguseid nõudeid on või saab
olla. Kostjad esitasid ka tõendi selle kohta, et XXXX on 17.06.2016 pangaülekandega hüvitatud
100 eurot.




                                                                                              2
3. 19.09.2016 e-kirjaga tegi kohus kostjale ettepaneku võtta hagejaga ühendust kompromissi
sõlmimiseks, sest kostjad on viidanud kokkuleppele kahju kannatanuga, kellele on kahju
hüvitatud.
4. 19.10.2016 Harju Maakohtu kirjaga andis kohus pooltele tähtaja kokkuleppe sõlmimiseks
kuni 28.10.2016.
5. 20.10.2016 teatas hageja, et kosjad pole hageja kompromisspakkumist vastu võtnud.
6. 24.10.2016 teatas kostjate esindaja, et ostjad võtavad põhinõude õigeks ja tunnistavad seda,
kuid ei ole nõus maksma viivist ega menetluskulusid. Samuti kinnitasid kostjad, et hageja ei
ole enne kohtusse pöördumist kostjatega ühendust võtnud.
7. 27.10.2016 esitasid kostjad kirjaliku vastuse, milles veelkord kinnitasid põhinõudega
nõustumist ning selgitasid, et hageja nõue oleks koheselt rahuldatud vastava teate esitamisest
ka enne kohtusse pöördumist. Seetõttu ei nõustu kostjad maksma viivist ja menetluskulusid.
Kostjad on saatnud kompromissettepaneku ka hagejale, kuid hageja polnud sellega nõus.
8. Kostjad võtsid 01.12.2016 e-kirjaga hagi täies ulatuses õigeks. Kostjad esitasid 14.12.2016
allkirjastatud õigeksvõtu ja menetluskulude nimekirja. Hageja esitas 14.12.2016
menetluskulude nimekirja ning vastas kostjate menetluskulude nimekirjale.
9. Hagiavalduse kohaselt nõuab hageja kostjatelt kahju summas 496,28 eurot, viivist
põhinõudelt seisuga 12.07.2016 summas 3,59 eurot ning viivis võlaõigusseaduse § 113 lg 1
sätestatud määras põhinõudelt alates 13.07.2016 kuni põhinõude täieliku tasumiseni.
10. Hagiavalduse kohasel toimus 05.04.2016 Tallinnas XXXX korteris kahjujuhtum, kus
korterist nr 7 puuriti remondi käigus läbi vahelae augud, millega rikuti korter nr 4 lae
siseviimistlus. Kostjad on Tallinnas XXXX asuva korteriomandi kaasomanikud. Otsene
varaline kahju kokku on 496,28 eurot (põhinõue), millest 379,28 eurot on kahjuhüvitis korteri
taastamiseks, 72 eurot on kahju kindlaks tegemise kulu ja 45 eurot on kohtuvälise nõude
esitamise kulu.
Kohtumääruse põhjendused
11. Tsiviilkohtumenetluse seadustiku (TsMS) § 444 lg 3 kohaselt võib kohus teha õigeksvõtul
põhineva otsuse ilma kirjeldava ja põhjendava osata. Tulenevalt sellest märgib kohus lühidalt
järgmist.
12. TsMS § 440 lg 1-3 näevad ette, et kui kostja võtab kohtuistungil või kohtule esitatud
avalduses hageja nõude õigeks, rahuldab kohus hagi. Hagi õigeksvõtmine kohtuistungil
protokollitakse. Kui hagi õigeksvõtmine on esitatud kohtule avalduses, võetakse avaldus
toimikusse. Kui kostja avaldab hagi õigeksvõtmise kohtule eelmenetluses, lahendab kohus asja
kohtuistungit pidamata.
13. Hageja on hagiavalduses nõustunud asja lahendamisega kirjalikus menetluses. Sama on
kinnitanud kostjate esindaja oma 01.12.2016 e-kirjas.
14. Kohus leiab, et hagi on hagiavalduses märgitud asjaoludega õiguslikult põhjendatud ja tuleb
rahuldada.
Menetluskulud
15. TsMS § 173 lg 1 alusel märgib kohus menetluskulude jaotuse menetlusosaliste vahel
kohtuotsuses. TsMS § 168 lg 6 sätestab, et kui kostja võtab hagi kohe õigeks, kannab hageja
menetluskulud ise, kui kostja ei ole oma käitumisega andnud põhjust hagi esitamiseks.
16. Pooled taotlevad menetluskulude teineteise kanda jätmist. Hageja toob esile, et pooled on
pidanud korduvaid kompromissläbirääkimisi kahju hüvitamiseks, kuid kostjad


                                                                                             3
kompromissettepanekut vastu ei võtnud. Kostjad vaidlesid oma 2.10.2016 vastuses hagile
osaliselt vastu. Seega tuleks kulud jätta kostjate kanda.
17. Kostjad toovad esile, et juhul, kui enne kohtusse pöördumist oleks hageja kostjatega
ühendust võtnud, siis hageja nõue oleks olnud kohtuväliselt koheselt rahuldatud. Kostjad ei ole
hagejalt nõudekirju saanud. Samuti märgivad kostjad, et kokkuleppel XXXX omaniku XXXX,
kes oli kahjukannataja, hüvitasid kostjad talle otse kahju 100 eurot. XXXXkinnitas, et sellega
on kahju hüvitatud. Kostjad on hagi selle lülises osas kohe õigeks võtnud.
18. Kohus leiab, et menetluskulud tuleb jätta hageja kanda. Kostjad on esimeses vastuses
kohtule (14.09.2016) kirjeldanud oma üllatust haginõude osas, kuna nad on kahju kannatanud
isikule temaga kokkuleppel kahju juba hüvitanud. Kostjad ei vaidle hagile vastu, kuid
imestavad, et enne kohtusse pöördumist pole nendega ühendust võetud, kuna kõik kostjate
telefoni numbrid on hagejale kahjutoimiku järgi teada olnud. Enne kompromissläbirääkimiste
tähtaja lõppu on kostjad kohtule vastanud ja hagi suures osas (s.o 99.3%) õigeks võtnud.
Järgmises kohtule esitatud menetlusdokumendis 01.12.2016 on kostjad hagi täies ulatuses
õigeks võtnud. Kohus leiab, et seetõttu on põhjendatud lähtuda sellest, et kostjad võtsid hagi
kohe õigeks.
Hageja pole tõendanud nõudekirja edastamist enne kohtusse pöördumist ega toonud esile
selliseid asjaolusid, mis annaksid alust kulude jätmist kostjate kanda.
19. TsMS § 174 lg 2 alusel määrab kohus kindlaks ka menetluskulude rahalise suuruse.
20. Kostjate menetluskulud on 14.12.2016 esitatud nimekirja kohaselt lepingulise esindaja
kulud 300 eurot 3 töötunni eest tunnihinnaga 100 eurot. Kostjad kinnitavad, et kõik kulud on
kantud käesoleva tsiviilasjaga ja kostjad ei ole käibemaksukohustuslased. Kohus leiab, et
kostjate menetluskulud on vajalikud ning põhjendatud täies ulatuses ja kuuluvad rahuldamisele.
21. TsMS § 165 lg 1 sätestab, et kui otsus on tehtud kaashagejate või -kostjate kahjuks,
vastutavad kaashagejad või -kostjad menetluskulude eest võrdsetes osades, kui kohus ei määra
teisiti. Kui isikud osalevad menetluses oluliselt erinevas ulatuses, võib kohus kulude jaotamisel
võtta aluseks osalemise ulatuse. TsMS § 165 lg 3 sätestab, et kui otsus on tehtud
solidaarvõlgnikest kostjate kahjuks, vastutavad kostjad menetluskulude eest samuti
solidaarselt.
22. Hageja ei ole hagiavalduses (sh ka hagiavalduse resolutsioonis) märkinud, kas ta nõuab
kostjatelt kahju hüvitamist kui solidaar-, osa- või ühisvõlgnikena.
Võlgnike paljusust reguleerivaid sätteid kohaldab kohus ise, sõltumata poolte õiguslikust
hinnangust (TsMS § 436 lg 7; vt ka Riigikohtu lahend kohtuasjas nr 3-2-1-117-16). Kohus
lähtub ainult kulude jaotusel hagiavalduses toodud asjaoludest, et kahju tekitas korter nr 7, mille
omanikeks on kostjad, kes on korteri kaasomanikud võrdsetes osades (mitte ühisomanikud)
ning seega on tegemist kostjate osavastutusega hageja ees (Korteriomandiseaduse § 13 lg 1).
Seega tuleb menetluskulude jaotamisel analoogia korras lähtuda TsMS § 165 lg-st 1 ning kohus
määrab, et kostjad on hageja suhtes osavõlausaldajad (võlaõigusseadus § 71).
23. Kohus ei ole kostjatelt täiendavalt küsinud seisukohta hageja menetluskulude kohta, kuna
kohus jätab menetluskulud hageja kanda (kostjatel ei teki hageja menetluskuludest kohustusi)
ning seetõttu pole kostjate seisukoht vajalik.
Kohtu täiendavad selgitused
24. Tsiviilasja hind on TsMS § 124, § 133 lg 1 ja lg 2 alusel 539,57 eurot.
25. TsMS § 468 lg 1 p 1 kohaselt tunnistab kohus omal algatusel hagi õigeksvõtul põhineva
otsuse tagatiseta viivitamata täidetavaks.


                                                                                                 4
/allkirjastatud digitaalselt/
Helina Luksepp
kohtunik




                                5
