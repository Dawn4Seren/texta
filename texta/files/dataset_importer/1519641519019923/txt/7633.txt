                                                                           2-16-10150




                       KOHTUMÄÄRUS
Kohus                         Harju Maakohus
                              Tartu mnt kohtumaja
Kohtunik                      Raivo Einula
Kohtujurist                   Nona Alas
Määruse kuupäev               08.september 2016
Tsiviilasja number            2-16-10150
Tsiviilasi                    XXXX avaldus kohtu loa saamiseks               abielu
                              sõlmimiseks ilma abieluvõimetõendita
Menetlustoiming               hagita menetluse algatamine ja lahendamine

Menetlusosalised, esindajad   avaldaja: XXXX(sünd. XXXX, elukoht XXXX;
                              kontaktaadress Eestis XXXX; e-post: XXXX; XXXX )


                              puudutatud isik: XXXX(isikukood XXXX, elukoht
                              XXXX; e-post: XXXX )

                              kirjalik menetlus



Menetluse liik

RESOLUTSIOON

1. Rahuldada avaldus ning anda XXXX´le (sünd. XXXX, välisriigi passi nr XXXX) luba
sõlmida abielu ilma abieluvõimetõendita. Kohtu luba abiellumiseks kehtib kuus
kuud käesoleva määruse tegemise päevast arvates.

2. Käesolev määrus hakkab kehtima ja kuulub täitmisele sõltumata jõustumisest
viivitamata alates päevast, kui see tehakse teatavaks avaldajale.

                                                                                      1
                                                                               2-16-10150

3. Jätta menetluskulud avaldaja kanda.

Edasikaebamise kord

Määruse peale võib esitada määruskaebuse Tallinna Ringkonnakohtule Harju Maakohtu
kaudu 15 päeva jooksul alates määruse kättetoimetamisest.


Avaldaja nõue
XXXX(avaldaja) esitas 01.07.2016 Harju Maakohtule avalduse loa saamiseks ilma
abieluvõimetõendita abiellumiseks. Avalduselt on tasutud riigilõivu 10 eurot. Kohus
võttis avalduse menetlusse 05.07.2016.

Kohtumääruse põhjendused ja järeldused

Tsiviilkohtumenetluse seadustiku (TsMS) § 550 lg 1 p 7 kohaselt lahendatakse hagita
menetluses muud seadusega kohtu pädevusse antud perekonnaasjad, mida ei saa
lahendada hagimenetluses.

PKTS § 39 lg 5 kohaselt võib kohus, kelle tööpiirkonnas kavatsetakse abielu sõlmida,
välisriigi kodanikule, kelle elukoht on välisriigis või kes on elanud Eestis alla 6 (kuue)
kuu vahetult enne abiellumisavalduse esitamist ja kes mõjuval põhjusel ei saa
abieluvõimetõendit esitada, anda loa abielu sõlmimiseks ilma tõendita.

Avalduse kohaselt kavatseb XXXXabielluda XXXX. Avaldaja soovib abielluda Eesti
Vabariigi kodanikuga, kes elab Eestis ja saada selleks loa Eesti kohtult, sest avaldaja
päritoluriik Venemaa ei väljasta oma kodanikele selliseid abieluvõimetõendeid, mida
Eesti riik aktsepteeriks. Avaldaja on Venemaa kodanik, elab alaliselt Venemaal ja viibib
Eestis Schengeni viisa alusel (XXXX, kehtiv kuni XXXX). Avaldaja on avalduses
kinnitanud, et tal puuduvad tema päritoluriigi õiguse järgi abielu sõlmimist takistavad
asjaolud.

Venemaa Föderatsioon väljastab oma kodanikele, kes soovivad välismaal abielluda, isiku
elukohajärgsest perekonnaseisuasutusest tõendi selle kohta, et isik selles piirkonnas
elatud ajaperioodil ei ole abiellunud. Sellise tõendi puhul on tegu tõendiga
registriandmete puudumise kohta, mille kohaselt puudub isikul tõendil märgitud
ajavahemikul mingis kindlas piirkonnas abieluakt. Abieluakti puudumine tõendil
märgitud piirkonnas ei välista seda, et isikul ei võiks olla kehtiv abielu mõnes teises
piirkonnas. Seega Vene Föderatsioon ei väljasta abieluvõimetõendeid.

XXXXon kohtule esitanud järgmised dokumendid:



                                                                                        2
                                                                              2-16-10150
-Venemaa Jaroslavli oblasti Rybinski linna Jaroslavli piirkonna perekonnaseisuameti poolt
välja antud abielu lahutamise tunnistus, mille kohaselt on XXXXabielu lahutatud
17.02.2014 ja tehtud abielu lahutamise kanne nr XXXX;
-Venemaa Jaroslavli oblasti Rybinski linna Jaroslavli piirkonna perekonnaseisuameti
20.06.2016 tõendi nr 11, mille kohaselt Rybinski linna Jaroslavli piirkonna
perekonnaseisuametis puudub sissekanne XXXX abielu sõlmise kohta ajavahemikul
17.02.2014-20.06.2016.

Kohus on XXXX ja XXXX 07.09.2016 isiklikult ära kuulanud ja XXXX kinnitusel ta ei ole
käesoleval ajal abielus.

Kohus asub seisukohale, et tsiviilasjas esitatud väited annavad aluse kohtul anda
avaldajale PKTS § 39 lg 5 alusel luba abielu sõlmimiseks ilma abieluvõimetõendita. Kohus
selgitab, et käesoleva määrusega avaldajale antav luba kehtib PKTS § 39 lg 5 viimase
lause kohaselt kuus kuud.

TsMS § 478 lg 4 kohaselt hagita menetluses tehtud määrus hakkab kehtima ja kuulub
täitmisele sõltumata jõustumisest viivitamata alates päevast, kui see tehakse teatavaks
isikutele, kelle kohta määrus vastavalt selle sisule on tehtud, kui seadusest ei tulene
teisiti.
TsMS § 172 lg 1 esimese lause kohaselt hagita menetluses kannab menetluskulud isik,
kelle huvides lahend tehakse. Kohus jätab menetluskulud, so avaldaja poolt tasutud
riigilõivu, avaldaja kanda.

/allkirjastatud digitaalselt/


Raivo Einula
kohtunik




                                                                                       3
