                     TARTU MAAKOHUS
                           KOHTUMÄÄRUS
                                  Menetluse lõpetamine

 Määruse tegemise aeg ja koht     Viljandi kohtumaja                            30. juuni 2016
 Tsiviilasi                       nr 2-16-103174
                                  Placet Group OÜ hagi Tiit Varjundi vastu 20.12.2014
                                  sõlmitud tarbijakrediidilepingust nr 31002165267 tuleneva
                                  põhivõlgnevuse 300 eurot, intressi 39 euro, lepingutasu 6
                                  euro, kahju 44 euro ja viiviste 27,46 euro + VÕS § 113 lg-s
                                  1 sätestatud määr põhinõudelt aastas nõudes
 Määruse tegemine                 eelmenetluses
 Menetlev kohtunik                kohtunik Silvi Maiste
 Hageja                           Placet Group OÜ (registrikood 11198910; aadress: F.R.
                                  Kreutzwaldi 4, 10120, Tallinn)
 Hageja esindaja                  Marek Aunver (Civilis Õigusbüroo OÜ, e-post:
                                  jurist@itm.ee)
 Kostja                           Tiit Varjund (isikukood xxxxxxxxxx, aadress xxxxx xxxx,
                                  xxxxxx, xxxxxx xxxx, xxxxxxx, e-post: )

RESOLUTSIOON
1. Võtta vastu hageja loobumine hagist ja lõpetada menetlus tsiviilasjas nr 2-16-103174.
2. Jätta menetluskulud hageja kanda.
3. Tagastada määruse jõustumisel ITM Inkasso OÜ-le 50 eurot (konto nr
   EE562200221040923052, selgitusega „Riigilõivu tagastus tsiviilasjas nr 2-16-103174“).
4. Toimetada määruse koopia kätte hagejale, selle esindajale ja kostjale.
Edasikaebamise kord
5. TsMS § 660 kohaselt on määrusega puudutatud menetlusosalisel õigus esitada kirjalik
   määruskaebus Tartu Maakohtule kaudu Tartu Ringkonnakohtule. TsMS § 661 kohaselt on
   määruskaebuse esitamise tähtaeg 15 päeva alates määruse määruskaebuse esitajale
   kättetoimetamisest.

ASJAOLUDE KIRJELDUS (1) JA KOHTU PÕHJENDUSED (2)

1. Hageja on varasemalt esitanud Pärnu Maakohtule maksekäsu kiirmenetluse avalduse, mida ei
õnnestunud kostjale kätte toimetada.

Hageja on 11.05.2016 esitanud kostja vastu hagi 20.12.2014 sõlmitud tarbijakrediidilepingust nr
31002165267 tuleneva põhivõlgnevuse 300 eurot, intressi 39 euro, lepingutasu 6 euro, kahju 44
euro ja viiviste 27,46 euro ning viivised VÕS § 113 lg-s 1 sätestatud määras põhinõudelt aastas
nõudes.
Hageja on 14.06.2016 esitanud kohtule hagist loobumise avalduse, taotledes ühtlasi poole
                                            1
riigilõivu summas 50 eurot tagastamist.

Hagist loobumise avaldus on kostjale 17.06.2016 kätte toimetatud, kuid kostja pole oma arvamust
selle kohta kohtule avaldanud.

2. Kohtu põhjendused
TsMS § 431 lg 1 kohaselt lõpetab kohus menetluse määrusega. TsMS § 428 lg 1 p 3 kohaselt
kohus lõpetab menetluse otsust tegemata, kui hageja on hagist loobunud.

TsMS § 429 lg 1 järgi võib hageja hagist loobuda kuni hagi kohta tehtud lahendi jõustumiseni,
esitades selleks avalduse. Kohus võtab hagist loobumise vastu määrusega, millega ühtlasi lõpetab
asja menetluse.

Poolel on õigus loobuda hagist kuni hagi kohta tehtud lahendi jõustumiseni. Kohus leiab, et
käesolevas asjas ei esine alust menetluse lõpetamisest keeldumiseks ning kuna hageja on hagist
loobunud, võtab kohus loobumise vastu ja lõpetab TsMS § 428 lg 1 p 3 alusel tsiviilasjas
menetluse.

Kohus selgitab, et vastavalt TsMS §-le 432, kui menetlus on lõpetatud, ei saa hageja uuesti
pöörduda kohtusse hagiga sama kostja vastu vaidluses samal alusel sama hagieseme üle. Kui
menetlus on lõpetatud hagist loobumise tõttu, on lõpetamisel samad materiaalõiguslikud ja
protsessuaalsed tagajärjed nagu menetluse lõpetamisel kohtuotsusega, kui seadusest ei tulene
teisiti.

TsMS § 168 lg 4 kohaselt tuleb menetluskulud jätta hageja kanda.

TsMS § 150 lg 2 p 2 kohasel tagastatakse hagist loobumise korral pool tasutud riigilõivust. Hageja
tasutud riigilõivust kokku summas 100 eurot tuleb hagist loobumise tõttu tagastada hageja taotlusel
ITM Inkasso OÜ-le 50 eurot.

(allkirjastatud digitaalselt)

Silvi Maiste
Kohtunik




                                             2
