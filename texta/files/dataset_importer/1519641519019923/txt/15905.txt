                                                                                 4-15-7451




                           KOHTUMÄÄRUS
Kohus                          Viru Maakohus

Määruse tegemise aeg ja koht   11. mai 2016, Narva kohtumaja

Toimiku number                 4-15-7451 (930014001460)

Kohtunik                       Astrid Asi

Kohtuistungi sekretär          Jelena Muttonen

Tõlk                           Irina Ogurova

Avalduse esitaja               Maksu- ja Tolliamet
                               asukoht Lõõtsa 8a, 15176 Tallinn
Taotlus                        Taotlus rahatrahvi asendamiseks arestiga Andrei Bulgakovi
                               suhtes
Istungil osalenud isikud       võlgnik: Andrei Bulgakov (ik 38401292213; elukoht xxx)



Kohtuistungi toimumise aeg      14.10.2015, 10.12.2015, 28.03.2016, 11.05.2016

RESOLUTSIOON

Rahuldada Maksu- ja Tolliameti 08.09.2015 taotlus asendada Andrei Bulgakovile
määratud rahatrahv arestiga.

Asendada Andrei Bulgakovile Maksu-ja Tolliameti alljärgneva otsusega määratud
rahatrahv 1 (ühe) päeva arestiga:
Maksu-ja Tolliameti tollikorralduse oskonna 07.08.2014 üldmenetluse otsusega
väärteoasjas nr 930014001460 määratud rahatrahv 15 trahviühikut, so 60 (kuuskümmend)
eurot.

Asendada Andrei Bulgakovile määratud arest üldkasuliku tööga. Andrei Bulgakov on
kohustatud sooritama 2 (kaks) tundi üldkasulikku tööd.

Määrata KarS § 69 lg 3 alusel üldkasuliku töö tegemise tähtajaks 4 (neli) kuud alates
kohtumääruse jõustumisest.

VTMS § 2071 lg 1 alusel saadetakse jõustunud kohtulahend üldkasuliku töö täitmisele
pööramiseks süüdlase elukoha järgsele prefektuurile.


                                                                                      1(3)
                                                                                       4-15-7451

Kui süüdlane hoiab üldkasulikust tööst kõrvale, võib kohus KarS § 69 lg 6 kohaselt
politseiasutuse taotluse alusel pöörata süüdlasele mõistetud aresti täitmisele. Aresti täitmisele
pööramisel arvestatakse karistusest kantuks süüdlase tehtud üldkasulik töö, mille üks tund võrdub
ühe päeva arestiga.

Antud määruse ärakirjad edastada Andrei Bulgakovile, Maksu-ja Tolliametile ning Politsei- ja
Piirivalveameti Ida Prefektuurile.


Edasikaebamise kord

Määrusele võib esitada määruskaebuse Viru Maakohtule 15 päeva jooksul alates päevast, mil
kohtumenetluse pool sai vaidlustatavast kohtumäärusest teada või oleks pidanud teada saama.

Asjaolud

Andrei Bulgakovit karistati Maksu- ja Tolliameti 07.08.2014 üldmenetluse otsusega väärteoasjas
nr 930014001460 Tolliseaduse § 73 lg 1 järgi rahatrahviga 15 trahviühikut, so 60 eurot.
Kohtuvälise menetleja otsus jõustus 22.08.2014.

08.09.2015 esitas Maksu- ja Tolliamet Viru Maakohtule avalduse rahatrahvi asendamiseks
arestiga. Avalduse kohaselt palub sissenõudja Eesti Vabariik (Maksu- ja Tolliameti kaudu,
edaspidi maksuhaldur) otsustada väärteomenetluse seadustiku § 211 lg 1 alusel maksuhalduri
07.08.2014 otsusega nr 930014001460/2 Andrei Bulgakovile (edaspidi võlgnik) määratud
rahatrahvi asendamine arestiga. Trahviotsus on võlgnikule VTMS § 70 lg-st 4 tulenevalt
kättetoimetatuks loetud 07.08.2014. Võlgnikul on maksuhalduri ees 08.09.2015 seisuga tasumata
trahviotsuse nõue summas 60 eurot. Rahatrahvi ei ole määratud ajaks tasutud, samuti ei ole
pikendatud tasumise tähtaega. Võlgniku pangakontod on arestitud alates 08.09.2014, kuid
arestimise tulemusena laekumisi rahatrahvi nõude katteks toimunud ei ole. Maksukohustuslaste
registri andmetel võlgnik seisuga 08.09.2015 ametlikku töökohta ei oma. Maksuhaldur on
kontrollinud võlgniku vara olemasolu – võlgnikule kuulub 2005.aasta mootorsõiduk Ford Transit
(reg.märgiga 914BJC), seisuga 08.09.2015 kehtiv tehnoülevaatus ning liikluskindlustus
puuduvad, kohtutäiturite poolt on seatud käsutamise keelumärked. Tasumata trahvinõude
edastamine kohtutäiturile ei ole otstarbekas, kuna ilmselt amortiseerunud sõiduki realiseerimine
täitemenetluses on ebatõenäoline.

Menetlusosaliste seisukohad kohtuistungil

10.12.2015 kohtuistungil Andrei Bulgakov märkis, et soovib trahvi tasuda. Kohus lükkas istungi
edasi ning andis võlgnikule võimaluse tasuda trahv 28.03.2016. Nimetatud kuupäevaks
Bulgakov trahvi ei tasunud.
11.05.2016 kohtuistungil selgitas Bulgakov, et ta arvas, et kohtutäituri kaudu on trahv tasutud.
Ta palus, et trahv asendataks üldkasuliku tööga.

Kohtu seisukoht
Kohus, vaadanud läbi esitatud taotluse ning kuulanud ära võlgniku selgitused, leiab, et taotlus on
põhjendatud ning kuulub rahuldamisele.



                                                                                             2(3)
                                                                                      4-15-7451

Väärteomenetluse seadustiku § 211 lg 1 kohaselt teeb maakohus karistust täitva sissenõudja
avalduse alusel määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks tasunud
või osastatud rahatrahvi maksmise tähtaega ei järgita, rahatrahvi täitmise tähtaega ei ole
pikendatud ja süüdlasel ei ole vara, millele sissenõuet pöörata.

Kohus leiab, et Maksu-ja Tolliameti taotlus võlgnikule Andrei Bulgakovile määratud rahatrahvi
asendamiseks on põhjendatud ja kuulub rahuldamisele, sest võlgnikul puuduvad rahalised
vahendid, et rahatrahvi tasuda.

Kohus on seisukohal, et Andrei Bulgakovile Maksu-ja Tolliameti 07.08.2014 üldmenetluse
otsusega määratud rahatrahv 15 trahviühikut tuleb asendada üldkasuliku tööga vastavalt KarS §-
le 72. Rahatrahvi kümnele trahviühikule vastab üks päev aresti, rahatrahvi arestiga asendamise
korral on aresti alammäär üks päev (KarS § 72 lg 2,3). Seega kujuneb aresti pikkuseks 1 päev.
Kuna Andrei Bulgakov on nõus tegema üldkasulikku tööd ning kuni 31.12.2014 kehtinud KarS §
69 lg 1 redaktsiooni kohaselt vastab ühele päevale arestile kaks tundi üldkasulikku tööd, siis
tuleb Andrei Bulgakovil teostada 2 tundi üldkasulikku tööd. Alates 01.01.2015 kehtiva KarS §
69 lg 1 redaktsioonis on küll üks päev aresti võrdne vaid ühe tunni üldkasuliku tööga, kuid
samas näeb seadus ette, et minimaalne määratav üldkasuliku töö tundide arv saab olla viis tundi.
Kuna trahviotsus oli tehtud eelmise redaktsiooni kehtivuse ajal, siis on kuni 31.12.2014 kehtinud
redaktsioon antud juhul võlgniku suhtes leebem ning tulenevalt KarS § 5 lg-st 3 ei oma võlgniku
olukorda raskendav seadus tagasiulatuvat jõudu.

(allkirjastatud digitaalselt)

Astrid Asi
Kohtunik




                                                                                            3(3)
