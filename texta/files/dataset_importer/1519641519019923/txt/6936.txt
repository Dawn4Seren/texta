                         KOHTUOTSUS
                              EESTI VABARIIGI NIMEL
                                Tagaseljaotsus


Kohus                         Pärnu Maakohus
                              Pärnu kohtumaja
Kohtukoosseis                 Kohtunik Maili Tartu
Otsuse tegemise aeg ja koht   19. september 2016.a, Pärnu
Tsiviilasja number            2-16-109415
Tsiviilasi                    AB „Lietuvos draudimas“ (AB „Lietuvos draudimas“ Eesti
                              filiaali kaudu) hagi P. D.i vastu kahju hüvitamise summas
                              2 725 euro ning viiviste nõudes.
                              Määrus hagi menetlusse võtmise kohta ja nõue hagile
                              kirjalikult vastata on kostja P. D.ile kätte toimetatud
                              01.09.2016.a isiklikult.
                              TsMS § 444 lg 3 alusel on tagaseljaotsusest välja jäetud
                              kirjeldav ja põhjendav osa.
Tsiviilasja hind              3 008.81 eurot.
Menetlusosalised ja nende     Hageja: AB „Lietuvos draudimas“, registrikood 110051834,
esindajad                     asukoht J. Basanavičiaus g. 12, Vilnius, Leedu, 03600, AB
                              „Lietuvos draudimas“ Eesti filiaali kaudu, registrikood
                              12831829, asukoht Pärnu mnt 141, Tallinn, 11314, esindaja
                              Kadri Ojamaa, e-post kadriojamaa1@gmail.com.
                              Kostja: P. D., isikukood xxxxxxxxxxx, elukoht xxxxx xx-x,
                              xxxxx xxxxx.

RESOLUTSIOON                  Juhindudes TsMS § 442 lg 5, 6, § 444 lg 1, 3 § 445 lg 3, § 456
                              lg 3, § 407 lg 1, 3, 5, § 415 lg 1, 2, § 416 lg 1,2, § 420 lg 1, §
                              468 lg 1 p 2, § 455 lg 1,§ 367, § 632 lg 1

                              Rahuldada hagi.

                              Välja    mõista    P.   D.ilt 20.02.2016.a    toimunud
                              liiklusünnetusega tekitatud kahju hüvitis ning viivis
                              summas 2 790.99 (kaks tuhat seitsesada üheksakümmend
                              eurot ja üheksakümmend üheksa senti) eurot (kahju 2 725
                              eurot ja viivis 65.99 eurot) AB „Lietuvos draudimas“
                                                               Tsiviilasi nr 2-16-109415

                           kasuks.

                           Välja mõista P. D.ilt viivis arvestatuna võlgnevuse
                           põhiosalt, s.o 2 725 eurolt, alates 17.08.2016.a kuni
                           põhinõude täieliku tasumiseni võlaõigusseaduse § 113 lg 1
                           teises lauses sätestatud määras AB „Lietuvos draudimas“
                           kasuks.

                           Tunnistada tagaseljaotsus tagatiseta viivitamata täidetavaks.

Menetluskulude jaotus ja   Juhindudes TsMS § 162 lg 1, § 177 lg 4
kindlaksmääramine
                           Jätta menetluskulud P. D. kanda.

                           Määrata         kindlaks        hageja       AB       „Lietuvos
                           draudimas“menetluskulud summas 615 eurot, mis koosneb
                           riigilõivust 300 eurost ja õigusabi kuludest 315 eurost.

                           Välja mõista P. D.ilt menetluskuludena 615.- eurot AB
                           „Lietuvos draudimas“kasuks.

                           Hüvitamisele kuuluvatelt menetluskuludelt tuleb tasuda
                           menetluskulude suurust kindlaks tegeva lahendi jõustumisest
                           alates kuni täitmiseni viivist võlaõigusseaduse § 113 lõike 1
                           teises lauses ettenähtud ulatuses.

                           Menetluskulude kindlaksmääramise peale võib esitada kaebuse
                           menetluskulude      kindlaksmääramist     taotlenud      ja
                           menetluskulusid kandma kohustatud isik, kui kaebuse hind
                           ületab 200 eurot.

Kaja esitamine             Kostja võib esitada tagaseljaotsuse peale kaja, kui tema
                           tegevusetus, mis oli tagaseljaotsuse tegemise aluseks, oli
                           tingitud mõjuvast põhjusest. Kaja võib esitada sõltumata
                           mõjuva põhjuse olemasolust, kui hagile vastamata jätmise
                           puhul oli hagi kostjale või tema esindajale kätte toimetatud
                           muul viisil kui isiklikult allkirja vastu üleandmisega või
                           elektrooniliselt, tagaseljaotsust ei võinud seaduse kohaselt
                           teha. Kaja võib esitada tagaseljaotsuse kättetoimetamisest
                           alates 30 päeva jooksul. Kui tagaseljaotsus toimetatakse kätte
                           avalikult, võib kaja esitada 30 päeva jooksul alates päevast, kui
                           kostja sai tagaseljaotsusest või selle täitmiseks algatatud
                           täitemenetlusest teada. Kohtuotsus loetakse avalikult
                           kättetoimetatuks 15 päeva möödumisel otsuse väljavõtte
                           väljaandes Ametlikud Teadaanded ilmumise päevast. Kajalt
                           tasutakse kautsjon. Kautsjonina tasutakse summa, mis vastab
                           riigilõivule poolelt hagihinnalt, kuid mitte vähem kui 100 eurot
                           ja mitte rohkem kui 1500 eurot. Kajale tuleb lisada kõik asja
                           ettevalmistamise lõpuleviimiseks vajalik koos dokumentide ja


                                                                                     2(4)
                                                                     Tsiviilasi nr 2-16-109415

                                 nende lisade ärakirjadega vastavalt menetlusosaliste arvule.

Edasikaebamise kord              Hageja võib apellatsioonkaebuse esitada 30 päeva jooksul,
                                 alates otsuse apellandile kättetoimetamisest, kuid mitte hiljem
                                 kui viie kuu möödumisel esimese astme kohtu otsuse avalikult
                                 teatavakstegemisest. Apellatsioonkaebus tuleb esitada Tallinna
                                 Ringkonnakohtule. Kaebus võidakse lahendada kirjalikus
                                 menetluses, kui kaebuses ei taotleta selle lahendamist istungil.
                                 Seaduses sätestatud tähtaja järgimiseks peab menetlusabi
                                 taotleja tegema tähtaja kestel ka menetlustoimingu, mille
                                 tegemiseks ta menetlusabi taotleb, eelkõige esitama kaebuse.
                                 Kaebuse põhjendamiseks või riigilõivu tasumiseks või
                                 kaebuses esineva sellise puuduse kõrvaldamiseks, mis on
                                 seotud menetlusabi taotlemisega, annab kohus mõistliku
                                 tähtaja pärast menetlusabi andmise taotluse lahendamist, kui
                                 nimetatud taotlus ei olnud esitatud põhjendamatult või tähtaja
                                 pikendamise eesmärgil. See ei välista menetlustähtaja
                                 ennistamist.

Menetluse käik ja kohtu seisukohad
    1.
    06.05.2016.a esitas AB “Lietuvos draudimas“ (Eesti filiaali kaudu) Pärnu Maakohtule
maksekäsu kiirmenetluse avalduse P. D.i vastu. 13.05.2016.a tegi kohus makseettepaneku.
Kostja nõudele vastuväidet ei esitanud. Maksekäsuosakonna 17.06.2016.a määrusega tegi
kohus maksekäsu, millega kohustas P. D.i tasuma AB-le “Lietuvos draudimas“ võlgnevus.
Kostja esitas 17.06.2016.a maksekäsu määrusele määruskaebuse. 29.07.2016.a määrusega
kohus rahuldas avalduse täitemenetluse peatamiseks täiteasjas nr 179/2016/650. 08.08.2016.a
määrusega kohus rahuldas kostja määruskaebuse ja tühistas Pärnu Maakohtu
maksekäsuosakonna 17.06.2016.a kohtumääruse ning andis nõude alluvusel üle Pärnu
Maakohtu Pärnu kohtumajale menetluse jätkamiseks hagimenetluses. Hageja esitas
17.08.2016.a hagiavalduse. 24.08.2016.a hageja täiendas hagiavaldust. Kohus 25.08.2016.a
määrusega võttis hagi menetlusse ning andis kostjale tähtaja hagile vastamiseks.
   TsMS § 486 lg 2 kohaselt hagi loetakse hagimenetluse tähenduses esitatuks alates
maksekäsu kiirmenetluse avalduse esitamisest.
   Määrus hagi menetlusse võtmise kohta ja nõue hagile kirjalikult vastata on kostja P. D.ile
kätte toimetatud 01.09.2016.a isiklikult. Kostja ei ole kohtule kirjalikku vastust esitanud ega
hagile vastu vaielnud.
2.
   Kohus peab võimalikuks rahuldada hagi tagaseljaotsusega kooskõlas tsiviilkohtumenetluse
seadustiku (TsMS) § 407 lg 1 ja § 444 lg 1, kuivõrd hagi on õiguslikult põhjendatud, hageja
on tagaseljaotsuse tegemist taotlenud. Kostja vastust hagiavaldusele esitanud ei ole. Sellisel
juhul loeb kohus hageja esitatud faktilised väited kostja poolt omaksvõetuks. TsMS § 407 lg 5
loetletud tagaseljaotsuse tegemist välistavaid asjaolusid antud asjas ei esine.

Menetluskulude jaotus ja menetluskulude rahaline kindlaksmääramine.
3.
   TsMS § 162 kohaselt hagimenetluse kulud kannab pool, kelle kahjuks otsus tehti.
Kuivõrd otsus on tehtud kostja kahjuks, siis tuleb menetluskulud jätta kostja P. D.i kanda.



                                                                                              3(4)
                                                                    Tsiviilasi nr 2-16-109415

TsMS § 177 lg 1 p 1 kohaselt kohus määrab menetluskulude rahalise suuruse kindlaks
kohtuotsuses.
TsMS § 138 lg 1 kohaselt menetluskulud on menetlusosaliste kohtukulud ja kohtuvälised
kulud; lg 2 kohaselt kohtukulud on riigilõiv, kautsjon ning asja läbivaatamise kulud. TsMS §
144 kohaselt kohtuvälised kulud on: 1) menetlusosaliste esindajate ja nõustajate kulud; 7)
maksekäsu kiirmenetluse kulud. TsMS § 175 lg 1 kohaselt kui menetlusosaline peab
menetluskulude jaotust kindlaksmäärava kohtulahendi kohaselt kandma teist menetlusosalist
esindanud lepingulise esindaja kulud, mõistab kohus kulud välja põhjendatud ja vajalikus
ulatuses. Lepinguline esindaja on menetlusosalist menetluses esindav advokaat või muu
esindaja käesoleva seadustiku §-s 218 sätestatu kohaselt. Vastavalt TsMS § 174 lg 1
menetluskulude rahalise suuruse määrab menetluskulude jaotuse alusel vajalikus ja
põhjendatud ulatuses kindlaks asja menetlev kohus samas tsiviilasjas, millega seoses kulud
tekkisid.
Hageja on kohtule hagiavalduses esitanud menetluskulude kindlaksmääramise avalduse
paludes kostjalt hageja kasuks välja mõista menetluskulud summas 750 eurot. Hageja
menetluskulud koosnevad riigilõivust summas 300 eurot ning õigusabi kuludest summas 450
eurot Arve esitajaks on 4PS OÜ. Kostja vastuväiteid menetluskulude nimekirjale ei ole
esitanud.
Kohus, tutvunud hageja avaldusega menetluskulude kindlaksmääramiseks ja vaadanud läbi
asja materjalid, leiab, et taotlus on osaliselt põhjendatud. Kostjalt kuulub väljamõistmisele
maksekäsu kiirmenetluse esitamisel tasutud riigilõiv 89.15 eurot ja hagiavalduse esitamisel
tasutud riigilõiv 210.85 eurot, kokku 300 eurot, kui vältimatu ja vajalik kulutus nõude
esitamisel. Kohus on seisukohal, et hageja taotlus õigusabikulude väljamõistmiseks tuleb jätta
osaliselt rahuldamata. Hagiavalduses esitatud menetluskulude nimekirja kohaselt lepingulise
esindaja tasu 5 tunni ajakulu eest 450 eurot. Osutatud teenused on järgmised: maksekäsu
kiirmenetluse avalduse koostamine 30 minutit 45 eurot, kliendi nõustamine, määruskaebusega
tutvumine ja sellele vastamine 1 tund ja 30 minutit 135 eurot ning hagiavalduse koostamine 3
tundi 270 eurot. Kõigepaelt on kohus seisukohal, et kuivõrd maksekäsu kiirmenetluse
avalduse koostamise regulatsioon võimaldab avaldajal endal seda teha, sest see ei nõua
õigusküsimuste lahendamist, siis kulutusi sellise avalduse koostamiseks ei saa põhjendatuks
ja vajalikuks lugeda. Määruskaebusega seonduva osas peab kohus põhjendatuks kulu poole
tunni ulatuses, sest vajadus keerulise õigusküsimuse lahendamiseks puudus, vastus
määruskaebusele sisaldab suures osas menetlusdokumentides oleva ülekordamist ning asja
sisu puudutav osa koosneb 2,5 lauset. Seega põhjendatud ja vajalik kulu antud toimingule on
45.- €. Õigusabikuludest kuulub rahuldamisele hagiavalduse koostamise tasu summas 270
eurot. Eeltoodu alusel määrab kohus hageja menetluskulud kindlaks summas 615 eurot, mis
koosneb riigilõivust summas 300.- € ja õigusabikulust 315.- € ning menetluskulu 615 eurot
kuulub kostjalt väljamõistmisele.
Hageja on taotlenud, et hüvitamisele kuuluvatelt menetluskuludelt tuleb tasuda
menetluskulude suurust kindlaks tegeva lahendi jõustumisest alates kuni täitmiseni viivist
võlaõigusseaduse § 113 lõike 1 teises lauses ettenähtud ulatuses.


/allkirjastatud digitaalselt/
Maili Tartu
Kohtunik




                                                                                         4(4)
