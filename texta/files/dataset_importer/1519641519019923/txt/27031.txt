                                                                        1-10-9504




                        KOHTUMÄÄRUS
Kohus                           Viru Maakohus

Määruse tegemise aeg ja koht    06. jaanuar 2016, Narva kohtumaja

Kriminaalasja number            1-10-9504 (10233000258)

Kohtunik                        Astrid Asi

Kohtuistungi sekretär           Jelena Muttonen

Tõlk                            Olga Nõmmemees

Avalduse esitaja                Riigi Tugiteenuste Keskus
                                asukoht Sõbra 56, 51013 Tartu
Kohtutäitur                     Narva kohtutäitur Andrei Krek
                                büroo asukoht A.Puškini 14 tn 14, 20308 Narva.
Võlgnik                         Aleksandr Djatel
                                Isikukood: 38203132224; elukoht: xxx
Avaldus                         Rahalise karistuse asendamiseks        täitemenetluse
                                seadustiku § 206 lg 2 alusel
Täiteasi                        066/2011/2523

Istungil osalenud isikud        Võlgnik Aleksandr Djatel

Kohtuistungi toimumise aeg      06.01.2016



RESOLUTSIOON

Rahuldada Riigi Tugiteenuste Keskuse avaldus Aleksandr Djatelile asenduskaristuse
kohaldamiseks.
Asendada Aleksandr Djatelile Viru Maakohtu Narva kohtumaja 26.07.2010
kohtuotsusega nr 1-10-9504 mõistetud rahalise karistuse jääk 89 päevamäära, so 284
(kakssada kaheksakümmend neli) eurot ja 97 senti, 29 (kahekümne üheksa) päeva
vangistusega.


                                                                                        1
                                                                                1-10-9504



KarS § 69 lg 1 alusel asendada mõistetud vangistus 29 (kahekümne üheksa) tunni
üldkasuliku tööga.
Üldkasuliku töö tegemise tähtajaks määrata 4 (neli) kuud kohtumääruse jõustumisest.


KarS § 69 lg 4 alusel kohustada Aleksandr Djatelit üldkasuliku töö tegemisel järgima
kontrollnõudeid ning täitma talle pandud kohustusi vastavalt käesoleva seadustiku §-s
75 sätestatule. Ta on kohustatud:
    1) elama aadressil xxx;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
    6) saama kriminaalhooldusametnikult eelneva loa Eesti territooriumilt lahkumiseks ja
       väljaspool Eesti territooriumi viibimiseks.


Antud määrus edastada Aleksandr Djatelile, Viru Vangla Kriminaalhooldusosakonna
esindusele, Riigi Tugiteenuste Keskusele ja kohtutäitur Andrei Krekile.

Edasikaebamise kord

Määrusele võib esitada 15 päeva jooksul alates päevast, mil isik sai vaidlustatavast
kohtumäärusest teada või oleks pidanud teada saama, määruskaebuse Viru Maakohtu Narva
kohtumajale.

Asjaolud

Viru Maakohtu Narva kohtumaja 26.07.2010 kohtuotsusega nr 1-10-9504 tunnistati
Aleksandr Djatel süüdi KarS § 424 järgi ja talle mõisteti karistuseks rahaline karistus 100
päevamäära ulatuses, so 9600 krooni. Viru Maakohtu Narva kohtumaja kohtuotsus jõustus
12.08.2010.

17.11.2015 saabus Viru Maakohtu Narva kohtumajja Riigi Tugiteenuste Keskuse avaldus
Aleksandr Djatelile asenduskaristuse määramiseks.

Avalduse kohaselt palub sissenõudja Eesti Vabariik (Riigi Tugiteenuste Keskuse kaudu)
otsustada täitemenetluse seadustiku § 206 lg 2 sätete alusel avalduses toodud rahalise
karistuse asendamine. Asjas on toimunud üksikud juhuslikud laekumised kuid viimati enam
kui 3 aastat tagasi. Täitemenetluse käigus tasus võlgnik 157,94 eurot ja rahaline karistuse jääk
on 284,97 eurot. Regulaarsed laekumised puuduvad. Tasumata on ka sama kriminaalasja
raames riigi kasuks väljamõistetud muud rahalised nõuded. Täituri sõnul on tegemist varatu
isikuga. Pole tõenäoline, et isik tasuks nõuded tähtaegselt.




                                                                                              2
                                                                                 1-10-9504

Narva kohtutäitur Andrei Krek esitas Riigi Tugiteenuste Keskusele teate täitmise võimatusest.
Täitemenetluse jooksul võlgniku pangakontod olid arestitud. Kohtutäituril ei õnnestunud
tuvastada, et võlgnikule kuuluks realiseerimiskõlblikku vara. Tänase päeva seisuga võlgnikul
töökoht puudub. Eeltoodu alusel teatas kohtutäitur sissenõudjale täitmise võimatusest.


Menetlusosaliste seisukohad kohtuistungil

Kohtuistungil selgitas võlgnik Aleksandr Djatel, et tal puuduvad rahalised vahendid rahalise
karistuse tasumiseks. Ta palub asendada karistus üldkasuliku tööga.


Maakohtu seisukoht

Vaadanud läbi esitatud avalduse ja kuulanud ära võlgniku arvamuse, leiab kohus, et Riigi
Tugiteenuste Keskuse avaldus asenduskaristuse määramiseks on põhjendatud ning kuulub
rahuldamisele.

Kriminaalmenetluse seadustiku § 417 lg 3 sätestab, et juhul, kui süüdimõistetu ei ole tasunud
rahalist või varalist karistust määratud tähtpäevaks või osastatud rahalise karistuse tähtaegu ei
ole järgitud ja rahalise või varalise karistuse tasumise tähtaega ei ole käesoleva seadustiku §-
s 424 sätestatud korras pikendatud ega ajatatud ning süüdimõistetul ei ole vara, millele
sissenõuet pöörata, teatab kohtutäitur hiljemalt kolme aasta möödumisel rahalise või varalise
karistuse kohtutäituri menetlusse võtmisest, kuid hiljemalt seitsme aasta möödumisel
kohtuotsuse jõustumisest maakohtule täitmise võimatusest. Kui puuduvad karistuse
asendamist välistavad asjaolud, otsustab täitmiskohtunik rahalise või varalise karistuse
asendamise karistusseadustiku §-des 70 ja 71 sätestatud korras. Rahalise või varalise karistuse
asendamisest teavitab kohus süüdimõistetut ja kohtutäiturit.

KarS § 70 lg 1 näeb ette, et kui süüdlane ei tasu talle mõistetud rahalise karistuse summat,
asendab kohus rahalise karistuse vangistusega või süüdlase nõusolekul üldkasuliku tööga
KarS §-s 69 sätestatud korras või KarS §-s 692 sätestatud narkomaanide sõltuvusraviga. KarS
§ 70 lg 2 kohaselt vastab rahalise karistuse kolmele päevamäärale üks päev vangistust.

Viru Maakohtu Narva kohtumaja 26.07.2010 kohtuotsusega nr 1-10-9504 mõisteti Aleksandr
Djatelile karistuseks rahaline karistus 100 päevamäära ulatuses, so 9600 krooni. Aleksandr
Djatel ei ole rahalist karistust täielikult tasunud. Rahaline karistuse jääk on 284 eurot ja 97
senti ehk 89 päevamäära.

Täitemenetluse käigus on arestitud võlgniku arvelduskontod, kuid neil puuduvad rahalised
vahendid. Võlgnikul puudub vara või ei ole selle väärtus küllaldane, et katta vara
realiseerimisega tekkivaid kulusid. Seega on olemas KrMS § 417 lg-s 3 sätestatud alused
rahalise karistuse asendamiseks.

Rahalise karistuse kolmele päevamäärale vastab üks päev vangistust. Arvestades, et
võlgnikule mõistetud rahaline karistuse tasumata osa suurust (89 päevamäära, so summas
284,97 eurot), siis see vastab 29 päevale vangistusele.

Arvestades eeltoodut ning asjaolusid, et Aleksandr Djatelil ei ole taotlenud rahalise karistuse
tasumise tähtaja pikendamist või ajatamist, tal puudub töökoht ja vara, millele sissenõuet


                                                                                               3
                                                                             1-10-9504

pöörata ning ta on nõus rahalise karistuse üldkasuliku tööga asendamisega, asub kohus
seisukohale, et Viru Maakohtu Narva kohtumaja 26.07.2010 kohtuotsusega nr 1-10-9504
mõistetud rahalise karistuse jääk 89 päevamäära, summas 284,97 eurot, tuleb asendada 29
päeva vangistusega.
KarS § 70 ja § 69 alusel tuleb vangistus asendada omakorda 29 tunni üldkasuliku tööga.
Üldkasuliku töö teostamise ajal on Aleksandr Djatel kohustatud järgima kontrollnõudeid
vastavalt KarS § 69 lg-le 4.

Määrus on tehtud eeltoodu alusel ja juhindudes KrMS §-dest 417 lg 3, 432 lg 3.

(allkirjastatud digitaalselt)

Astrid Asi
Kohtunik




                                                                                         4
