                                                                                         1
                                                                           2-16-3250




                                 KOHTUOTSUS
                           EESTI VABARIIGI NIMEL
                                    (Tagaseljaotsus)


Kohtuasja number                2-16-3250

Otsuse tegemise aeg ja koht     16. mai 2016, Jõhvi

Kohus                           Viru Maakohus

Kohtunik                        Helgi Vinni
                                Placet Group OÜ hagi V. Š. vastu võlgnevuse 417,47
Kohtuasi
                                euro ja lisanduva viivise nõudes.
                                Hagihind 441,62 eurot

                                Kirjalik menetlus
Kohtuistungi toimumise aeg
                                Hageja:             Placet Group OÜ (RK 11198910)
Menetlusosalised   ja   nende
esindajad
                                Hageja esindaja:    Riho Siil (lepinguline esindaja, e-post:
                                                    jurist@itminkasso.ee)

                                Kostja:             V. Š. (IK xxx, elukoht xxx)

RESOLUTSIOON

1. Placet Group OÜ hagi V. Š. vastu võlgnevuse 417,47 euro euro ja lisanduva viivise
   nõudes rahuldada tagaseljaotsusega osaliselt.

2. Välja mõista kostjalt V. Š.´lt hageja Placet Group OÜ kasuks 10.04.2014
   laenulepingust nr. SR317817 tulenev koguvõlgnevus 393 (kolmsada üheksakümmend
   kolm) eurot ja 47 senti, sh põhivõlgnevus 300 eurot, intressid 32 eurot, lepingutasu 6
   eurot, sularaha käitlemise (väljastamise) tasu 13,60 eurot ja viivised 41,87 eurot.

3. Välja mõista kostjalt V. Š.´lt OÜ Placet Group kasuks viivis protsendina
   põhivõlgnevuselt (300 eurolt) alates 01.03.2016.a kuni põhinõude täies ulatuses
   täitmiseni VÕS § 113 lg 1 sätestatud määras.

4. Jätta hageja menetluskulud 50% ulatuses kostja V. Š. kanda ja välja mõista V. Š.´lt
   Placet Group OÜ kasuks menetluskulud kogusummas 100 (ükssada) eurot, sh ½
   riigilõivust 50 eurot ja ½ õigusabikuludest 50 eurot.

5. Muud poolte poolt kantud menetluskulud jätta poolte endi kanda.
                                                                                             2
6. Väljamõistetud summad kuuluvad tasumisele ITM Inkasso OÜ arveldusarvele nr
   EE172200221026942756, selgitusena märkida võlgniku nimi, isikukood ja tsiviilasja
   number.

7. Tagaseljaotsus kuulub viivitamatult täitmisele TsMS § 467 - § 474 ettenähtud korras.

Edasikaebamise kord

Hageja, kelle avalduse alusel on tehtud tagaseljaotsus või kelle avaldust kostja vastu
tagaseljaotsuse tegemiseks ei rahuldata ja jäetakse tema hagi rahuldamata, võib esitada otsuse
peale apellatsioonkaebuse. Apellatsioonkaebuse võib esitada vahetult Tartu Ringkonnakohtule
30 päeva jooksul alates otsuse apellandile kättetoimetamisest, kuid mitte hiljem kui viie kuu
möödumisel Viru Maakohtu kohtuotsuse avalikult teatavakstegemisest. Tartu Ringkonnakohus
võib apellatsioonkaebuse lahendada kirjalikus menetluses, kui kaebuses endas ei taotleta selle
lahendamist istungil. Apellatsioonkaebuse esitamisel tasutakse riigilõivu sama palju, kui tuleb
tasuda esialgsel esitamisel maakohtule, arvestades kaebuse ulatust.

Menetluskulude jaotust saab vaidlustada üksnes selle kohtulahendi peale edasi kaevates,
millega menetluskulude jaotus kindlaks määrati. Hüvitatavate menetluskulude suurust saab
vaidlustada selle kohtulahendi peale edasi kaevates, millega menetluskulude rahaline suurus
kindlaks määrati. Menetluskulude kindlaksmääramise peale võib edasi kaevata
menetluskulude hüvitamiseks õigustatud või menetluskulusid kandma kohustatud isik, kui
vaidlustatav menetluskulude summa ületab 200 eurot. Menetluskulude kindlaksmääramise
vaidlustamisel tekkinud kulusid ei hüvitata.

Kostjal on õigus esitada kohtule kaja tagaseljaotsuse kättetoimetamisest alates 30 päeva
jooksul, lisades kajale asja ettevalmistamise lõpuleviimiseks vajalik ning tasudes
Rahandusministeeriumi kontole SEB Pank – a/a EE571010220229377229, Swedbank – a/a
EE062200221059223099, Danske Bank – a/a EE513300333522160001 või Nordea Bank –
a/a EE221700017003510302           kautsjoni 100 eurot ja esitades kohtule selle kohta
maksekorralduse (TsMS § 142 lg 2). Kui tagaseljaotsus toimetatakse kätte avalikult, võib
kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada.


ASJAOLUD

Viru Maakohtu menetluses on V. Š. vastu võlgnevuse 417,47 euro ja lisanduva viivise
nõudes, sh põhivõlgnevuse 300 euro, intresside 32 euro, lepingutasu 6 eurot, tekitatud kahju
24 eurot, sularaha käitlemise tasu 13,60 eurot ja viiviste 41,87 euro ning lisanduva viivise
nõudes. Hagiavalduse kohaselt on hageja tarbimislaenude pakkumisele orienteeritud äriühing.
Enne esmakordset laenutaotlemist peab laenu sooviv isik ennast identifitseerima. Kostja on
ennast identifitseerinud ja kinnitanud, et on tutvunud www.smsraha.ee            esitatud laenu
tingimustega ja nendest täielikult aru saanud. Samuti on kostja kinnitanud, et tingimused
vastavad tema tahtele ja nõustub nende täitmisega. Kostjale on lepingu nr. SR3177817 alusel
10.04.2014.a. üle kantud kostja poolt taotletud laenusumma 300 eurot, kostja poolt taotletud
perioodiks 60 päeva. Laenusumma ja intresside tasumise tähtajaks oli 09.06.2014.a. Kostja ei
ole lepingut tulenevat kohustust nõuetekohaselt täitnud, kohustus on täidetud osaliselt. Hageja
palub kostjalt välja mõista võlgnevuse summas 417,47 eurot, sh põhivõlgnevus 300 eurot,
intressid 32 eurot, lepingutasu 6 eurot, sularaha käitlemise (väljastamise) tasu 13,60 eurot ja
viivised 41,87 eurot. Samuti palub hageja kostjalt välja mõista viivise alates 01.03.2016.a.
tasumisele kuuluvast summast kuni põhinõude täies ulatuses tasumiseni VÕS § 113 lg 1
sätestatud määras. Menetluskulud kogusummas 200 eurot, sh riigilõiv 100 eurot ja
õigusabikulud 100 eurot, palub hageja jätta kostja kanda.
                                                                                             3

ASJA KÄIK

Maakohus saatis kostjale hagiavalduse ärakirja koos sellele lisatud hageja nõudeid
põhjendavate dokumentide ärakirjadega, kohustades kostjat kohtule kirjalikult vastama 14
päeva jooksul alates dokumentide kättesaamisest. Hagimaterjalid ja kirjaliku vastuse nõue
toimetati kostjale kätte 07. aprillil 2016 isiklikult, mis leiab kinnitust allkirjaga. Kostjat
hoiatati, et kirjaliku vastuse tähtajaks andmata jätmise korral on kohtul õigus
tagaseljaotsusega hagi rahuldada.

Hagiavalduses esitas hageja esindaja kohtule taotluse hagi rahuldamiseks tagaseljaotsusega
vastavalt TsMS § 407 lg 1.

KOHTUOTSUSE PÕHJENDUSED

Kohus, tutvunud hagiavaldusega ja hinnanud asjas olevaid tõendeid kogumis, leiab, et hagi on
põhjendatud ja kuulub kooskõlas TsMS § 407 lg 1 rahuldamisele tagaseljaotsusega osaliselt.

Vastavalt TsMS § 407 lg 1 ja lg 3, kohus võib hageja nõusolekul hagi tagaseljaotsusega
rahuldada kohtuistungit pidamata hagiavalduses märgitud ja asjaoludega õiguslikult
põhjendatud ulatuses, kui kostja, kellele kohus on määranud vastamise tähtaja, ei ole
tähtaegselt vastanud. Sel juhul loetakse hageja esitatud faktilised väited kostja poolt
omaksvõetuks.

TsMS § 444 lg 3 kohaselt, tagaseljaotsuse või hagi õigeksvõtul põhineva otsuse võib kohus
teha kirjeldava ja põhjendava osata.

Lisaks võlgnevusele, intressile, lepingutasule ja viivisele palub hageja kostjalt välja mõista
laenu sissenõudmisega seotud menetluskulu summas 24 eurot. Vastavalt laenulepingu p. 9.3
ja hageja hinnakirjale (tl. 13, 23), laenuandjal on õigus laenusajalt nõuda lisaks laenule ja
muudele maksetele ka laenu sissenõudmisega seotud menetluskulusid, so tasu
meeldetuletuskirjade saatmise eest. Esimese ja teise meeldetuletuskirja saatmise tasu on 12
eurot kirja eest. Kohus leiab, et tüüptingimus, millega krediidiandjal on õigus nõuda
krediidisaajale ja käendajale saadetud kirjalike teadetega seotud kulutuste hüvitamist
krediidiandja hinnakirja järgi on VÕS § 42 lg 3 p 5 alusel tühine.

Ülaltoodust lähtuvalt jätab kohus hageja taotluse laenulepingust nr . SR3177817 tuleneva
menetluskulu, summas 24 eurot, väljamõistmise osas rahuldamata.

Kohus rahuldab hageja nõude summas 393,47 eurot, sh põhivõlgnevus 300 eurot, intressid 32
eurot, lepingutasu 6 eurot, sularaha käitlemise (väljastamise) tasu 13,60 eurot ja viivised
41,87 eurot.

Hagi on tõendatud kostja omaksvõtuga ning õiguslikult põhjendatud osaliselt VÕS § 76 lg 1,
§ 100, § 101 lg 1 p 1 ja p 6, § 108, § 113 ning § 401 lg1.

Eeltoodu alusel ja juhindudes TsMS § 407 lg 1, lg 3, § 415, § 416, § 442 lg 1, § 444 lg 3
kuulub kostjalt hageja kasuks väljamõistmisele võlgnevus kogusummas 393,47 eurot, samuti
alates 01.03.2016 viivise protsendina põhivõlgnevuselt (300 eurolt) kuni põhinõude täies
ulatuses täitmiseni VÕS § 113 lg 1 sätestatud määras.
                                                                                            4
Menetluskulud

Vastavalt TsMS § 173 lg 1, asja menetlenud kohus esitab menetluskulude jaotuse
menetlusosaliste vahel kohtuotsuses või menetlust lõpetavas määruses, /---/. Kooskõlas
TsMS § 163 lg 1, hagi osalise rahuldamise korral kannavad pooled menetluskulud võrdsetes
osades, kui kohus ei jaota menetluskulusid võrdeliselt hagi rahuldamise ulatusega või ei jäta
menetluskulusid täielikult või osaliselt poolte endi kanda.

TsMS § 174 lg 1 kohaselt, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid. Kohus määrab menetluskulude rahalise suuruse kindlaks ka
siis, kui menetlusosalised ei esita menetluskulude kindlaksmääramise taotlust, võttes aluseks
menetluskulude nimekirja või tsiviilasja materjalid.

Hageja esitas hagiavalduses taotluse menetluskulude väljamõistmiseks. Hageja palus jätta
kõik menetluskulud kostja kanda. Hageja on tasunud riigilõivu summas 100 eurot ja kandnud
õigusabikulusid summas 100 eurot.

Kuna hagi rahuldatakse osaliselt, siis jätab kohus menetluskulud nende õigustatud osas, so
50% ulatuses kostja V. Š. kanda (TsMS § 163 lg 1).

Ülaltoodust lähtuvalt rahuldab kohus menetluskulude nõude kogusummas 100 eurot, sh ½
riigilõivust 50 eurot ja ½ õigusabikuludest 100 eurot. Seega kuuluvad kostjalt hageja kasuks
väljamõistmisele menetluskulud summas 100 eurot.

Viivitamatu täitmine

Vastavalt TsMS § 468 lg 1 p 2, kohus tunnistab omal algatusel tagatiseta viivitamata
täidetavaks tagaseljaotsuse.

Kohtuotsus kuulub täitmisele viivitamatult.



/allkirjastatud digitaalselt/
Helgi Vinni
Kohtunik
