                                                                                  1-16-10545




                                 KOHTUOTSUS
                                EESTI VABARIIGI NIMEL


 Kohus                           Tartu Maakohus

 Otsuse tegemise aeg ja koht     30. november 2016. a Põlva

 Kriminaalasja number            1-16-10545 (16265000269)

 Kohtunik                        Lembit Käis

 Kohtuistungi sekretär           Marve Alaver

 Kriminaalasi                    Kalmer Kõivu (Kõiv) süüdistuses KarS § 424 ja § 4231 järgi
                                 kokkuleppemenetluses
 Prokurör                        Külli Zimm

 Süüdistatav                     Kalmer Kõiv – isikukood: 37307036521; Eesti Vabariigi
                                 kodanik, emakeel – eesti keel; xxxx-xxxxxxxxxxxxx;
                                 xxxxxxxxxxxxxxxxxxxxxx; elukoht: xxxxxxxxxxxxxx
                                 xxxxxxxxxxxxxxxxxx; viimati kriminaalkorras karistatud
                                 07.06.2016. a Tartu Maakohtu poolt KarS § 424 järgi 1-
                                 aastase vangistusega (millest loeti kantuks 3 päeva
                                 vangistust) ning vabastati kandmisele kuuluvast karistusest
                                 KarS § 74 alusel tingimisi 2-aastase katseajaga; tõkend –
                                 elukohast lahkumise keeld
RESOLUTSIOON

Kalmer Kõiv süüdi tunnistada KarS § 424 ja § 4231 järgi ning karistada teda KarS § 63 lg 1
alusel 1 (üks) aasta 2 (kaks) kuulise vangistusega.
KarS § 68 lg 1 alusel arvata eelvangistuses viibitud aeg 30.07. - 01.08.2016. a, s.o 3 päeva,
karistusaja hulka ning lugeda Kalmer Kõivu lõplikuks karistuseks 1 (üks) aasta 1 (üks) kuu 27
päeva vangistust.

KarS § 65 lg 2 alusel suurendada mõistetud karistust (1 aasta 1 kuu 27 päeva vangistust) Tartu
Maakohtu 07.06.2016. a otsusega mõistetud karistuse ärakandmata osa – 11 kuud 27 päeva
vangistust - võrra ning mõista Kalmer Kõivu liitkaristuseks kohtuotsuste järgi 2 (kaks) aastat
1 (üks) kuu 24 päeva vangistust.
Kohtuotsuse jõustumisel tühistada valitud tõkend – elukohast lahkumise keeld.
Kohustada Kalmer Kõivu vabatahtlikult ilmuma vanglasse karistust kandma kohtust saadetavas
teatises märgitud ajaks ning arvestada tema vangistuse kandmise aja algust alates vanglasse
saabumisest.
                                                                                      1-16-10545




Välja mõista Kalmer Kõivult Eesti Vabariigi kasuks 756 (seitsesada viiskümmend kuus) eurot
60 senti menetluskulude (sealhulgas sundraha 645 eurot) katteks.
Menetluskulud – 756,60 eurot – tuleb tasuda Maksu- ja Tolliameti kontole nr
EE351010052031000004 AS SEB Pank või kontole nr EE502200221014193355 Swedbank
AS või kontole nr EE401700017002872300 Nordea Pank AS Eesti filiaal või kontole nr
EE873300333499990003 Danske Bank AS Eesti filiaal ühe kuu jooksul kohtuotsuse
jõustumisest. Maksekorraldusele märkida: maakohtu poolt teatatud viitenumber, kohustatud
isiku nimi, asja number ning põhjendus, missugust kohustust ülekandega täidetakse.

Edasikaebamise kord

 Kohtuotsuse peale võib esitada apellatsiooni Tartu Ringkonnakohtule 15 päeva jooksul otsuse
 avalikult teatavakstegemisest juhul, kui on tegemist kokkuleppemenetluse sätete (KrMS
 9.peatüki 2. jao sätted) või kriminaalmenetlusõiguse olulise rikkumisega (KrMS § 339 lg 1).
 Süüdistatav ja kaitsja võivad esitada apellatsiooni ka juhul, kui kokkuleppes kirjeldatud tegu ei
 ole kuritegu, see on karistusseadustiku järgi ebaõigesti kvalifitseeritud või kui süüdistatavale on
 kuriteo eest mõistetud karistus, mida seadus selle eest ette ei näe.
 Kriminaalmenetluse kulude hüvitamise otsustuse võib vaidlustada kohtuotsusest eraldi 15 päeva
 jooksul alates kohtuotsuse kuulutamisest määruskaebuse esitamise teel lahendi teinud kohtule
 (aadressil: Võru 12, 63308 Põlva).


Süüdistus ja kokkuleppe sisu

Kokkuleppe järgi süüdistatakse Kalmer Kõivu selles, et ta tahtlikult juhtis 30.07.2016 kella
17.16 paiku Põlva linnas Vabriku tänaval suunaga Ringtee tänava poole sõidukit Ford Transit
(reg.nr. xxxxxxx) seisundis, kui alkoholisisaldus ühes liitris väljahingatavas õhus oli 1,33 mg/l.
Võttes arvesse laiendmääramatust 0,12 mg/l, lugeda lõplikuks tulemiks 1,21 mg/l.
Kalmer Kõiv rikkus 01.07.2011.a. kehtiva Liiklusseaduse § 69 lg 1 nõudeid, mille kohaselt
mootorsõiduki juht ei või olla joobeseisundis.
Seega Kalmer Kõiv pani toime mootorsõiduki juhtimise joobeseisundis, so KarS § 424 järgi
kvalifitseeritava kuriteo.

Veel süüdistatakse Kalmer Kõivu selle, et tema, olles eelnevalt 22.04.2015 ja 05.06.2016, toime
pannud mootorsõiduki juhtimise vastava kategooria mootorsõiduki juhtimisõiguseta, juhtis
30.07.2016 kella 17.16 paiku Põlva linnas Vabriku tänaval sõidukit Ford Transit (reg.nr.
xxxxxxx), omamata vastava kategooria mootorsõiduki juhtimisõigust.
Seega Kalmer Kõiv pani toime mootorsõiduki juhtimise vastava kategooria mootorsõiduki
juhtimisõiguseta isikuna süstemaatiliselt, s.o KarS § 4231 järgi kvalifitseeritava kuriteo.

Tsiviilhagi esitatud ei ole.

Süüdistatava, kaitsja vandeadvokaadi abi Katrin Jennsen ja abiprokuröri Külli Zimm vahel
sõlmitud kokkuleppe järgi on Kalmer Kõivule mõistetavaks karistuseks KarS § 424 ja § 4231
järgi KarS § 63 lg 1 alusel 1 aasta 2 kuud vangistust. KarS § 68 lg 1 alusel lugeda karistusaja
hulka eelvangistusaeg ajavahemikul 30.07.-01.08.2016, s.o 3 päeva, lugedes Kalmer Kõivu
lõplikuks karistuseks 1 aasta 1 kuu 27 päeva vangistust.




                                                                                              2(3)
                                                                                    1-16-10545



KarS § 65 lg 2 alusel suurendada karistust Tartu Maakohtu 07.06.2016 otsuse järgi mõistetud
karistuse ärakandmata osa - 11 kuud 27 päeva vangistust - võrra, lugedes Kalmer Kõivu
liitkaristuseks 2 aastat 1 kuu 24 päeva vangistust.


Maakohtu järeldused

Süüdistatav kinnitas kohtuistungil, et on kokkuleppest aru saanud ja nõustub sellega.
Kohtuistungil jäid süüdistatav ning prokurör sõlmitud kokkuleppe juurde.
Kohtuliku arutamise põhjal kohus leiab, et kokkulepet sõlmides on järgitud
kokkuleppemenetluse sätteid.
Süüdistatav tuleb süüdi mõista KarS § 424 ja § 4231 järgi ning talle tuleb mõista
kokkuleppekohane karistus KarS § 63 lg 1 alusel.
Süüdistatav on viibinud eelvangistuses 30.07.-01.08.2016. a (tl 12-14) ning see aeg tuleb arvata
tema vangistusaja hulka KarS § 68 lg 1 alusel.

KrMS § 180 lõike 1 järgi hüvitab menetluskulud süüdimõistetu. Antud kriminaalasjas on
menetluskuludeks süüdimõistva kohtuotsusega kaasnev sundraha 1,5 palga alammäära
suuruses summas, s.o 645 eurot ning riigi õigusabi korras määratud kaitsjale makstav riigi
õigusabi tasu ja kulu 111,60 (tl 45) eurot.
Sõlmitud kokkuleppe järgi tasub süüdistatav menetluskulud täielikult.

Otsuse tegemisel juhindus kohus veel KrMS §-dest 248 lg 1 p 5; 249; 306 ning 311-313.


/allkirjastatud digitaalselt/
Lembit Käis
kohtunik




                                                                                            3(3)
