                        KOHTUMÄÄRUS
Kohus                            Harju Maakohus

Kohtunik                         Tiia Mõtsnik

Määruse tegemise aeg ja koht     1.juuli 2016. a, Tallinn, Kentmanni kohtumaja

Tsiviilasja number               2-15-7855

Tsiviilasi                       XXXOÜ (pankrotis) pankrotimenetlus

Menetlustoiming                  Pankrotimenetluse lõpetamine
Menetlusosalised                 Võlgnik XXXOÜ (pankrotis, registrikood XXX, asukoht
                                 XXX)
                                 Võlgniku seaduslik esindaja juhatuse liige XXX(e-post
                                 XXX)
                                 Pankrotihaldur Andres Tootsman (Roseni 7, 10111 Tallinn;
                                 e-post andres.tootsman@haldur.just.ee)

Menetlustoimingu tegemise viis   Kirjalikus menetluses

RESOLUTSIOON
  1. Lõpetada XXXOÜ (pankrotis, registrikood XXX) pankrotimenetlus raugemise
     tõttu pärast pankroti väljakuulutamist.
  2. XXXOÜ (pankrotis) likvideerimine ja äriregistrist kustutamine teha ülesandeks
     pankrotihaldur Andres Tootsmanile.
  3. Pärast XXXOÜ (pankrotis) registrist kustutamist vabastada Andres Tootsman
     XXXOÜ (pankrotis) pankrotihalduri kohustustest.
  4. Määrata pankrotihaldur Andres Tootsmani töötasuks 297,33 eurot, millele
     lisandub käibemaks 59,47 eurot.
  5. XXXOÜ (pankrotis) dokumentide vastutavaks hoidjaks määrata võlgniku
     juhatuse liige XXX(isikukood XXX).
  6. XXXOÜ (pankrotis) võlausaldajatel on tunnustatud nõuete eest jäänud raha
     saamata alljärgnevalt:
      XXX
  7. XXXOÜ (pankrotis) pankrotimenetluses tunnustatud nõuetele vastuväiteid ei
     esitanud.
  8. Saata käesolev kohtumäärus Tartu Maakohtu registriosakonnale.
  9. Avaldada teade XXXOÜ (pankrotis) pankrotimenetluse lõpetamise kohta
     väljaandes Ametlikud Teadaanded.
Edasikaebamise kord
Määruse peale võib võlgnik või menetluse lõpetamisele vastuväite esitanud võlausaldaja
esitada määruskaebuse Tallinna Ringkonnakohtule Harju Maakohtu kaudu 15 päeva jooksul
alates määruse kättetoimetamisest.
Asjaolud
Harju Maakohus kuulutas 22.06.2015. a määrusega välja XXXOÜ pankroti ja nimetas
pankrotihalduriks Andres Tootsmani. 11.06.2016. a esitas pankrotihaldur kohtule lõpparuande
ja taotluse XXXOÜ pankrotimenetluse lõpetamiseks PankrS § 158 alusel.


Pankrotihaldur on kohtule esitanud järgneva aruande:
Andmed pankrotivara kohta
Pankrotivara suurus on kokku 3 390,37 eurot, sh: konto algjääk 1 753,70 eurot; XXX
kontoriruumides asunud kontoritehnika, mis sai esimese üldkoosoleku otsusega müüdud
XXX OÜ-le hinnaga 884 eurot (736,67 eurot + km 147,33 eurot); Volkswagen Touran
(XXX) ja Ford Transit (XXX, asukoht Soomes) said müüdud esimese üldkoosoleku otsuse
alusel ühise koguhinnaga 900 eurot (750 eurot + käibemaks 150 eurot). Sealhulgas laekus
kommertspandiga kaetud vara müügist 736,67 eurot.

Kuigi võlausaldajate 1. üldkoosolek andis nõusoleku müüa XXX AS-le võlgnikule kuuluv
100%-line XXX OY osalus ja 1 041 111,10 euro suurune nõudeõigus sellesama XXXOY
vastu koguhinnaga 3 500 eurot, ei ole XXXAS nõustunud müügilepingut sõlmima, sest
XXXOY on maksejõuetu ja nõue tema vastu väärtusetu. Halduri poolt 31.05.2016. a
väljakuulutatud avalikud enampakkumised ülalnimetatud osaluse ja nõudeõiguse müügiks
(mõlemad alghinnaga 1 000 eurot) nurjusid. Seega leidis kinnitust nende väärtusetus.


Pankrotiseaduse §-s 146 nimetatud väljamaksed
Väljamaksed PankrS § 148 alusel (massikohustused): serveri üüri teenus 307,20 eurot (XXX
AS arved 72+81,60+72+81,60), SEB Pank teenused 145,70 eurot (17,60+17,60 juuni-juuli +
5x22 sept-dets), raamatupidamine 540 eurot (6 kuud x 90 eurot) ja transpordikulu 244 eurot
(Kodukontor AT OÜ).
Väljamaksed PankrS § 150 alusel (pankrotimenetluse kulud): ajutise halduri tasu 1 944 eurot
(1 620 + km 324, aluseks on 22.06.15 kohtumäärus), halduri tasu 356,80 eurot (20%
1 486,67-st (736,67+750)= 297,33 + km 59,47 = 356,80 eurot).
Võlausaldajate üldkoosolek kinnitas menetluskulud kogusummas 3 537,70 eurot, sh täidetud
massikohustused 1 236,90 + pankrotimenetluse kulud 2 300,80 eurot, millest omakorda
halduritasuks 356,80 eurot (297,33 + käibemaks 59,47). Halduritasu saab välja maksta vaid
356,80 eurot, kuigi 12.08.2015. a toimunud võlausaldajate esimene üldkoosolek määras
halduritasuks 1 500 eurot, millele lisandub käibemaks. 10.02.2016. a toimunud üldkoosolek
kinnitas pankrotimenetluse kulud ja väljamaksed kogusummas 3 537,70 eurot, sh jättis
muutmata varasema otsuse halduritasu osas, milleks oli 1 500 eurot.

Andmed tunnustatud nõuete ja väljamaksete kohta
Menetluses puuduvad nõuete tunnustamise vaidlused.
Esimese järgu nõuded (PankrS § 153 lg 1 p 1)


                                                                                          2
Võlausaldaja          Tunnustatud nõue     Laekus panditud      Väljamaks    Jääb saamata
                                             vara müügist
XXXAS          400 000 eurot           736,67 eurot        0 eurot    400 000 eurot

Esimese järgu nõue jääb rahuldamata, sest kuigi kommertspandiga koormatud vara müüdi,
otsustas üldkoosolek, millel ainsana osales kommertspandipidaja XXXAS esindaja, maksta
välja kõik menetluskulud - seega loobus kommertspandipidaja oma õigusest saada panditud
vara arvelt üldse mingitki hüvitust.

Täies ulatuses jäävad rahuldamata ka kõik 2. järgu nõuded (PankrS § 153 lg 1 p 2)
Võlausaldaja                              Tunnustatud nõue      Väljamaks       Jääb saamata
XXXAS                              506 746,75 eurot       0 eurot     506 746,75 eurot
                                  (106 746,75 + 400 000 eurot)
XXX

Andmed müümata pankrotivara ja teistelt isikutelt saadaoleva vara kohta
Müümata jäi XXXOY osa ja 1 041 111,10 euro suurune nõudeõigus sellesama XXXOY
vastu. See äriühing on maksejõuetu ja nõue tema vastu väärtusetu ning XXXAS ei nõustunud
müügilepingut sõlmima. Nurjusid ka sellesama osa ja nõudeõiguse müügiks läbiviidud
avalikud enampakkumised. Puuduvad tagasivõitmise võimalused ja pole teada pankrotivara
tekkimise ühtki muud võimalikku allikat. Tagasivõitmishagisid esitatud ei ole. Kuriteoteadet
esitatud ei ole.

Andmed halduri tegevuse kohta
Haldur viis läbi võlausaldajate üldkoosolekud, suhtles ja pidas kirjavahetust võlausaldajatega,
võlgniku juhtkonnaga, võlgniku töötajatega, raamatupidajaga, Eesti Töötukaassaga,
üürileandjatega, korraldas enampakkumised ja sõlmis vara müügilepingu, avaldas
nõuetekohased teadaanded Ametlikes Teadaannetes, koostas jaotusettepaneku ja lõpparuande.

Maksejõuetuse põhjused
Pankrotiseaduse §-s 22 lg 5 märgitud tähenduses on võlgniku maksejõuetuse põhjuseks „muu
asjaolu“. Maksejõuetuseni viis võlgniku nõrk äriplaan, mis keskendus liiga vähestele
klientidele - peamise lepingupartneri osatähtus oli ca 90% kõigist tellimustest ja võlgniku
„hävimiseks“ piisas vaid sellesama ühe kliendi kõrgendatud nõudlikkusest võlgniku
tütarettevõtte poolt tarnitud teenuste ja toodete vastu. Tasumata arvetest tekkinud kahjum viis
omakapitali suurde miinusesse ja pankrot oli vältimatu. Puuduvad andmed, et võlgniku
maksejõuetuse põhjuseks oleks kuriteo tunnustega tegu või raske juhtimisviga PankS § 28
mõttes.

Võlgniku dokumentatsiooni hoiustajaks palub haldur määrata juhatuse liige Sven Suureväli.

Haldur palub kohtul pankrotimenetlus lõpetada, kinnitada menetluskuluna halduritasuks
356,80 eurot (297,33 + käibemaks 59,47 eurot) ning haldur vabastada.

Kohtu põhjendused
Pankrotiseaduse (PankrS) § 157 p 2 kohaselt lõpeb pankrotimenetlus pankrotimenetluse
raugemisega. PankrS § 158 lg 1 sätestab, et kui pankrotivarast ei jätku massikohustuste ja

                                                                                               3
pankrotimenetluse kulude katteks vajalike väljamaksete tegemiseks, peab haldur sellest
viivitamata kohtule teatama, lg 3 järgi esitab haldur kohtule aruande, mis peab sisaldama
PankrS § 162 lõigetes 2 ja 3 nimetatud andmeid. PankrS § 158 lg 4 sätestab, et pärast haldurilt
aruande saamist lõpetab kohus halduri ettepanekul pankrotimenetluse raugemise tõttu, kui
kohus tuvastab, et pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks. PankrS § 158 lg 6 kohaselt ei lõpeta kohus
menetlust käesoleva paragrahvi lõike 4 alusel, kui võlausaldaja või kolmas isik maksab
massikohustuste ja pankrotimenetluse kulude katteks kohtu deposiiti kohtu poolt määratud
summa.

Lõpparuande kohaselt on XXXOÜ pankrotivara suuruseks 3 390 eurot. Võlgnikule kuulub
küll    100%-line XXXOY osalus ja 1 041 111,10 euro suurune nõudeõigus sellesama
XXXOY vastu, kuid XXXOY on maksejõuetu ja nõue tema vastu väärtusetu. XXXOÜ
pankrotimenetluse kulud kokku on 3 537,70 eurot, sh halduri tasu 356,80 eurot – kuigi
12.08.2015. a võlausaldajate esimene üldkoosolek määras halduri tasuks 1 500 eurot, millele
lisandub käibemaks, saab halduri tasu välja maksta vaid 356,80 eurot.
Eeltoodust tulenevalt ei ole võlgnikul sellist vara, mille arvelt rahuldada võlausaldajate
nõudeid (pankrotimenetluses ei ole tehtud ühtegi väljamakset) ja kanda pankrotimenetluse
kulusid – pankrotimenetluses jääb rahuldamata ka esimese järgu nõue, sest kuigi
kommertspandiga koormatud vara müüdi, otsustas üldkoosolek, millel ainsana osales
kommertspandipidaja XXXAS esindaja, maksta välja kõik menetluskulud - seega loobus
kommertspandipidaja oma õigusest saada panditud vara arvelt üldse mingitki hüvitust.
Pankrotihaldur hindas pankrotimenetluse kulusid raugemise vältimiseks 2 500 eurot ning
kohus tegi 15.06.2016. a ettepaneku väljaandes Ametlikud Teadaanded XXXOÜ (pankrotis)
pankrotimenetlusest huvitatud isikutele (eelkõige võlausaldajatele) tasuda massikohustuste ja
pankrotimenetluse kulude katteks kohtu deposiitkontole 2 500 eurot hiljemalt 29.06.2016. a.
Tähtaja jooksul XXXOÜ (pankrotis) pankrotimenetluse kulude katteks vahendeid kohtu
deposiitkontole ei laekunud.
Kohus, tutvunud pankrotihalduri aruandega, võtnud arvesse asjas esitatud kirjalikke tõendeid
ja hinnanud neid kogumis, leiab, et pankrotimenetlus tuleb lõpetada raugemise tõttu pärast
pankroti väljakuulutamist. Asjas on tuvastatud, et pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks.
Pankrotihaldur ei ole tuvastanud, et XXXOÜ (pankrotis) maksejõuetuse põhjuseks oleks
kuriteo tunnustega tegu või raske juhtimisviga, seega on maksejõuetuse põhjuseks „muu
asjaolu“ pankrotiseaduse tähenduses.
PankrS § 158 lg 4 teine lause sätestab, et kui menetluse lõpetamise ajaks on nõuete kaitsmine
toimunud, märgib kohus määruses, millises osas on iga võlausaldaja nõue tunnustatud ja
millistele nõuetele esitas võlgnik vastuväite. Asja materjalidest nähtuvalt ei ole võlgnik
pankrotimenetluses tunnustatud nõuetele vastuväiteid esitanud. Kooskõlas PankrS §-ga 168
on käesolev kohtumäärus pankrotimenetluses rahuldamata jäänud nõuete osas
täitedokumendiks. Võlausaldajatel jääb tunnustatud nõuete osas raha saamata järgmiselt:
XXX
PankrS § 65 lg 1 kohaselt on halduril õigus saada tasu oma ülesannete täitmise eest.
Pankrotihalduri tasu määrab kohus pankrotimenetluse lõpparuande kinnitamisel, olles ära
kuulanud halduri, võlgniku ning pankrotitoimkonna arvamuse. PankrS § 65 lg 2 järgi
arvestatakse halduri tasu pankrotivara müügist ja tagasivõitmisest, samuti muu tegevuse
tulemusena pankrotivarasse laekunud ja pankrotivara hulka arvatud rahast. Tasu suuruse


                                                                                             4
määramisel arvestab kohus töö mahtu, keerukust ja halduri kutseoskusi.
Pankrotihaldur on palunud lõpparuandes määrata halduri tasu minimaalmääras (arvestades
pankrotivarasse laekunud summat 1 486,67 eurot) summas 297,33 eurot, millele lisandub
käibemaks. Lõpparuande kohaselt määras XXXOÜ võlausaldajate esimene üldkoosolek
halduri tasuks 1 500 eurot, kuid välja saab halduri tasu maksta vaid summas 356,80 eurot (sh
käibemaks). Kuivõrd haldur on taotlenud tasu PankrS § 65¹ sätestatud alammääras, peab
kohus võimalikuks määrata haldurile tasu ilma võlgniku arvamust ära kuulamata. Kohus
leiab, et halduri taotlus määrata halduri tasu pankrotiseaduses sätestatud miinimummääras
summas 297,33 eurot, millele lisandub käibemaks, on mõistlik ja põhjendatud. Vastavalt
halduri taotlusele kinnitab kohus XXXOÜ (pankrotis) halduri tasuks 297,33 eurot, millele
lisandub käibemaks 59,47 eurot.


PankrS § 66 lg 1 kohaselt on halduril õigus lisaks tasule nõuda oma kohustuste täitmiseks
tehtud vajalike kulutuste hüvitamist. Lõike 3 kohaselt kontrollib kohus lõpparuande
kinnitamisel halduri kohustuste täitmiseks tehtud kulutuste vajalikkust ja põhjendatust ning
kinnitab vajalike ning põhjendatud kulutuste suuruse. Pankrotihaldur pankrotimenetluse
kulude kinnitamist lõpparuandes taotlenud ei ole.

PankrS § 150 lg 4 ja tsiviilkohtumenetluse seadustiku (TsMS) § 172 lg 2 alusel jätab kohus
pankrotimenetluse kulud võlgniku kanda.

Tsiviilseadustiku üldosa seaduse (TsÜS) § 46 lg 1 kohaselt tuleb lõppenud juriidilise isiku
dokumendid anda 10 aastaks vastutavale hoiule likvideerijale või kolmandale isikule. Kohus
leiab, et XXXOÜ (pankrotis) dokumendid tuleb anda vastavalt pankrotihalduri taotlusele
võlgniku juhatuse liikme XXX vastutavale hoiule.


PankrS § 165 lg 3 kohaselt vabastab kohus pankrotimenetluse lõpetamisel halduri, kui
seadusest ei tulene teisiti. Kohus rahuldab taotluse vabastada Andres Tootsman XXXOÜ
(pankrotis) pankrotihalduri kohustustest.




/allkirjastatud digitaalselt/
Tiia Mõtsnik
Kohtunik




                                                                                          5
