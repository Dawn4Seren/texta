                                                               Kriminaalasi nr. 1-16-4801




                       KOHTUOTSUS
                              EESTI VABARIIGI NIMEL




Kohus                               Harju Maakohus Liivalaia Kohtumaja
Otsuse tegemise aeg ja koht         14.06.2016.a. Tallinnas

Kohtunik                            Aime Ivanson
Sekretär                            Maire Viksi
Prokurör                            Leelo Känd
Tõlk                                Marianna Sidorok

Süüdistatav                         Aleksei Šišov, isikukood 38008090252,
                                    Kehtivaid kriminaalkaristusi 2, viimati karistati
                                    09.04.2013.a Harju Maakohtu otsusega KarS § 329 järgi
                                    rahalise karistusega, karistus täidetud
                                    Elukoht: XXX
                                    Töökoht XXX AS, ehitustööline

Süüdistus                           KarS § 424 järgi
Menetluse liik                      kokkuleppemenetlus
Kriminaalasja nr.                   15230201226




RESOLUTIIVOSA
Süüdi mõista Aleksei Šišov KarS § 424 järgi ja karistada vangistusega 7 kuud.

KarS § 68 lg 1 alusel lugeda karistusest kantuks eelvangistuses viibitud aeg 26.12.2015.a
kuni 28.12.2015.a, s.o 3 päeva ning kandmata karistus on 6 kuud 27 päeva vangistust.

KarS § 69 lg 1 alusel asendada mõistetud vangistus üldkasuliku tööga, arvestusega, et ühele
päevale vangistusele vastab üks tund üldkasulikku tööd. 6 kuule 27-päevale vangistusele
vastab 207 tundi üldkasulikku tööd.
KarS § 69 lg 3 alusel määrata üldkasuliku töö tegemise ajaks 18 kuud alates kohtuotsuse
jõustumisest.
KarS § 69 lg 4, 6, 7 alusel ei pöörata mõistetud tähtajalist vangistust täitmisele, kui Aleksei
Šišov ei pane üldkasuliku töö tegemise ajal toime uut kuritegu. Üldkasuliku töö tegemise
perioodil on Aleksei Šišov kohustatud järgima KarS §-s 75 lg 1 sätestatud kontrollnõudeid
ja kohustusi:
    1) elama oma alalises elukohas;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
   3) alluma kriminaalhooldaja kontrollile oma elukohas ning esitama talle andmeid oma
      kohustuste täitmise ja elatusvahendite kohta;
   4) saama kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
   5) saama kriminaalhooldusametnikult eelneva loa elu-, töö- ja õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

KarS § 75 lg 2 p 2 ja 8 alusel määrata Aleksei Šišovile täiendavad kohustused üldkasuliku
töö tegemise ajal:
    - mitte tarvitama alkoholi;
    - osalema kriminaalhooldaja poolt määratud sotsiaalprogrammis.

KarS § 50 lg 1 p 1 alusel võtta Aleksei Šišovilt ära lisakaristusena mootorsõiduki juhtimise
õigus 5 (viieks) kuuks, alates kohtuotsuse jõustumisest.
Liiklusseaduse (LS) § 127 kohaselt on Aleksei Šišov kohustatud arvates käesoleva
kohtuotsuse jõustumisest viie tööpäeva jooksul loovutama oma juhiloa Maanteeameti
liiklusbüroole.

Tõkend – elukohast lahkumise keeld- jätta Aleksei Šišovi suhtes muutmata kuni
kohtuotsuse jõustumiseni. Otsuse jõustumisel tõkend tühistada.

KarS § 83 lg 31 alusel konfiskeerida Autopant OÜ ja Aleksei Šišovi vahel sõlmitud laenu- ja
pandilepingust nr 5440 tulenev Aleksei Šišovi kasutusõigus kuriteo toimepanemise
vahendile – mootorsõidukile BMW 730D registreerimismärgiga XXX, vin-kood XXX.

 Kriminaalmenetluses ära võetud mootorsõiduk BMW 730D registreerimismärgiga XXX,
vin-kood XXX, koos võtme ja registreerimistunnistusega (asub Tallinnas Rahumäe 6
parklas) - KrMS § 126 lg 3 p. 2 alusel anda üle omanikule OÜ Autopant (registrikood
XXX, aadress XXX).

Kriminaalmenetluse kulud
Välja mõista Aleksei Šišovilt riigituludesse:
   - KrMS § 175 lg 1 p. 9 alusel sundraha- 645 eurot,
   - KrMS § 175 lg 1 p 4 alusel määratud kaitsjatasu kohtueelses menetluses 168 eurot

KrMS § 180 lg 3 alusel määrata Aleksei Šišovil kriminaalmenetluse kulude kogusumma 813
eurot tasumine ositi 12 kuu jooksul, igas kuus tasuda 67.75 eurot.

Kriminaalmenetluse kulude esimesed maksed tasuda ühe kuu jooksul alates kohtuotsuse
jõustumisest ja järgmised maksed tasuda iga järgneva kuu viimaseks kuupäevaks.
KrMS § 159 lg 3 kohaselt makseinfo (kontode ja viitenumbriga) menetluskulude tasumiseks
edastatakse Aleksei Šišovile eraldi dokumendina.

Edasikaebe kord
Kohtuotsuse peale võib esitada apellatsiooni juhul, kui tegemist on KrMS 9.peatüki 2. jao sätete
või § 339 lõike 1 rikkumisega. Süüdistatav ja kaitsja võivad esitada apellatsiooni ka juhul, kui
kokkuleppes kirjeldatud tegu ei ole kuritegu, see on KarS-i järgi ebaõigesti kvalifitseeritud või
kui süüdistatavale on kuriteo eest mõistetud karistus, mida seadus selle eest ette ei näe.
Apellatsiooniõiguse kasutamise soovist tuleb Harju Maakohtu Liivalaia Kohtumajale kirjalikult
teatada 7 (seitsme) päeva jooksul alates kohtuotsuse kuulutamisest.
                                                                                               2
Apellatsioon esitatakse Tallinna Ringkonnakohtule kirjalikult 15 (viieteistkümne) päeva jooksul
alates päevast, mil kohtumenetluse poolel on võimalik kohtus tutvuda kohtuotsusega.
Kriminaalmenetluse kulude hüvitamise võib vaidlustada kohtuotsusest eraldi KrMS 15.peatüki
kohaselt, s.o. määruskaebemenetluse korras 15 päeva jooksul, alates päevast, mil isik sai teada
kohtuotsusest. Määruskaebeõiguse kasutamise soovist tuleb            Harju Maakohtu Liivalaia
Kohtumajale kirjalikult teatada 7 (seitsme) päeva jooksul alates kohtuotsuse kuulutamisest.


Süüdistus
Aleksei Šišovi süüdistatakse selles, et tema juhtis tahtlikult 26.12.2015. kella 23.10 ajal Tallinnas
Kärberi tänaval, mootorsõidukit BMW 730D registreerimismärgiga XXX, olles joobeseisundis
(lõplik tulemus 1,15 mg/l).
Sellise käitumisega rikkus Aleksei Šišov liiklusseaduse § 69 lg 1 ja korrakaitseseaduse § 36 lg 1
/Juht ei tohi olla joobeseisundis. Joobeseisund on alkoholi, narkootilise või psühhotroopse aine
või muu joovastava aine tarvitamisest põhjustatud terviseseisund, mis avaldub väliselt tajutavas
häiritud või muutunud kehalistes või psüühilistes funktsioonides ja reaktsioonides/ ning
liiklusseaduse § 69 lg 2 p 1/ alkoholijoobes olevaks loetakse mootorsõidukijuht, trammijuht ja
maastikusõidukijuht kui juhi ühes grammis veres on vähemalt 1,50 milligrammi alkoholi või
tema väljahingatavas õhus on alkoholi 0,75 milligrammi ühe liitri kohta või rohkem/ nõudeid.
Aleksei Šišov pani toime mootorsõiduki juhtimise joobeseisundis s.o. KarS § 424 järgi
kvalifitseeritava kuriteo.


Kokkulepe
Süüdistatava, kaitsja ja prokuröri vahel sõlmitud kokkuleppe kohaselt on Aleksei Šišovi
karistuseks KarS § 424 järgi vangistus 7 kuud. KarS § 68 lg 1 alusel arvata karistuse hulka
kahtlustatavana kinnipeetud olemise aeg 26.12.2015.-28.12.2016. s.o 3 päeva ning karistuseks
mõista vangistus 6 /kuus/ kuud ja 27 /kakskümmend seitse/ päeva, mis asendada KarS § 69 lg 1,
3 alusel üldkasuliku tööga 207 /kaks sada seitse/ tundi, mille tegemise ajaks määrata 18 kuud
alates kohtuotsuse jõustumisest.
Allutada süüdimõistetu vastavalt KarS § 69 lg 4, 6 ja 7 üldkasuliku töö tegemise ajal
käitumiskontrollile ning kui süüdimõistetu ei pane üldkasuliku töö tegemise ajal toime uut
kuritegu, järgib KarS § 75 lg 1 p 1-6 ja § 75 lg 2 p 2, 8 ettenähtud käitumiskontrolli
kontrollnõudeid, ei pöörata talle mõistetud tähtajalist vangistust täitmisele.
Käitumiskontrolli ajal on süüdimõistetu kohustatud:1) elama kohtu määratud alalises elukohas;
2) ilmuma kriminaalhooldaja määratud ajavahemike järel kriminaalhooldusosakonda
registreerimisele; 3) alluma kriminaalhooldaja kontrollile oma elukohas ning esitama talle
andmeid oma kohustuste täitmise ja elatusvahendite kohta; 4) saama kriminaalhooldusametnikult
eelneva loa elukohast lahkumiseks Eesti territooriumi piires kauemaks kui viieteistkümneks
päevaks; 5) saama kriminaalhooldusametnikult eelneva loa elu-, töö- või õppimiskoha
vahetamiseks; 6) saama kriminaalhooldusametnikult eelneva loa Eesti territooriumilt
lahkumiseks ja väljaspool Eesti territooriumi viibimiseks; 7) mitte tarvitama alkoholi; 8) osalema
kriminaalhooldaja poolt määratud sotsiaalprogrammis.

KarS § 50 lg 1 p 1 alusel võtta ära mootorsõiduki juhtimise õigus 5 /viis/ kuuks.

KarS § 83 lg 31 alusel konfiskeerida Autopant OÜ ja Aleksei Šišovi vahel sõlmitud laenu- ja
pandilepingust nr 5440 tulenevad Aleksei Šišov´i kasutusõigus kuriteo toimepanemise vahendile
– mootorsõidukile BMW 730D registreerimismärgiga XXX, vin-kood XXX, koos võtme ja
registreerimistunnistusega.


                                                                                                   3
Kriminaalmenetluse kuluks on sundraha 645 eurot ja määratud kaitsja tasu kohtueelses
menetluses 168 eurot. Süüdistataval tuleb tasuda kriminaalmenetluse kulud kogusummas 813
eurot 12 kuu jooksul igakuiste maksetena, ühes kuus kuulub tasumisele 67.75 eurot.


Kohus juhindub KrMS § 248 lg 1 p. 5.


(digitaalselt allkirjastatud)
Aime Ivanson
kohtunik




                                                                                      4
