                        KOHTUMÄÄRUS

Kohus                            Tartu Ringkonnakohus

Kohtukoosseis                    Üllar Roostoja, Kersti Kerstna-Vaks, Kai Kullerkupp

Määruse tegemise aeg ja koht     29. juuni 2016, Tartu

Tsiviilasja number               2-15-106638

Tsiviilasi                       Jõgeva Elamu Halduse AS-i hagi Mittetulundusühingu
                                 "Juristide Ühendus" vastu hooldus- ja kommunaalteenuste
                                 võlgnevuse väljamõistmiseks
Vaidlustatud kohtulahend         Tartu Maakohtu 01. aprilli 2016. a otsus

Menetluse alus ringkonnakohtus   Mittetulundusühingu "Juristide Ühendus" apellatsioonkaebus

Menetlusosalised                 Apellant (kostja): Mittetulundusühing "Juristide Ühendus"
                                 (registrikood 80375240), esindaja juhatuse liige Imre Kastepõld
                                 Vastustaja (hageja): Jõgeva Elamu Halduse AS (registrikood
                                 12397675), esindaja Kersti Eik
RESOLUTSIOON                     Keelduda menetlusse võtmast Mittetulundusühingu
                                 "Juristide Ühendus" apellatsioonkaebust Tartu Maakohtu
                                 1. aprilli 2016.a otsuse peale tsiviilasjas nr 2-15-106638 ja
                                 tagastada      apellatsioonkaebus      Mittetulundusühingule
                                 "Juristide Ühendus".
Edasikaebamise kord              Menetlusosalisel on õigus esitada määruskaebus Riigikohtule
                                 15 päeva jooksul alates määruse kättetoimetamisest.
                                 Hagimenetluses      Riigikohtus     võib        menetlusosaline
                                 menetlustoiminguid teha ning avaldusi ja taotlusi esitada üksnes
                                 vandeadvokaadi vahendusel, kui seaduses ei ole sätestatud
                                 teisiti.
                                 Juhul, kui menetlusosaline taotleb menetlusabi, peab ta esitama
                                 tähtaja kestel määruskaebuse. Kaebuse põhjendamiseks või

                                         1
                                      kaebuses esineva sellise puuduse kõrvaldamiseks, mis on seotud
                                      menetlusabi taotlemisega, annab kohus mõistliku tähtaja pärast
                                      menetlusabi taotluse lahendamist, kui nimetatud taotlus ei ole
                                      esitatud põhjendamatult või tähtaja pikendamise eesmärgil.


ASJAOLUD
1. Mittetulundusühing "Juristide Ühendus" esitas 30. mail 2016. a Tartu Ringkonnakohtule
apellatsioonkaebuse Tartu Maakohtu 1. aprilli 2016. a otsuse peale.
Vaidlustatud otsusega rahuldas maakohus Jõgeva Elamu Halduse AS-i hagi Mittetulundusühingu
"Juristide Ühendus" vastu ning mõistis kostjalt hageja kasuks välja 1162,52 eurot, milles 1041,47
eurot oli põhivõlg ning 121,05 eurot viivis.


RINGKONNAKOHTU SEISUKOHT
3. Ringkonnakohus leiab, et tuleb keelduda menetlusse võtmast Mittetulundusühingu "Juristide
Ühendus" apellatsioonkaebust Tartu Maakohtu 1. aprilli 2016. a otsuse peale.
Kui tegemist on varalise nõudega hagiga ja hagihind ei ületa summat, mis vastab 2000 eurole ja
koos kõrvalnõuetega 4000 eurole, menetleb kohus hagi TsMS § 405 lg 1 esimese lause järgi oma
õiglase äranägemise kohaselt lihtsustatud korras, järgides üksnes üldisi menetluspõhimõtteid.
Käesoleva hagi kui ka apellatsioonkaebuse hind on 1162,52 eurot.
Seadusest tulenevalt on lihtmenetluses tehtud asjades edasikaebeõigus apellatsioonimenetluses
piiratud. Vastavalt TsMS § 637 lg-le 21 võetakse käesoleva seadustiku § 405 lõikes 1 nimetatud
asjas esitatud apellatsioonkaebus menetlusse üksnes juhul, kui maakohtu otsuses on antud luba
edasikaebamiseks või kui maakohtu otsuse tegemisel on selgelt ebaõigesti kohaldatud
materiaalõiguse normi või on selgelt rikutud menetlusõiguse normi või on selgelt ebaõigesti
hinnatud tõendeid ja see võis oluliselt mõjutada lahendit.
4. Edasikaebamise korra ja tähtaja märkimine maakohtu otsuse resolutsioonis ei ole võrdsustatav
TsMS § 442 lg-s 10 nimetatud maakohtu loaga otsuse edasikaebamiseks. Nimetatud luba tuleb
TsMS § 637 lg 21 kontekstis mõista maakohtu eraldi otsustusena, millest tuleneb, et
ringkonnakohus ei või jätta apellatsioonkaebust menetlemata ainuüksi põhjusel, et tegemist on
lihtmenetluse asjaga. Kuna maakohus ei ole TsMS § 442 lg-s 10 sätestatud luba andnud, ei pea
ringkonnakohus TsMS § 637 lg 21 järgi lihtmenetluse asjas esitatud apellatsioonkaebust
menetlema, v.a kui menetlusse võtmise otsustamisel on ringkonnakohtule ilmne, et maakohus on
selgelt ebaõigesti kohaldanud materiaalõiguse normi, rikkunud menetlusõiguse normi või
ebaõigelt hinnanud tõendeid ning mõni eelnenud põhjus võis kaasa tuua ebaõige kohtulahendi. 4.
Ringkonnakohtu hinnangul ei esine käesolevas tsiviilasjas aluseid, mis annaksid aluse väita, et
maakohus oleks selgelt ebaõigesti kohaldanud materiaal- või menetlusõiguse normi või selgelt
ebaõigesti tõendeid hinnanud.
Asjaolu, et apellant maakohtu otsusega ei nõustu ja hindab tõendeid maakohtust erinevalt, ei
tähenda automaatselt, et maakohus on rikkunud asja lahendamisel menetlusnormi või kohaldanud
ebaõigesti materiaalõigusnorme.
5. Maakohus on põhjendatult leidnud, et hageja on (oli) Tellise 1 Jõgeva elamu valitseja
õigusjärglane nii nõude tekkimise ajal 2014. a kui ka hagi esitamise ajal. Hagejal oli õigus enda
nimel esitada hagiavaldus. Ringkonnakohus nõustub maakohtu seisukohaga, et Kersti Eikil oli
õigus hagejat esindada TsMS § 218 lg 2 alusel. Lisaks on maakohus õigesti tuvastanud, et kostjale

                                               2
esitatud arved on kostjale toimetatud kätte ning kõik arved on muutunud sissenõutavaks. Kuna
puudub vaidlus selles, et kostja ei ole arveid tasunud, siis on hageja sissenõutavaks muutunud
põhinõude suurus 1041,47 eurot. Seega leidis maakohus õigesti, et kostjalt tuleb hageja kasuks
mõista välja põhivõlg. Kuna kostja ei ole täitnud põhikohustust, siis hagejal on õigus kohustuse
täitmisega viivitamise eest nõuda viivist. Järelikult mõistis maakohus õigustatult kostjalt välja
hageja kasuks viivised summas 121,05 eurot.
6. Lähtudes eeltoodust, keeldub ringkonnakohus TsMS § 637 lg 21 alusel apellatsioonkaebust
menetlusse võtmast. Apellatsioonkaebus tagastatakse TsMS § 638 lg 4 alusel ning TsMS § 638
lg 10 alusel loetakse, et kaebust ei ole esitatud.
7. Apellant ei ole apellatsioonkaebuse esitamisel tasunud riigilõivu. Kuna TsMS § 150 lg 1 p 2
kohaselt kuuluks riigilõiv tagastamisele seetõttu, et apellatsioonkaebust ei võeta menetlusse, ei
pea ringkonnakohus vajalikuks anda apellandile tähtaega puuduse kõrvaldamiseks, s.o riigilõivu
tasumiseks.



 /allkirjastatud digitaalselt/    /allkirjastatud digitaalselt/   /allkirjastatud digitaalselt/
          Üllar Roostoja             Kersti Kerstna-Vaks                Kai Kullerkupp




                                               3
