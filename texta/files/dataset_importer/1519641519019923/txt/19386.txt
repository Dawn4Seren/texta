                        KOHTUOTSUS
                              EESTI VABARIIGI NIMEL
                           Hagi õigeksvõtul põhinev kohtuotsus



Kohus                              Harju Maakohus, Kentmanni kohtumaja
Kohtunik                           Piret Randmaa
Otsuse avalikult                   Kohtuotsus avaldatakse 5. aprillil 2016.a. avaliku e-toimiku
teatavakstegemise aeg ja koht      kaudu

Tsiviilasja number                 2-16-3072
Kohtuasi                           XXXhagi XXXvastu abielu lahutamiseks
Menetlusosalised                   Hageja XXX(ik XXX, elukoht XXX)
                                   Kostja XXX(ik XXX, elukoht XXX)
Kohtuistungi toimumise aeg         05.04.2016.a.
Resolutsioon                       Lahutada XXX ja XXX abielu, mis on sõlmitud 11.
                                   septembril   1980.a.  Harju    Rajooni TSN  TK
                                   Perekonnaseisuosakonnas, kanne nr XXX.

                                   Jätta poolte menetluskulud poolte endi kanda.

Tsiviilasja hind                   3500.- eurot
Edasikaebamise kord                Kohtuotsusele apellatsioonkaebust esitada ei saa, sest pooled
                                   loobusid otsusele apellatsioonkaebuse esitamise õigusest.

Hagi aluseks olevad asjaolud, hageja nõue ja menetluse käik.

26.02.2016.a. kohtule esitatud hagiavalduses palus hageja lahutada tema ja kostja vahel sõlmitud
abielu, sest poolte abielulised suhted on lõppenud üle 6 aastat tagasi ning suhteid taastada hageja
kostjaga ei soovi.

Kostja seisukoht esitatud hagi suhtes.

Kostja võttis kohtuistungil hagi abielu lahutamiseks õigeks.



Kohtuotsuse põhjendused.

PkS § 67 lg 1 kohaselt võib kohus abielu lahutada, kui abielusuhted on pöördumatult lõppenud.
Abielusuhted on lõppenud, kui abikaasadel kooselu enam ei ole ja on alust arvata, et abikaasad
kooselu ei taasta.

Kohtuistungil leidis tõendamist, et poolte abielusuhted on lõppenud ja pooled soovivad abielu
lahutada. Kuna mõlemad pooled soovivad abielu lahutada, saab sellest teha järelduse, et pooled
kooselu ei taasta ning nende abielusuhted on pöördumatult lõppenud ning nende abielu kuulub
lahutamisele.

Tsiviilasja hinna kindlaksmääramine.

Tsiviilasja hinna määramisel juhindub kohus TsMS § 122 lg 1 sätestatust, mille kohaselt on
tsiviilasja hind hagihind, TsMS § 123 sätestatust, mille kohaselt võetakse tsiviilasja hinna
arvestamisel aluseks hagi esitamise aeg ning TsMS § 132 lg 1 sätestatust, mille kohaselt
eeldatakse, et mittevaralise nõude puhul on hagihind 3500.- eurot.

Tulenevalt eeltoodust ning sellest, et hageja esitas kohtusse hagi abielu lahutamiseks, mis on
mittevaraline nõue, on käesoleva tsiviilasja hinnaks 3500.- eurot.

Menetluskulude jaotamine.

Juhindudes PkS § 164 lg 1 sätestatust, mille kohaselt kannab kumbki pool hagilises abieluasjas
oma menetluskulud ise, jäävad poolte menetluskulud nende endi kanda.

Tulenevalt nimetatust puudub kohtuotsuses vajadus menetluskulusid rahaliselt kindlaks määrata.

/digitaalselt allkirjastatud/
Piret Randmaa
kohtunik
