                         KOHTUMÄÄRUS

Kohus                                Harju Maakohus

Kohtunik                             Hannes Olev

Kohtujurist                          Viktor Bome
Määruse tegemise aeg ja koht         28. november 2016, Tallinn, Tartu mnt kohtumaja

Tsiviilasja number                   2-16-115481

Tsiviilasi                           XXXXAS avaldus osaühing XXXX vastu maksekäsu
                                     kiirmenetluses võla nõudes
Menetlustoiming                      kompromissi kinnitamine

Menetlusosalised ja nende            avaldaja XXXXAS (registrikood XXXX, asukoht
esindajad                            XXXX);
                                     avaldaja lepinguline esindaja Reimo Tomingas (e-post:
                                     kohus@creditreform.ee);
                                     võlgnik osaühing XXXX (registrikood XXXX, asukoht
                                     XXXX);
                                     võlgniku seaduslik esindaja juhatuse liige XXXX.

RESOLUTSIOON

 I.       Kinnitada osaühing XXXX ja XXXX AS vahel sõlmitud kompromiss alljärgnevas
          sõnastuses:

      1. Võlgnik tasub XXXXAS avalduses taotletud põhivõla 1 485,04 eurot, riigilõivu 77,40
         eurot ja õigusabikulud 20 eurot, kõik kokku summas 1 582,44 eurot, tasudes märgitud
         summa Creditreform Eesti OÜ arveldusarvele Swedbank AS-s hiljemalt 15.03.2017.a.
      2. Võlgnik tasub p-s 1 märgitud summat igakuiste osamaksetena alates 15.11.2016.a.,
         kandes iga kuu 15-ks kuupäevaks Creditreform Eesti OÜ arveldusarvele Swedbank
         AS-s vähemalt 316 eurot.
      3. Võlgniku poolt p-s 2 märgitud ühe osamakse tasumisega viivitamise korral on
         XXXXAS-il õigus koheselt sisse nõuda kogu võlgnevuse jääk ja võlgnik kohustub
         alluma kohesele sundtäitmisele võlgnevuse jäägi ulatuses.
      4. Käesolevas kompromissis nimetamata menetluskulud jäävad poolte endi kanda.
 II. Lõpetada menetlus tsiviilasjas nr 2-16-115481, XXXXAS avaldus osaühing XXXXvastu
    maksekäsu kiirmenetluses võla nõudes.

 Menetluskulud

    1. Jätta menetluskulud, mille kohta puudub kokkulepe kompromissis, poolte endi kanda.

 Edasikaebamise kord

 Määruse peale võib esitada määruskaebuse Tallinna Ringkonnakohtule Harju Maakohtu
 kaudu 15 kalendripäeva jooksul määruse kättesaamisest.

ASJAOLUD

XXXXAS esitas 21.07.2016 Pärnu Maakohtule maksekäsu kiirmenetluse avalduse võlgnikult
võlgnevuse saamiseks. Kohus tegi 26.07.2016 võlgnikule makseettepaneku, mis on kätte
toimetatud e-toimiku menetlemise infosüsteemi kaudu. Võlgnik osaühing XXXXesitas
29.07.2016 nõudele vastuväite.

21.09.2016 lõpetas asja maksekäsu kiirmenetluses menetlenud kohus menetluse ja andis nõude
üle Harju Maakohtule.
Pooled esitasid koos kohtule 20.10.2016 kompromissi kinnitamise ja menetluse lõpetamise
taotluse.

KOHTUMÄÄRUSE PÕHJENDUSED

Pooled on esitanud kohtule kompromissi enne antud asjas hagimenetluse alustamist.

TsMS § 486 lg 4 sätestab, et kohus menetleb kompromissilepingut sama seadustiku §-des 430
ja 431 sätestatu kohaselt enne asja hagimenetluses menetlemise alustamist. Kui kohus
kompromissi ei kinnita, jätkab ta asja menetlemist hagimenetluses sama seadustiku §-s 487
sätestatu kohaselt.

TsMS § 487 lg 1 sätestab, et asja hagimenetluse korras menetlev kohus kohustab avaldajat
esitama oma nõude ja põhjendama seda hagiavaldusele ettenähtud vormis 14 päeva jooksul, kui
maksekäsu kiirmenetluse avaldus ei vasta hagiavalduse nõuetele.

Kohus ei jätka asja menetlemist hagimenetluses TsMS seadustiku §-s 487 sätestatu kohaselt,
kuivõrd kinnitab kompromissi ja lõpetab sellega asja menetluse.

TsMS § 430        lg 1 kohaselt võivad pooled menetluse kuni hagi kohta tehtud lahendi
jõustumiseni lõpetada kompromissiga. Kohus kinnitab kompromissi määrusega, millega ühtlasi
lõpetab asja menetluse. Kompromissi kinnitamise määruses märgitakse kompromissi
tingimused. Sama paragrahvi 2. lõike kohaselt esitavad pooled kompromisslepingu
allkirjastatuna kohtule või avaldavad kompromissi kohtule protokolli kandmiseks.

TsMS § 430 lg 3 järgi ei kinnita kohus kompromissi, kui see on vastuolus heade kommetega
või seadusega või rikub olulist avalikku huvi või kui kompromissi ei ole võimalik täita.




                                                                                         2
                                                                                 2-16-115481

Kohus leiab, et käesolevas tsiviilasjas ei ole kompromiss vastuolus heade kommetega ega
seadusega ega riku olulist avalikku huvi, mistõttu tuleb kompromiss kinnitada ja menetlus
lõpetada. Kohus leiab, et kompromissi on võimalik täita.

Vastavalt TsMS §-le 432 juhul, kui menetlus on lõpetatud, ei saa hageja uuesti pöörduda
kohtusse hagiga sama kostja vastu vaidluses samal alusel sama hagieseme üle. Kui menetlus on
lõpetatud hagist loobumise või kompromissi kinnitamise tõttu, on lõpetamisel samad
materiaalõiguslikud ja protsessuaalsed tagajärjed nagu menetluse lõpetamisel kohtuotsusega,
kui seadusest ei tulene teisiti.

TsMS § 173 lg 1 järgi esitab asja menetlenud kohus menetluskulude jaotuse menetlusosaliste
vahel kohtuotsuses või menetlust lõpetavas määruses. TsMS § 168 lg 3 alusel kompromissi
sõlmimise korral kannavad pooled oma menetluskulud ise, kui nad ei ole kokku leppinud teisiti.


/allkirjastatud digitaalselt/
Hannes Olev
Kohtunik




                                                                                      3(3)
