                           KOHTUOTSUS
                               EESTI VABARIIGI NIMEL
                                    TAGASELJA



Kohus                          Pärnu Maakohus

Kohtunik                       Anne Randjärv

Otsuse teatavakstegemise       29. märts 2016 Rapla Kohtumaja kantselei kaudu
aeg ja koht

Tsiviilasja number             2-16-2461
Hagi ese                       Elatise nõue
Hagi hind                      1935 eurot
Menetlusosalised               Hageja: M-L V xxxxxxxxxxx elukoht: xxxxxxxx xxxx, xxxxxx
                               xxxx, xxxxxx
                               Hageja seaduslik esindaja: O N xxxxxxxxxxx elukoht: xxxxxxxx
                               xxxx, xxxxxx xxxx, xxxxxa
                               e-post: xxx@xxx
                               Hageja lepinguline esindaja: Martin Simmermann
                               Õigusbüroo Õigusabi OÜ
                               e-post: martin.simmermann@alimendid.ee
                               Kostja: K V xxxxxxxxxxx elukoht: xxxx xxxx, xxxx xxxxxx,
                               xxxxxxxx x-xx e-post: xxx@xxx



Istungi toimumise aeg          Kirjalikus menetluses


RESOLUTSIOON
Hagi rahuldada.

Välja mõista K V igakuine elatis PKS § 101 lg 1 sätestatud miinimumääras (2015.a 195 eurot,
alates 1.01.2016 215 eurot) M-L V (sünd xx.xx.xxxx) ülalpidamiseks alates elatishagi esitamisest,
s.o 15.02.2016 kuni M-L V täisealisuseni või kui M-L täisealiseks saanuna jätkab õpinguid põhi-
                                              2

või keskhariduse omandamiseks, siis kuni õpingute lõpuni, kuid mitte kauem kui 21-aastaseks
saamiseni.

Välja mõista K V elatis M-L V kasuks tagasiulatuvalt perioodi 15.02.2015 kuni 15.02.2016 eest
kokku summas 2171 (kaks tuhat ükssada seitsekümmend üks) eurot ja 23 senti.

Elatis tuleb tasuda iga kalendrikuu eest ette hageja seadusliku esindaja O N arvelduskontole nr
xxxx xxxx xxxx xxxx xxxx, selgitusega „M-L V elatis“.

TsMS § 468 lg 1 p 2 järgi tunnistada kohtuotsus viivitamata täidetavaks.


Menetluskulude jaotus Menetluskulud kannab kostja, kellelt tuleb hageja kasuks välja mõista 50
(viiskümmend) eurot.


Edasikaebamise kord K V on õigus 30 päeva jooksul otsuse kättetoimetamisest esitada Pärnu
Maakohtu Rapla kohtumajja kaja, s.o menetluse taastamise avaldus, kui kohtule vastamata jätmine
oli tingitud mõjuvast põhjusest. Kaja esitamisel tuleb tasuda kautsjon 100 eurot, milline menetluse
taastamise korral tagastatakse.


Kohtu seisukoht
15.02.2016 esitas alaealise M-L V esindaja Pärnu Maakohtule hagi K V vastu elatise nõudes.
Hageja taotleb elatise väljamõistmist seaduses sätestatud miinimumääras alates hagi esitamisest
15.02.2016 ning tagasiulatuvalt ühe aasta eest (periood 15.02.2015 kuni 15.02.2016) kogusummas
2171,23 eurot. Kostja ei ole hagejale ülalpidamist andnud 2014. aasta oktoobrikuust alates.

Kostjat kohustati kohtule kirjalikult vastama, mida kostja teinud ei ole. Hagimaterjalid on kostjale
kätte toimetatud 22.02.2016. Hageja on taotlenud tagaseljaotsuse tegemist, kui kostja kohtule
tähtaegselt ei vasta.

Kohus leiab, et hagi on õiguslikult põhjendatud ning antud asjas on otstarbekas teha
tagaseljaotsus TsMS § 407 lg 1 alusel.

TsMS § 162 lg 1 järgi kannab hagimenetluse kulud pool, kelle kahjuks otsus tehti, seega kannab
menetluskulud kostja. Hageja menetluskulude koosnevad õigusabikuludest summas 50 eurot.

(allkirjastatud digitaalselt)

Anne Randjärv
kohtunik
