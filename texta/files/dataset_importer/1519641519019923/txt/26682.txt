                                KOHTUMÄÄRUS

Kohus                                  Viru Maakohus

Kriminaalasja number                   1-15-8270

                                       11. jaanuar 2016 Jõhvi kohtumajas
Määruse tegemise aeg ja koht
                                       Kirjalikus menetluses
Kohtunik                               Larissa Prokopenko

                                       Viru Vangla Kriminaalhooldusosakonna Jõhvi esinduse
                                       06.01.2016 erakorraline ettekanne Nikolai Šubin´ile Viru
Erakorraline ettekanne                 Maakohtu 26.10.2015 kohtuotsusega määratud katseajaks
                                       täiendava kohustuse määramiseks

Süüdimõistetu                          Nikolai Šubin, isikukood 38607122227, elukoht: xxx

Tegi kindlaks:

Kriminaalhooldusametnik Kroliina Sild esitas kohtule erakorralise ettekande, milles palub
määrata kriminaalhooldusalusele Nikolai Šubin´ile täiendav kohustus- läbida alkoholivastane
võõrutusravi hiljemalt 01.04.2016.

Nikolai Šubin tunnistati Viru Maakohtu 26.10.2015 kohtuotsusega süüdi KarS § 424 järgi ja
karistati KarS § 68 lg 1 alusel vangistusega 4 kuud 27 päeva. KarS § 74 lg 1 alusel otsustati
karistus mitte pöörata täitmisele katseajaga 18 kuud. Katseaja kestel pidi Nikolai Šubin
täitma KarS § 75 lg 1 p 1 - 6 sätestatud kontrollnõudeid. KarS § 75 lg 2 p 2 alusel kohustati
Nikolai Šubinit katseajal mitte tarvitama alkoholi.

Kriminaalhooldusosakonna erakorralise ettekande kohaselt rikkus Nikolai Šubin temale
määratud kohustust mitte tarvitada alkoholi.
Viru Vangla kriminaalhooldusosakonna Jõhvi esinduse kriminaalhooldusametnik kontrollis
26.11.2015 aadressil Kooli 2a, Jõhvi , registreerimise käigus Nikolai Šubin’i alkoholijoovet.
Kontrolli käigus tuvastati Nikolai Šubinil Alcotector-2 WAT-892 C2H5OH abil alkoholijoove
1,722 mg/l.
Viru Vangla kriminaalhooldusosakonna kriminaalhooldusametnik kontrollis 07.12.2015 Jõhvi
esinduses aadressil: Kooli 2a, Jõhvi, registreerimise käigus Nikolai Šubin’i alkoholijoovet.
Kontrolli käigus tuvastati Nikolai Šubin’il Alcotector-2 WAT-892 C2H5OH abil
alkoholijoove 1,978 mg/l.
Oma taolise käitumisega rikkus Nikolai Šubin KarS § 75 lg 2 p2 määratud kohustust – mitte
tarvitada alkoholi.

26.11.2015 seletuses väidab Nikolai Šubin, et ilmus registreerimisele kerges alkoholijoobes.
Jõi 0.5 liitrit õlut kangusega 4,7%.

                                                                                                1
Oma seletuses kirjutas Nikolai Šubin 07.12.2015, et enne registreerimisele tulekut jõi ära 2
liitrit õlut. Nikolai Šubin on nõus läbima alkoholivastase ravi.

Esmakohtumine Nikolai Šubin’iga toimus 26.11.2015, mil tutvustati, tõlgiti Nikolai Šubin’ile
kriminaalhooldusaluse õigused ja kohustused. Selgitati kohtu poolt määratud täiendavat
kohustust mitte tarvitada alkoholi. Samuti selgitati hooldusalusele kohustuste mittetäitmise
tagajärgi ja mõistetud vabadusekaotuslikku tagajärge. Nikolai Šubin kinnitas õigustest ning
kohustustest arusaamist allkirjaga Nikolai Šubin’i katseaeg on algusjärgus. Hooldusaluse
poolt sooritatud õigusrikkumine on seotud alkoholiga, mis näitab asjaolu, et hooldusalune
vajab täiendavat sekkumist sõltuvusprobleemiga tegelemisel. Nikolai Šubin’ile täiendava
kohustuse määramine annab talle võimaluse elustiili muutmiseks ning teadvustada rikkumise
tõsidust distsiplineerides tõsiselt suhtuma kohtu poolt määratud kohustuste täitmisesse.

Kriminaalhooldusametnik taotleb Nikolai Šubinile määrata         täiendav kohustus - läbida
alkoholivastane ravi hiljemalt 30.04.201.

Vastavalt KarS § 74 lg 4, kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoitada või kohus määrata
täiendavaid kohustusi vastavalt KarS § 75 lg 2 sätestatule, pikendada katseaega kuni ühe aasta
võrra või pöörata karistuse täitmisele.

Vastavalt KrMS § 427 lg 1, KarS § 74 lg 4 või § 75 lg 3 alusel süüdimõistetule täiendavate
kohustuste määramise või kohustuste kergendamise või tühistamise otsustab süüdimõistetu
elukohajärgse maakohtu täitmiskohtunik oma määrusega.

KrMS § 432 lg 1 kohaselt kohtulahendi täitmisega seonduvad küsimused, mis ei käsitle
vabaduse võtmist, lahendab täitmiskohtunik määrusega kirjalikus menetluses kohtumenetluse
pooli kohtusse kutsumata.

Kohus leiab, et kriminaalhooldusametniku taotlus on põhjendatud ja kuulub rahuldamisele.
Süüdimõistetu on rikkunud kohustust mitte tarvitada alkoholi, mille peale tuleb reageerida.

Arvestades seda, et süüdimõistetu on järginud korrektselt kontrollnõudeid, on motiveeritud
muutma oma eluviisi ning arvestades kriminaalhooldusametniku seisukohta, on
otstarbekohane rakendada kergemat mõjutusvahendit, milleks on täiendava kohustuse
määramine.

Kohus leiab, et Nikolai Šubin´ile täiendava kohustuse määramine aitab tal vabaneda
alkoholisõltuvusest, mis aitab tal edaspidi elus vältida seaduserikkumiste toimepanemist.

Seoses sellega peab kohus võimalikuks edaspidiste rikkumiste vältimiseks ning hoolduskavas
püstitatud eesmärkide elluviimiseks määrata Nikolai Šubin´ile täiendav kohustus vastavalt
KarS § 75 lg 2 p 5 – läbida alkoholivastane ravi hiljemalt 01.04.2016.

Juhindudes KrMS § 427, kohtunik

M ä ä r a s:

Viru Vangla kriminaalhooldusosakonna Jõhvi esinduse kriminaalhooldusametniku
Karoliina Sild 06.01.2016 erakorraline ettekanne rahuldada.


                                                                                            2
Määrata Nikolai Šubin´ile Viru Maakohtu 26.10.2015 otsusega määratud katseajaks
täiendav kohustus – läbida alkoholivastane ravi hiljemalt 01.04.2016.

Määruse    ärakiri  saata        süüdimõistetu   Nikolai   Šubin´ile   ja   Viru   Vangla
kriminaalhooldusosakonda.

Käesolevale kohtumäärusele on kohtumenetluse poolel õigus esitada määruskaebus
Viru Maakohtule 15 päeva jooksul alates päevast, mil ta sai kohtumäärusest teada või
pidi teada saama.



/ allkirjastatud digitaalselt/
Kohtunik
Larissa Prokopenko




                                                                                        3
