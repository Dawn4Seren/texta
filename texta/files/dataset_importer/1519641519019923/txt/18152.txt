                                                                               2-15-13534




                             KOHTUMÄÄRUS

Kohtuasja number               2-15-13534

Määruse tegemise aeg ja koht   18.aprill 2016, Jõhvi

Kohus                          Viru Maakohus

Kohtunik                       Helgi Vinni
                               Eraisiku N. J. (pankrotis) pankrotiavaldus
Kohtuasi
                               Aruande kinnitamine, pankrotimenetluse lõpetamine
Menetlustoiming
                               raugemisega ja pankrotihalduri tasu määramine, võlgniku
                               kohustustest vabastamise menetluse algatamine, menetlusabi
                               andmine

Kohtuistungi toimumise aeg     Kirjalik menetlus

Menetlusosalised ja nende      Avaldaja                N. J. (IK xxx; elukoht xxx, e-post:xxx)
esindajad                      (pankrotivõlgnik):



                                Pankrotihaldur:        Tiia Kalaus (Fortuuna 1, 50603 Tartu;
                                                       e-post: tiia.kalaus@civilex.ee )


RESOLUTSIOON

1. Rahuldada pankrotihaldur Tiia Kalaus`e taotlus.

2. Lõpetada N. J. (pankrotis) pankrotimenetlus raugemise tõttu pärast pankroti
   väljakuulutamist, kuna võlgnikul ei jätku vahendeid          masskohustuste ja
   pankrotimenetluse kulude katteks vajalike väljamaksete tegemiseks.

3.1. Kinnitada N. J. pankrotimenetluses võlausaldajate tunnustatud nõuete osa, mille
     ulatuses võlausaldajad ei ole raha saanud, summas 6 634 (kuus tuhat kuussada
     kolmkümmend neli) eurot ja 96 senti, mis jaguneb alljärgnevalt:
      Danske Bank AS II järgu nõue summas 4 905 (neli tuhat üheksasada viis) eurot
        ja 71 senti;
      SA KredEx II järgu nõue summas 1 729 (üks tuhat seitsesada kakskümmend
        üheksa) eurot ja 25 senti.

3.2. PankrS § 153 lg 1 p 1 – pandiga tagatud nõuded puuduvad.

                                                                                            1
3.3.     PankrS § 153 lg 1 p 3 nimetatud nõuded puuduvad.

4. Vabastada pankrotihaldur Tiia Kalaus oma ülesannete täitmisest alates käesoleva
   kohtumääruse jõustumisest.

3.     Kinnitada pankrotihalduri Tiia Kalaus`e tasu           summas     397   (kolmsada
       üheksakümmend seitse) eurot (makse ei lisandu).

4.     Rahuldada pankrotihaldur Tiia Kalaus`e taotlus menetlusabi saamiseks. Anda
       pankrotivõlgnikule menetlusabi summas 397 (kolmsada üheksakümmend seitse)
       eurot ning hüvitada riigi vahendite arvelt pankrotihalduri tasu summas 397
       (kolmsada üheksakümmend seitse) eurot (makse ei lisandu). Väljamakse teha
       FIE Tiia Kalaus kontole nr EE561010010125367019 AS-s Swedbank.

5.     Algatada N. J. suhtes võlgniku võlgadest (kohustustest) vabastamise menetlus
       vastavalt Pankrotiseaduse §-le 171.

6.     Määrata N. J. usaldusisikuks tema kohustustest vabastamise menetluses N. J. (IK
       xxx, elukoht xxx, e-post: xxx).

7.     Kohustada N. J.`l:
         hoidma võlgniku vara lahus usaldusisiku varast ja avama usaldusisiku
            ülesannete täitmiseks pangas ainult selleks ettenähtud eraldi pangakonto;
         tegelema mõistlikult tulutoova tegevusega ning kui sellist tegevust ei ole, siis
            seda otsima;
         mitte varjama oma vara, saadud tulusid ning andma kohtule 1 kord aastas
            kirjalikult teavet oma sissetulekute, vara ning oma tegevuse kohta;
         teatama kohtule viivitamatult kirjalikult oma elukoha ja tegevuskoha
            vahetumisest;
         kandma 25% töösuhtest saadud tulust üle usaldusisiku tegevuseks
            ettenähtud pangakontole (võlgnik ei pea usaldusisikule üle andma tulu,
            millele seadusest tulenevalt ei saa pöörata sissenõuet);
         kandma võlgadest vabastamise menetluse kestel päritud varast 25%
            usaldusisiku kontole;
         esitama hiljemalt 01. maiks 2017 aruande oma tegevusest usaldusisikuna N.
            J. võlgade tasumisel.

8.      Avaldada teade pankrotimenetluse lõpetamisest raugemise tõttu väljaandes
        Ametlikud Teadaanded.

9.      Saata kohtumäärus menetlusosalistele ja Riigi Tugiteenuste Keskusele määruse
        punktis 8 märgitud makse teostamiseks.


Edasikaebamise kord

Võlgnik või võlausaldaja võivad kohtumääruse peale esitada määruskaebuse Tartu
Ringkonnakohtule Viru Maakohtu kaudu PankrS § 164 lg 1 ja lg 2 sätestatud korras 15
päeva jooksul pankrotimenetluse lõpetamise teate avaldamisest arvates. Määruskaebust ei
saa esitada viie kuu möödumisel määruse tegemisest arvates.
Pankrotihalduri tasu ja kulutuste hüvitamise osas võivad määruskaebuse esitada võlgnik ja
pankrotihaldur. Määruse peale võlgniku kohustustest vabastamise menetluse algatamise osas
võib esitada määruskaebuse võlausaldaja, kes on esitanud kohtule vastuväite.

                                                                                        2
ASJAOLUD JA ASJA VARASEM KÄIK

Viru Maakohtu 13.10.2015 määrusega kuulutati välja N. J. pankrot ning pankrotihalduriks
nimetati Tiia Kalaus. Pankrotimenetluses esitatud nõuded kaitsti 02. veebruaril 2016.a.
Koosolekule esitati nõudeid summas 6 634,96 eurot ja tunnustati summas 6 634,96 eurot.

26.02.2016.a. kinnitas Viru Maakohus jaotusettepaneku tunnustatud nõuete, nende
rahuldamisjärkude ja jaotiste osas.

12.04.2016 esitas pankrotihaldur kohtule aruande, mille kohaselt palus lõpetada N. J.
(pankrotis) pankrotimenetlus raugemise tõttu PankrS § 158 alusel. Teade aruande kohta on
avaldatud väljaandes Ametlikud Teadaanded 28.03.2016.a.


Aruande kohaselt:

1.Andmed pankrotivara ja selle müügist saadud raha kohta

1. 1.Materiaalne põhi- ja käibevara:
Võlgnikul puudus kinnisvara. Võlgnikule ja tema abikaasale kuulunud korteriomand on
realiseeritud täitemenetluses enne pankroti väljakuulutamist pandipidaja nõude täitmiseks.
Võlgnikule kuuluvad isiklikud esemed ei ole käsitletavad pankrotivarana.

1.2.Rahalised vahendid:
Vastavalt TMS § 131 lg 1 p 1 ja p 2 kohaselt ei saa pöörata sissenõuet sissetulekule, milleks
on riiklik peretoetus, puudega inimese sotsiaaltoetus ja seadusel põhinev elatis. Võlgnikul on
püsiv sissetulek töötasuna kuus 430 eurot Singluaris OÜ-st. Võlgniku ülalpidamisel on kolm
alaealist last. Abielu on lahutatud ning võlgniku kontole on laekunud ka lastele makstav
elatis. Lisaks on võlgnik saanud Sotsiaalkindlustusameti poolt makstavat peretoetust.
Võlgnikul on õigus kasutada kontole laekuvaid rahalisi vahendeid alates 01.01.2016.a.
vastavalt TMS § 132 lg 1 ja lg 2 summas 860 eurot. Nii suures ulatuses rahalisi vahendeid
võlgnikule laekunud ei ole. Võlgniku nimele on avatud ka kohustuslik pensionikonto.
Seadusandluse kohaselt ei saa kohustusliku pensionikonto osakuid arvata pankrotivarasse
ega neid halduri poolt võõrandada.

Kokku võlgniku sissetuleku arvelt rahalisi vahendeid kinni peetud ei ole.

1.3.Nõuded kolmandate isikute vastu:
Nõuded kolmandate isikute vastu võlgnikul puuduvad.
Kokku laekumine pankrotivarasse null eurot.

2.Andmed § 146 nimetatud väljamaksete kohta

PankrS § 146 lg 1 p 1 - vara välistamise nõuded - puuduvad;
PankrS § 146 lg 1 p 2 – võlgnikule ja tema ülalpeetavatele makstav elatis -puudub
PankrS § 146 lg 1 p 3 (PankrS § 148) massikohustused – puuduvad;
PankrS § 146 lg 1 p 4 (PankrS § 150) pankrotimenetluse kulud – välja maksmata

Haldur esitab kohtule taotluse halduri töötasu kinnitamiseks PankrS § 65 lg 11 alusel
summas 397 eurot (makse ei lisandu). Haldur esitab halduritasu väljamõistmiseks
menetlusabi taotluse.

                                                                                            3
3.Andmed jaotiste alusel väljamakstud raha kohta nõuete rahuldamisjärkude kaupa.
Jaotisi välja makstud ei ole.

4.Andmed iga pandieseme müügist saadu kohta.
Pandiesemeid pankrotivaras ei olnud.

5.Andmed müümata pankrotivara ja võlgnikul teistelt isikutelt saadaoleva vara kohta.
Müümata pankrotivara ei ole ja teistelt isikutelt saada olevad rahalised vahendid on
pankrotipessa laekunud. Võlgnikul on elatise nõue S. B.`i vastu, mida viimane on jooksvalt
täitnud.

6.Andmed pankrotihalduri tegevuse kohta pankrotivara valitsemisel.
Haldur juhindus pankrotimenetluse läbiviimisel seadusest ning võlausaldajate ning võlgniku
huvidest. Võlgniku pangakontole oli seatud halduri kasutus- ja käsutusõigus.

7.Iga võlausaldaja tunnustatud nõude osa, mille ulatuses võlausaldaja ei ole raha saanud.

7.1. II rahuldamisjärgus tunnustatud võlausaldajate nõuded summas 6 634,96 eurot, mille
ulatuses võlausaldajad ei ole pankrotimenetluses raha saanud:

Võlausaldaja                    Tunnustatud nõue (EUR)              Jaotis %     Saamata jaotis

Danske Bank AS                                         4 905,71    73,93729578          4 905,71
Sa KredEx                                              1 729,25    26,06270422          1 729,25
Kokku:                                                 6 634,96            100          6 634,96

Võlausaldajate andmed:

Danske Bank AS, saaja Julianus Inkasso OÜ a/konto EE 222200221015269783,
viitenumber 2706974676
SA KredEX, saaja Rahandusministeerium, a/konto EE 932200221023778606, viitenumber
3500078649, selgitusega „pankrotijaotis N. J..

7.2.III rahuldamisjärgus nõudeid tunnustamiseks ei esitatud.
Võlgnik nõuetele vastuväiteid ei esitanud.

8.Andmed pankrotimenetluses esitatud hagide läbivaatamise kohta, samuti hagide kohta,
mida haldur veel kavatseb esitada.

Haldur ei ole hagisid esitanud ega kavatse seda ka teha.

9.Kohtukulud ning ajutise halduri ja halduri tehtud vajalikud kulutused.

Kohtukulud puuduvad. Halduri poolt tehtud kulutused on kirjeldatud aruande punktis 2 ja
lisatud lõpparuandele.

10.Muud pankrotimenetluses tähtsust omavad asjaolud ja maksejõuetuse põhjus.

N. J. pankrotimenetluses ei ole haldur tuvastanud asjaolusid, mille tulemusena oleks
võlgniku maksejõuetuse põhjuseks kuriteo tunnustega tegu. Võlgniku maksejõuetuse
põhjuseks oli võimetus tasuda kohustusi võlausaldajate ees. Eluasemelaenule tagatiseks
olnud kinnisvara väärtus ei taganud kogu võlgnetava summa rahuldamist täitemenetluses.
Võlgniku töötasu ei ületa vabariigis kehtestatud miinimumi kuus. Võlgnik on

                                                                                            4
pankrotimenetluse vältel olnud haldurile kättesaadav. Haldur leiab, et puudub
pankrotimenetluses võimalus pankrotivara arvelt võlausaldajate nõuete rahuldamiseks, sest
võlgnikul puudub vara ja puudub võimalus sissetuleku arvelt rahaliste vahendite
arestimiseks.
Teadaolevalt võlgnik on esitanud kohtule avalduse kohustusest vabastamise algatamiseks,
seega lõpparuande kinnitamisel peab kohus PankrS § 171 lg 1 kohaselt otsustama
kohustustest vabastamise menetluse algatamise.

11.Ülaltoodust lähtuvalt pankrotihaldur palus:

       -   Lõpetada N. J. (pankrotis) pankrotimenetlus raugemise tõttu pärast pankrotti
           väljakuulutamist, sest pankrotivarast ei jätku vahendeid masskohustuste ja
           pankrotimenetluse kulude katteks;
       -   Kinnitada pankrotihalduri tasuks 397 eurot (makse ei lisandu);
       -   Vabastada pankrotihaldur Tiia Kalaus tema kohustustest pankrotimenetluse
           lõpetamisel;
       -   Anda võlgnikule menetlusabi pankrotimenetluse kulude kandmisel;
       -   Otsustada võlgniku kohustustest vabastamise menetluse algatamine.

KOHTUMÄÄRUSE PÕHJENDUSED


Kohus, tutvunud tsiviilasja materjalidega, leiab, et pankrotimenetlus tuleb lõpetada
raugemisega.

Pankrotiseaduse (PankrS) 157 p 2 kohaselt pankrotimenetlus lõpeb raugemisega. PankrS §
158 lg 1 sätestab, et kui pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks, peab haldur sellest kohtule viivitamatult teatama,
lg 3 kohaselt peab haldur esitama kohtule aruande, mis sisaldab PankrS § 162 lõigetes 2 ja 3
nimetatud andmeid. PankrS § 158 lg 4 sätestab, et pärast haldurilt aruande saamist lõpetab
kohus halduri ettepanekul pankrotimenetluse raugemise tõttu, kui kohus tuvastab, et
pankrotivarast ei jätku massikohustuste ja pankrotimenetluse kulude katteks vajalike
väljamaksete tegemiseks. Kui menetluse lõpetamise ajaks on nõuete kaitsmine toimunud,
märgib kohus määruses, millises osas on iga võlausaldaja nõue tunnustatud ja millistele
nõuetele esitas võlgnik vastuväite.

28.03.2016.a avaldas haldur väljaandes Ametlikud Teadaanded teate võlgniku
lõpparuandega tutvumise võimaluse kohta. Samuti teatas ta sellest, et lõpparuandele saab
esitada vastuväiteid 10 päeva jooksul alates teate ilmumisest. Vastuväiteid kohtule ei
esitatud.

Pankrotihaldur on esitanud kohtule taotluse võlgniku pankrotimenetluse lõpetamiseks
raugemise tõttu, kuna võlgniku pankrotivarast ei jätku massikohustuste ja pankrotimenetluse
kulude katteks vajalike väljamaksete tegemiseks. Kohus leiab, et taotlus on põhjendatud.
Pankrotihalduri aruandega on leidnud tõendamist, et võlgnikul realiseeritavat vara ei ole,
pandieset pankrotivarasse ei kuulu, teistelt isikutelt saadaolevat vara ei ole.

Kohus leiab, et N. J. pankrotimenetlus tuleb lõpetada raugemisega pärast pankroti
väljakuulutamist, kuna pankrotivarast ei jätku massikohustuste ja pankrotimenetluse kulude
katteks vajalike väljamaksete tegemiseks.

Pankrotihaldur ei ole tuvastanud, et võlgniku maksejõuetuse põhjuseks oleks kuriteo
tunnustega või raske juhtimisveana käsitletav tegu. Pankrotihalduri hinnangul
maksejõuetuse põhjused tulenevad võimetusest tasuda kohustused võlausaldajate ees. Kohus
                                                                                           5
nõustub pankrotihalduriga ja leiab, et võlgniku maksejõuetuse põhjuseks tuleb lugeda muu
asjaolu PankrS § 162 lg 3 tähenduses.

Vastavalt PankrS § 168 on käesolev kohtumäärus pankrotimenetluse rahuldamata jäänud
nõuete osas täitedokumendiks.

N. J. pankrotimenetluses on teise rahuldamisjärgu nõudena tunnustatud ning väljamaksmata
jäänud Danske Bank AS nõue summas 4 905,71 eurot ja SA KredEx nõue summas 1 729,25
eurot.

PankrS § 165 lg 3 järgi tuleb pankrotimenetluse lõpetamisel vabastada pankrotihaldur Tiia
Kalaus halduri ülesannete täitmisest.

PankrS § 29 lg 4 kohaselt, kohus avaldab teate menetluse lõpetamise kohta raugemise tõttu
väljaandes Ametlikud Teadaanded.

Võlgniku kohustustest vabastamise menetlus

Kohus asub seisukohale, et juhindudes PankrS §-st 171 tuleb algatada ka võlgniku
kohustustest vabastamise menetlus. Võlgnik esitas avalduse kohustustest vabastamiseks
11.09.2015 esitatud pankrotiavalduses, seega enne võlausaldajate esimese üldkoosoleku
toimumist ehk tähtaegselt, nagu sätestab PankrS § 170 lg 1. PankrS § 171 lg 2 märgib
ammendavalt juhused, millal kohus ei algata võlgniku kohustustest vabastamise menetlust.

PankrS § 171 lg 2 alusel saab kohus jätta võlgniku kohustustest vabastamise menetluse
algatamata, kui:
1) võlgnik on mõistetud süüdi pankroti- või täitemenetlusalase kuriteo, maksualase kuriteo
või karistusseadustiku §-des 380–382 nimetatud kuriteo toimepanemises;
2) võlgnik on viimase kolme aasta jooksul enne pankrotimenetluse algatamist või pärast
seda andnud tahtlikult või raske hooletusega ebaõigeid või ebatäielikke andmeid oma
majandusliku olukorra kohta, et saada toetusi või muid soodustusi riigilt, kohalikult
omavalitsusüksuselt või sihtasutuselt või vältida maksude maksmist;
3) kohus on viimase 10 aasta jooksul enne pankrotimenetluse algatamist otsustanud
võlgniku kohustustest vabastada või jätnud võlgniku avalduse kohustustest vabastamiseks
rahuldamata seetõttu, et võlgnik on pannud toime pankrotikuriteo;
4) võlgnik on viimase aasta jooksul enne pankrotimenetluse algatamist või pärast seda
tahtlikult või raske hooletuse tõttu takistanud võlausaldajate nõuete rahuldamist, raisates
vara või viivitades pankrotiavalduse esitamisega, kuigi tal ei olnud väljavaateid oma
majandusliku olukorra paranemisele;
5) võlgnik on tahtlikult või raske hooletusega esitanud võlanimekirjas ebaõigeid või
ebatäielikke andmeid oma vara ja sissetulekute, võlausaldajate ja oma kohustuste kohta,
samuti rikkunud tahtlikult või raske hooletusega muid oma käesolevas seaduses sätestatud
kohustusi.

PankrS § 171 lg 2 p 2-5 loetletud asjaolusid, mis takistaksid võlgadest vabastamise
menetluse algatamist ei ole ilmnenud. Seega leiab kohus, et võlgniku N. J. võlgadest
vabastamise menetlus kuulub algatamisele. PankrS § 172 sätestab, et kui kohus algatab
võlgniku kohustustest vabastamise menetluse, nimetab võlausaldajate üldkoosoleku
ettepanekul usaldusisiku, kellele võlgnik teeb Pankrotiseaduse § 173 lg 3 sätestatud
makseid. PankrS § 172 lg 6 kohaselt võib kohus mõjuval põhjusel jätta usaldusisiku
määramata ja kohustada võlgnikku ennast täitma usaldusisiku kohustusi.

Võlgnik esitas avalduse kohustustest vabastamise menetluse algatamiseks. Usaldusisiku
kandidaati võlgnik ei esitanud.
                                                                                         6
Kohus nõustub taotlusega algatada N. J. suhtes võlgniku võlgadest (kohustustest)
vabastamise menetlus, kuna puuduvad N. J. suhtes PankrS § 171 lg 11, 21 võlgadest
vabastamise menetlust välistavad asjaolud. Kohus on seisukohal, et on põhjendatud määrata
võlgniku N. J. usaldusisikuks N. J. ise, kuna kohus on veendunud, N. J. suudab täita
usaldusisiku kohustusi.

Võlgnikul tuleb kogu võlgadest vabastamise perioodil juhinduda oma kohustuste täitmisel
PankrS § 173 sätestatud kohustustest.


Halduri tasu kinnitamine

PankrS § 65 lg 1 kohaselt on halduril õigus saada oma ülesannete täitmise eest tasu, mille
suuruse määrab kohus pankrotimenetluse lõpparuande kinnitamisel.

PankrS § 65 lg 11 kohaselt, kui kohus on kuulutanud pankroti välja PankrS § 171 lõike 11
alusel ja võlgnikul ei ole pankrotimenetluse kulude katmiseks piisavalt vara, määrab kohus
halduri tasu PankrS § 23 lõigete 1-3 alusel. Halduri tasu ja kulutuste hüvitamiseks võib
kohus määrata menetlusabi andmise. Menetlusabi taotluse võib esitada haldur.

Kuivõrd N. J. (pankrotis) pankrotimenetluses ei ole vahendeid, mille arvelt katta halduri
tasu, taotleb haldur N. J. (pankrotis) nimel menetlusabi halduri tasu hüvitamiseks.
Haldur palub määrata halduri tasuks 397 eurot (makse ei lisandu) ja välja mõista see riigi
lahendistest FIE Tiia Kalaus kasuks.
Haldur on võlgniku pankrotimenetluses läbi viinud kõik vajalikud pankrotimenetluse
toimingud. Kohus leiab, et halduri nõutud tasu on põhjendatud.
Eelpooltoodu alusel ja juhindudes PankrS § 158 lõpetab kohus pankrotimenetluse raugemise
tõttu.



/allkirjastatud digitaalselt/


Helgi Vinni
Kohtunik




                                                                                        7
