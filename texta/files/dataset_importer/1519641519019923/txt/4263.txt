                         KOHTUMÄÄRUS
Kohus                           Viru Maakohus

Määruse tegemise aeg            26. oktoober 2016.a. Jõhvi kohtumajas

Kohtuasja number                1-14-10455

Kohtukoosseis                   Kohtunik Larissa Prokopenko
Kohtuistungi sekretär           Ingrid Koddo juuresolekul

Tõlk                            Olga Nõmmemees
Prokurör                        Kristiina Erte (kirjalik arvamus)

Kaitsja                         Irina Gromtsev

Asja läbivaatamise kuupäev      26.10.2016 avalikul kohtuistungil
                                Viru Vangla esitatud materjalid Dmitri Tsvetajev´i tingimisi enne
Kohtuasi
                                tähtaega vangistusest vabastamiseks
Süüdimõistetu                   Dmitri Tsvetajev, isikukood 38110162212, viibib Viru Vanglas
Juhindudes KarS § 76 ja KrMS § 426, § 432 , § 383, § 384 kohus

                                      MÄÄRAS:
Jätta Dmitri Tsvetajev tingimisi enne tähtaega vangistusest vabastamata.

Rahuldada kaitsja, advokaat Irina Gromtsev taotlus Dmitri Tsvetajev´ile riigi õigusabi osutamise
eest tasu 120 eurot.

Välja mõista Dmitri Tsvetajev´ilt kriminaalmenetluse kulud 120 eurot kaitsjatasu osutatud
õigusabi eest.
Dmitri Tsvetajev´il tasuda kaitsjatasu 12 kuulise tähtaja jooksul alates kohtumääruse jõustumise
tähtajast Maksu- ja Tolliameti arveldusarvele
SEB pangas nr EE351010052031000004
SWEDBANK EE502200221014193355
NORDEA PANK EE401700017002872300
DANSKE BANK EE873300333499990003
Maksekorraldusele märkida viitenumber 99914700044599
ning selgitusse märkida süüdimõistetu ees-ja perekonnanimi, kriminaalasja nr, menetluskulud.
Kui rahalised nõuded pole täies ulatuses tähtaegselt tasutud suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.



                                                                                              1
Edasikaebamise kord
Määruse peale on õigus esitada määruskaebus Viru Maakohtule 15 päeva jooksul                alates
päevast, mil isik sai vaidlustatavast kohtumäärusest teada või pidi teada saama.

Asjaolud ja kohtumääruse põhjendused
Viru Vangla esitas 05.10.2016 Viru Maakohtule materjalid kinnipeetava Dmitri Tsvetajevi
tingimisi enne tähtaega vabastamiseks.
Dmitri Tsvetajev on süüdi tunnistatud Viru Maakohtu 22.12.2014 kohtuotsusega KarS § 424
järgi ja karistati KarS § 65 lg 2, § 68 lg 1 alusel 2 aasta 3 kuu 27 päeva vangistusega.
Karistuse kandmise algus 24.11.2014 ja lõpp 23.03.2017.

Kinnipidamisasutuses Dmitri Tsvetajevi kohta koostatud iseloomustusest nähtub, et kehtivaid
distsiplinaarkaristusi on 5.
Vabanedes asub elama isa juurde aadressile xxx. Korter kuulub kinnipeetava isale. Kinnipeetaval
on lõpetamata elektrimehaaniku eriala, on läbinud keevitaja ja elektriku kursused. On
omandanud riigikeele A2 taseme. On varasemalt töötanud keevitajana. Enne vangistust ei
töötanud, sissetulekuks oli xxx. Vangistuses on töötanud majandustöödel. Vabanemisel on
garanteeritud töökoht xxx. isa on nõus poega materiaalselt toetama. Tasumata nõudeid 863,49
eurot. Lähedastest on tal isa ja õde, kellega suhted on head. Isik omas kriminaalkorras karistatud
tuttavaid, kuid väidetavalt ei suhtle nendega. Vabaduses tarvitas alkoholi ja narkootikume. On
korduvalt karistatud joobes juhtimise eest. Viimase katseaja kestel tuli registreerimisele
joobeseisundis. Teadvustab enda probleemi ja soovib osaleda rehabilitatsiooniprogrammides.
On läbinud sotsiaalprogrammi Eluviisitreening. Kinnipeetav on karistatud 9 korda, vangistuses
viibin teist korda. Uue kuriteo toimepanemise tõenäosus 2 aasta jooksul on 58%.
Vangla toetab Dmitri Tsvetajevi tingimisi enne tähtaega vabastamist.

Kriminaalhooldusametniku ettekande kohaselt Dmitri Tsvetajev asub elama aadressile xxx.
Korter kuulub tema isale, kes on nõus kinnipeetava sinna elama asumisega. Isa on nõus teda
materiaalselt ja moraalselt toetama. Isikul on keskharidus, on õppinud elektrimehaanikuks, kuid
eriala jäi omandamata.on töötanud erinevatel kohtade. Vabanemisel on garanteeritud töökoht
xxx. Dmitri Tsvetajev on kriminaalkorras korduvalt karistatud. Varasemad karistused ja
käitumiskontrollile allutamine ei ole talle positiivset mõju avaldanud, vaid ta on jätkanud
kuritegude toimepanemist. Rikkus talle katseajaks pandud kohustust mitte tarvitada alkoholi.
isikul on 5 kehtivat distsiplinaarkaristust, mis näitab, et ka range režiimiga järelevalve
tingimustes ei suuda ta täielikult ettenähtud korrale alluda.

Prokurör ei toeta kinnipeetava ennetähtaegset vabastamist.
Dmitri Tsvetajev taotleb ennetähtaegset vabastamist.
Kaitsja toetab oma kaitsealust.

Kohus tutvunud esitatud materjalidega ja prokuröri kirjaliku arvamusega ning ära kuulanud
Dmitri Tsvetajevi ja tema kaitsja arvamuse, leiab, et Dmitri Tsvetajevi tingimisi enne tähtaega
vangistusest vabastamine käesoleval ajal ei ole põhjendatud.

KarS § 76 lg 4 alusel, katseajaga tingimisi enne tähtaega vangistusest vabastamise otsustamisel
arvestab kohus kuriteo toimepanemise asjaolusid, süüdimõistetu isikut, varasemat elukäiku ning
käitumist karistuse kandmise ajal, samuti tema elutingimusi ja neid tagajärgi, mida võib
süüdimõistetule kaasa tuua tingimisi enne tähtaega karistusest vabastamine. Kohus võtab taotluse
läbivaatamisel arvesse kõik süüdimõistetu isikut iseloomustavad andmed – tema käitumist nii
kuriteole eelnenud ajal, kuriteo toimepanemisele ajal ning sellele järgnenud perioodil.




                                                                                                2
Dmitri Tsvetajev kannab vanglakaristust joobes juhtimise eest, mis on liidetud narkokuriteo eest
mõistetud karistusega. Karistusregistri andmetel on Dmitri Tsvetajev korduvalt karistatud nii
reaalse kui ka tingimisi vangistusega ning ÜKT-ga joobes juhtimise, tulirelva omandamis,
narkootilise aine käitlemise, varguse ja karistuse kandmisest kõrvalehoidumise eest. Varasemad
karistused ja käitumiskontrollile allutamine ei ole talle positiivset mõju avaldanud. See näitab
Dmitri Tsvetajevi hoolimatut suhtumist ühiskonnareeglitesse.

Vabanedes on kinnipeetaval olemas elukoht ja töökoht ning lähedaste toetus.
Distsiplinaarkaristusi on 5.
Positiivseks peab kohus seda, et isik on olnud vangistuses hõivatud majandustöödel ning
omandanud riigikeele A2 tasemel, samuti läbinud sotsiaalprogrammi Eluviisitreening.

Kohus leiab, et kuna isik on juba korduvalt määratud kriminaalhooldusele, kuid ei ole suutnud
oma käitumist muuta seaduskuulekamaks (süüdimõistetu ei täitnud katseaja nõudeid), ei ole
seega varasemad karistused ja määratud kriminaalhooldused süüdimõistetu puhul täitnud
eesmärki. Seega ei ole kohtu jaoks usutav, et isik hakkaks vabaduses õiguskuulekalt elama.
Kohus hindab seda kui asjaolu, et vangistus mõjub talle mingil määral distsiplineerivalt ja
avaldab seega paremat mõju kui vabaduses viibimine.

Kohus leiab, et süüdimõistetu võimalused vabanemisel ei kaalu üle tema käitumist enne
vangistusse sattumist ja vanglas olles ning toimepandud kuriteo asjaolusid.

Kohus leiab, et tema ennetähtaegsel vabanemisel saaks ühiskonna õiglustunne oluliselt riivatud,
samuti ei oleks tema vabastamine kooskõlas karistuse mõistmise üldiste eesmärkidega. Kohus on
seisukohal, et karistuse üldpreventsiooni eesmärgiks on muuhulgas näidata ühiskonnale, et
kuritegude vältav toimepanemine ei ole aktsepteeritav ning toob endaga kaasa tugeva riigipoolse
sanktsiooni, mis väljendub reaalses vangistuses ning eelduslikult selle täiel määral ära
kandmises.

Kohus leiab, et isiku vabastamisel ei oleks kohtul veendumust, et karistuse eesmärgid on
saavutatud, muuhulgas, et isik ei pane enam uusi kuritegusid toime, mistõttu tuleb tal jätkata
karistuse kandmist vangistuses. Olenemata kindla elukoha olemasolust ja lähedaste toetusest,
puudub kohtul veendumus, et isik suudaks kuritegelikust käitumisest hoiduda. Isiku puhul
esinesid samad asjaolud ka enne vangistusse sattumist, kuid sellegipoolest jätkas ta kuritegelikku
eluviisi. See tähendab, et olenemata võimalustest elada stabiilset ja õiguskuulekat elu, ei ole isik
sellest huvitatud.

Kohus peab vajalikuks viidata Riigikohtu varasemale praktikale, mille kohaselt on vangistusest
tingimisi ennetähtaegse vabastamise näol tegemist süüdimõistetu subjektiivse õigusega nõuda
seaduses toodud tähtaegade saabumisel enda tingimisi ennetähtaegse vabastamise avalduse
menetlemist. (RKKKo 3-1-1-18-11 p 9.1) See aga ei tähenda, et isiku vangistusest tingimisi
ennetähtaegne vabastamine oleks reegliks. Pigem on isiku ennetähtaegne vangistusest
vabastamine erand, mille puhul tuleb arvestada kõiki elulisi asjaolusid. Isik, kes pani toime
kuriteo, peab arvestama asjaoluga, et tal tuleb ära kanda kogu temale mõistetud karistus ning riik
ei loo tingimisi ennetähtaegselt vangistusest vabastamise korra kehtestamisega isikutele
õiguspositsioone, millele need hiljem võiksid toetuda. Süüdimõistmisel ei ole ennetähtaegne
vabastamine isikule garanteeritud.

Kohus peab vajalikuks viidata kehtivale kohtupraktikale, mille kohaselt on isiku hea käitumine
vanglas üheks oluliseks asjaoluks ennetähtaegse vabastamise küsimuse lahendamisel (RKKKm
3-1-1-91-06 p 8.1). Käesolevas asjas pole see tingimus täidetud, kuna isikul on 5 kehtivat



                                                                                                  3
distsiplinaarkaristust. Kohtul puudub alus arvata, et uue kuriteo toimepanemise risk isiku
tingimisi ennetähtaegsel vabanemisel oleks madal või väheoluline.

Süüdimõistmisel ei ole ennetähtaega vabastamine isikule garanteeritud. Kriminaaltoimiku
materjalidest nähtuvalt osutab vangistus süüdimõistetule paremat mõju kui vabaduses viibimine.
Seega on kohus veendumusel, et süüdimõistetu puhul ei ole kriminaalhoolduslike vahenditega
võimalik korrigeerida tema käitumist õiguskuulekuse suunas ning tal tuleb jätkata karistuse
kandmist vangistuses.

Eeltoodust lähtudes ja juhindudes KarS § 76, KrMS § 426, 432, jätab kohus süüdimõistetu
Dmitri Tsvetajev vabastamata temale Viru Maakohtu 22.12.2014 otsusega mõistetud karistuse
kandmisest enne tähtaega.


Kohtunik
Larissa Prokopenko
/digitaalselt allkirjastatud/




                                                                                            4
