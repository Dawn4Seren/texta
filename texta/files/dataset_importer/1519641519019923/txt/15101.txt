                             KOHTUMÄÄRUS
Kohus                                Viru Maakohus

Määruse tegemise aeg ja koht         19. mail 2016 Jõhvi kohtumajas

Väärteoasja number                   4-16-3565

Kohtunik                             Inna Kirsipuu

Kohtuistungi sekretär                Merike Erisalu

Kohtuasi                             Politsei- ja Piirivalveameti Ida prefektuuri taotlus
                                     Ivar Viirsalule asenduskaristuse kohaldamiseks
                                     (väärteoasjas 2440,14,008182, täiteasi 066/2015/828,
                                     rahatrahv summas 120 eurot)
Võlgnik                              Ivar Viirsalu, isikukood 36712172239, Eesti Vabariigi
                                     kodakondsus, töökoht puudub, xxx elukoht xxx
RESOLUTSIOON                         Juhindudes TMS § 201 lg1,2 ; VTMS § 211 lg 1 ja KarS
                                     § 72, kohus
MÄÄRAS


Politsei ja Piirivalveameti Ida prefektuuri taotlus rahuldada.

Asendada Ivar Viirsalule Politsei- ja Piirivalveameti Ida prefektuuri Jõhvi politseijaoskonna
patrullpolitseiniku Marek Peedo 05.11.2014 kiirmenetluse otsusega väärteoasjas nr
2440,14,008182 karistuseks määratud rahatrahv summas 120 eurot (s.o 30 trahviühikut),
üldkasuliku tööga ulatuses 5 (viis) tundi.

KarS § 69 lg 3 alusel määrata ÜKT tegemise ajaks 1 (üks) kuu alates kohtumääruse
jõustumisest.

Kui süüdlane hoiab üldkasulikust tööst kõrvale, ei järgi kontrollnõudeid või ei täida talle
pandud kohustusi, võib karistust täideviiv ametnik teda kirjalikult hoiatada või kohus määrata
süüdlasele täiendavaid kohustusi vastavalt karistusseadustiku § 75 lõikes 2 sätestatule,
pikendada töö tegemise tähtaega, arvestades karistusseadustiku § 75 lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse
täitmisele. Aresti või vangistuse täitmisele pööramisel arvestatakse karistusest kantuks
süüdlase tehtud üldkasulik töö, mille üks tund võrdub ühe päeva aresti või vangistusega.

Määruse ärakiri edastada Ivar Viirsalule, kohtutäitur Andrei Krekile ja Ida prefektuurile.


                                                                                             1 (4)
Edasikaebamise kord

Määruse peale võib esitada määruskaebuse 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.


Asjaolud ja menetluse varasem käik

Politsei- ja Piirivalveameti Ida prefektuuri Jõhvi politseijaoskonna patrullpolitseiniku Marek
Peedo 05.11.2014 kiirmenetluse otsusega väärteoasjas nr 2440,14,008182 määrati Ivar
Viirsalule liiklusseaduse (LS) § 259 lg 2 p 1 alusel karistuseks rahatrahv summas 120 eurot,
s.o 30 trahviühikut. Otsus jõustus 21.11.2014.

Täitemenetlus nr 066/2015/828 on võlgniku Ivar Viirsalu suhtes algatatud 11.05.2016.
Kohtutäitur Andrei Kreki andmetel ei ole võlgnik rahatrahvi täielikult tasunud. Täimenetluse
käigus olid võlgniku pangakontod arestitud ning maksuametile oli suunatud akt
tulumaksutagastuse arestimiseks, kuid laekumisi ei olnud. Täitemenetluse käigus kohtutäituril
ei õnnestunud tuvastada, et võlgnikule kuulub realiseerimiskõlblik vara. Töökoht võlgnikul
puudub. Kohtutäitur teavitas 31.03.2016 rahatrahvi täitmise võimatusest, täitemenetluse
seadustiku § 201 lõike 1 alusel palub otsustada tasumata rahatrahvi asendamine arestiga.

Politsei- ja Piirivalveameti Ida prefektuur esitas 03.05.2016 Viru Maakohtu Jõhvi
kohtumajale taotluse Ivar Viirsalule väärteoasjas nr 2440,14,008182 määratud rahatrahvi
asendamiseks arestiga.

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 11.05.2015 täitemenetluse nr 066/2015/828 väärteoasjas nr
2440,14,008182. 31.03.2016 teavitas kohtutäitur eelnimetatud rahatrahvi täitmise
võimatusest. Käesolevaks ajaks ei ole võlgnik rahatrahvi tasunud. Seoses eeltooduga ja
juhindudes KarS § 72 ning täitemenetluse seadustiku § 201 lg 1 taotles kohtuväline menetleja
otsustada väärteoasjas nr 2440,14,008182 rahatrahvi summas 120 eurot asendamist arestiga
või üldkasulikku tööga.

Menetlusalune isik Ivar Viirsalu selgitas, et tema xxx eurot ja töökohta ei ole. Ta taotleb
asendada rahatrahv üldkasuliku tööga. xxx võimaldab tal tööd ikka tegema.


Kohtu seisukoht


Kohus, tutvunud käesoleva asja materjalidega ja ära kuulanud menetlusosalised, leidis, et
taotlus on põhjendatud ja kuulub rahuldamisele.

Käesoleva asja materjalidest nähtub, et Politsei- ja Piirivalveameti Ida prefektuuri Jõhvi
politseijaoskonna patrullpolitseiniku Marek Peedo 05.11.2014 kiirmenetluse otsusega
väärteoasjas nr 2440,14,008182 määrati Ivar Viirsalule LS § 259 lg 2 p 1 alusel karistuseks
rahatrahv summas 120 eurot, s.o 30 trahviühikut. Otsus jõustus 21.11.2014 (tl 4-6).

Narva kohtutäitur Andrei Kreki 31.03.2016 teatest Ida prefektuurile nähtub, et rahatrahvi
sissenõudmine ei ole võimalik (tl 12).



                                                                                         2 (4)
Maksu- ja Tolliameti maksekohuslaste registri andmetel on menetlusalusel isikul töökoht
puudub (tl 14).

Vastavalt täitemenetluse seadustiku § 201 lg 1, kui rahatrahvi tervikuna määratud tähtpäevaks
ei tasuta või kui osastatud rahatrahvi tasumise tähtaega ei järgita ja rahatrahvi täitmise
tähtaega ei ole pikendatud ning võlgnikul ei ole vara, millele sissenõuet pöörata, teatab
kohtutäitur hiljemalt ühe aasta möödumisel rahatrahvi kohtutäituri menetlusse võtmisest, kuid
mitte hiljem kui kolme aasta möödumisel väärteootsuse jõustumisest, sissenõudjale täitmise
võimatusest. Kui puuduvad karistuse asendamist välistavad asjaolud, saadab sissenõudja
avalduse rahatrahvi asendamiseks arestiga vastavalt karistusseadustiku §-s 72 sätestatule
kohtuotsuse täitmisele pööranud maakohtule. Sissenõudja teatab avalduse esitamisest
võlgnikule ja kohtutäiturile.

Vastavalt väärteomenetluse seadustiku § 211 lg 1 teeb maakohus sissenõudja avalduse alusel
määruse rahatrahvi asendamise kohta arestiga või üldkasuliku tööga vastavalt
karistusseadustiku §-le 72, kui süüdlane ei ole rahatrahvi tervikuna määratud tähtajaks
tasunud või osastatud rahatrahvi maksmise tähtaega ei järgita, rahatrahvi täitmise tähtaega ei
ole pikendatud ja süüdlasel ei ole vara, millele sissenõuet pöörata, vastavalt sama sätte lg 2
arvestatakse rahatrahvi osalise tasumise korral tasutud osa asendusaresti või üldkasuliku töö
pikkuse määramisel proportsionaalselt tasutud summa suurusega.

Vastavalt karistusseadustiku § 72 lg 1, kui süüdlane ei tasu talle määratud või mõistetud
rahatrahvi, asendab kohus rahatrahvi arestiga ja vastavalt sama sätte lg 2 vastab rahatrahvi
kümnele trahviühikule üks päev aresti. KarS § 69 lg 1 kohaselt ühele päevale arestile vastab
üks tund ÜKTd, mida ei mõisteta vähem kui viis tundi.

Ivar Viirsalule oli Politsei- ja Piirivalveameti Ida prefektuuri Jõhvi politseijaoskonna
patrullpolitseiniku Marek Peedo 05.11.2014 kiirmenetluse otsusega väärteoasjas nr
2440,14,008182 määratud rahatrahv 30 trahviühiku ulatuses, s.o summas 120 eurot.
Rahatrahv on kuni käesoleva ajani tasumata.

Asja materjalide ja menetlusosaliste seletuse kohaselt kohtu istungil ei ole menetlusalune isik
05.11.2014 kiirmenetluse otsusega määratud rahatrahvi kuni käesoleva ajani tasunud. Tal
puuduvad selleks vahendid ja realiseerimiseks võimalik vara. Väärteo eest karistuse
määramise ja karistuse täitmise vaheline ajavahemik ei saa venida nii pikaks, et määratud
karistuse mõju hajub. Sundtäitmise, sealhulgas trahvi asendamise sisu ja mõte seisneb
mõistetud karistuse vääramatuse tagamises. Karistuse vääramatus kujutab endast muuhulgas
otsustavust karistuse täideviimisel.

Kohus arvestab, et kuna isikul puudub töökoht ja ta on osaliselt töövõimatu, on mõistlik isiku
enda nõusolekul asendada rahatrahv ÜKT-ga.

KarS § 69 lg 1 kohaselt vastab ühele päevale arestile üks tund üldkasulikku tööd ning
üldkasulikku tööd ei määrata vähem kui 5 tundi, seega tuleb Ivar Viirsalule Politsei- ja
Piirivalveameti Ida Prefektuuri Jõhvi politseijaoskonna patrullpolitseiniku Marek Peedo
05.11.2014 kiirmenetluse otsusega väärteoasjas nr 2440,14,008182 karistuseks määratud
rahatrahv summas 120 eurot (s.o 30 trahviühikut) asendada üldkasuliku tööga ulatuses 5
tundi

KarS § 69 lg 3 alusel, määrab kohus üldkasuliku töö tegemise tähtajaks 1 kuu.




                                                                                          3 (4)
/allkirjastatud digitaalselt/

Inna Kirsipuu
kohtunik




                                4 (4)
