                         KOHTUMÄÄRUS


Kohus                             Tartu Maakohus
Määruse tegemise aeg ja koht      30. juuni 2016, Viljandi kohtumaja
Väärteoasi (number)               nr 284013001477; kohtuasi nr 4-16-966
                                  täiteasi nr 084/2013/4072
Lahend väärteomenetluses          Politsei- ja Piirivalveameti Lõuna prefektuuri 30.
                                  septembri 2013 otsus Mikko Kobi karistamises KarS §
                                  218 lg 1 järgi rahatrahviga 39 trahviühikut, s.o 156 eurot
Menetlus ja menetluse ese         väärteoasjas tehtud otsuse täitmine
                                  asenduskaristuse kohaldamine
Kohtunik                          Aivar Hint
Sissenõudja avalduse esitajana    Politsei- ja Piirivalveameti Lõuna Prefektuur
Süüdlane                          Mikko Kobi (isikukood 38402176023; viibib vangistuses
                                  Tartu Vanglas)
Kohtutäitur                       Oksana Kutšmei



RESOLUTSIOON

Juhindudes karistusseadustiku (KarS) §-st 82, väärteomenetluse seadustiku (VTMS) §
211 lg-st 3, kohus

määras:

1. Jätta rahuldamata PPA Lõuna prefektuuri 10. veebruari 2016 avaldus Mikko
   Kobile 30. septembri 2013 otsusega väärteoasjas nr 284013001477 määratud
   rahatrahvi 39 trahviühikut s.o 156 eurot arestiga asendamiseks.
2. Saata määruse koopia avaldajale ja kohtutäiturile.

Edasikaebamise kord ja selgitused kohtumäärusele
Kohtumääruse peale on kohtumenetluse pooltel samuti menetlusvälisel isikul, kui kohtu
määrusega on piiratud nende või kaitstava isiku õigusi või seaduslikke huve õigus esitada
Tartu Ringkonnakohtule Tartu Maakohtu Viljandi kohtumaja kaudu määruskaebus 15 päeva
jooksul mil isik sai vaidlustatava kohtumäärusest teada või pidi teada saama.
ASJAOLUDE KIRJELDUS JA KOHTU PÕHJENDUSED

I Asjaolud
Kohaldatud rahatrahvi täitemenetluses on sissenõudja esitanud Tartu Maakohtule Viljandi
kohtumaja kaudu avalduse süüdlasele mõistetud tasumata rahatrahvi asendamise
otsustamiseks arestiga. Süüdlase kohta on jõustunud otsus tema karistamises rahatrahviga.
Sissenõudja on saatnud rahatrahvi täitmiseks kohtutäiturile. Kohtutäitur on TMS § 201 lg 1
kohaselt sissenõudjat teavitanud täitmise võimatusest. Väidetavalt võlgnikul puudub vara,
millele sissenõuet pöörata. Kohtutäituri teatisest nähtub tasumata rahatrahv 156 eurot.
Mikko Kobi on süüdi mõistetud ja karistatud Tartu Maakohtu 29. juuni 2016 otsusega
kriminaalasjas nr 1-16-545 liitkaristusena vangistusega 2 aastat, millest kohesele kandmisele
kuulub vangistus 1 aasta. Mikko Kobi viibib vangistuses Tartu Vanglas.

II Kohtu põhjendused
TMS § 201 lg 1 kohaselt kui rahatrahvi tervikuna määratud tähtpäevaks ei tasuta või kui
osastatud rahatrahvi tasumise tähtaega ei järgita ja rahatrahvi täitmise tähtaega ei ole
pikendatud ning võlgnikul ei ole vara, millele sissenõuet pöörata, teatab kohtutäitur hiljemalt
ühe aasta möödumisel rahatrahvi kohtutäituri menetlusse võtmisest, kuid mitte hiljem kui
kolme aasta möödumisel väärteootsuse jõustumisest, sissenõudjale täitmise võimatusest. Kui
puuduvad karistuse asendamist välistavad asjaolud, saadab sissenõudja avalduse rahatrahvi
asendamiseks arestiga vastavalt karistusseadustiku §-s 72 sätestatule kohtuotsuse täitmisele
pööranud maakohtule. Sissenõudja teatab avalduse esitamisest võlgnikule ja kohtutäiturile.

Kohtul tuleb lahendada sissenõudja avaldus süüdlasele väärteos määratud rahatrahvis
asenduskaristuse kohaldamine.

Karistusseadustiku (KarS) § 82 lg 4 kohaselt täitmisele pööratud rahatrahvi sissenõue aegub,
kui rahatrahvi ei ole sisse nõutud nelja aasta jooksul väärteoasjas tehtud otsuse jõustumisest.
Täitmise aegumine peatub võlgniku vangistuses viibimise või aresti kandmise ajaks ja
süüdlase vangistusest vabanemisel rahatrahvi täitmine jätkub. Kohus leiab, et avaldus
rahatrahvi asendamiseks on kohtule esitatud ennatlikult ja VTMS § 211 lg 3 kohaselt tuleb
jätta rahuldamata.


(allkirjastatud digitaalselt)


Aivar Hint
Kohtunik




                                              2
