                        KOHTUMÄÄRUS
Kohus                                Tartu Maakohus

Määruse tegemise aeg ja koht         9. veebruar 2016.a, Võru kohtumaja

Asenduskaristuse number              4-15-9015

Kohtunik                             Marju Persidskaja

Avalduse esitaja/sissenõudja         Politsei- ja Piirivalveameti Lõuna prefektuur

Kohtutäitur                          Sirje Tael

Avalduse sisu                        väärteo eest karistusena määratud rahatrahvi asendamine

Süüdlane                             Herki Ojaots (isikukood 39405016559, elukoht:
                                     xxxxxxxxxxxxxxxxxxxxxxxxxxxxxxxxxxxxxxxxxxxxxx
                                     x)

RESOLUTSIOON                         Juhindudes VTMS § 211 lg-st 3, kohus määras:

1. Jätta rahuldamata Politsei- ja Piirivalveameti Lõuna prefektuuri 23.10.2015.a avaldus
   Herki Ojaotsale Politsei- ja Piirivalveameti Lõuna prefektuuri 07.05.2012.a otsusega
   väärteoasjas nr 2860,12,001268 määratud rahatrahvi 50 trahviühikut, so 200 eurot
   arestiga asendamiseks.
2. Määrus saata Politsei- ja Piirivalveameti Lõuna prefektuurile, süüdlasele ja
   teadmiseks kohtutäiturile.

Edasikaebamise kord

Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus Tartu Maakohtu Võru kohtumajale 15 päeva jooksul alates päevast, mil isik sai
vaidlustatavast kohtumäärusest teada või pidi teada saama.

Asjaolud ja menetluse käik

Politsei- ja Piirivalveameti Lõuna prefektuur esitas 23.10.2015.a Tartu Maakohtu Võru
kohtumajale avalduse süüdlasele Herki Ojaotsale määratud rahatrahvi asendamiseks arestiga.

Herki Ojaotsale (ik 39405016559) määrati 07.05.2012.a väärteoasjas nr 286012001268
rahatrahv 50 trahviühiku ulatuses, s.o 200 eurot. Otsus jõustus 23.05.2012.a. Süüdlane
rahatrahvi ei tasunud ja tema suhtes alustati täitemenetlust. Kohtutäitur Sirje Tael teavitas
sissenõudjat 02.10.2015.a rahatrahvi täitmise võimatusest. Rahatrahvi täitmise võimatuse teatest
nähtuvalt ei ole rahatrahvi tasumise tähtaega pikendatud, samuti nähtub, et võlgnikul puudub
vara, millele sissenõuet pöörata.

Andmebaaside järgi ei ole Herki Ojaots talle määratud rahatrahvist 200 eurot midagi tasunud.
Juhindudes KarS §-st 72 ja TMS §-st 201 palub avaldaja otsustada Herki Ojaotsa osas rahatrahvi
asendamist arestiga. Tulenevalt KarS § 69 võimalustest võib Herki Ojaotsale määratud aresti
asendada ÜKT tundidega.

08.02.2016.a teatas Lõuna prefektuuri vanemliikluspolitseinik Tarmo Tammesoo kohtule, et
Politsei- ja Piirivalveameti infosüsteemi ning andmebaaside järgi on Herki Ojaots (ik
39405016559) 05.02.2016.a tasunud väärteoasjas 286012001268 Liiklusseadus § 259 lg 2 p 1
järgi kvalifitseeritud rikkumise eest temale määratud rahatrahvi 200 eurot täies ulatuses.

Määruse põhjendused

VTMS § 211 lg 3 järgi kui rahatrahvi asendamine arestiga või üldkasuliku tööga ei ole mingil
põhjusel võimalik või süüdlane on enne asendusaresti või üldkasuliku töö kohaldamist
rahatrahvi tasunud, teeb maakohus määruse, milles jätab sissenõudja avalduse rahatrahvi
asendamise kohta arestiga või üldkasuliku tööga rahuldamata.

Kuna süüdlane Herki Ojaots on rahatrahvi tasunud, siis tuleb sissenõudja avaldus jätta
rahuldamata.


/allkirjastatud digitaalselt/
Marju Persidskaja
kohtunik




                                           2 (2)
