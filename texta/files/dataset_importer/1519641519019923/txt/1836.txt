                                 TARTU HALDUSKOHUS
                                    Tartu kohtumaja
                          KOHTUMÄÄRUS
Kohtuasja number                  3-16-1673
Määruse kuupäev                   29. november 2016
Kohtunik                          Roby Koik
Kohtuasi                          Igor Abdulajevi kaebus Tartu Vangla 01.08.2016. a otsuse nr
                                  6-24/6132-2 ja 17.08.2016. a otsuse nr 1-11/337-2
                                  tühistamiseks ja Tartu Vangla kohustamiseks
Resolutsioon                      Tagastada Igor Abdulajevi kaebus haldusasjas nr 3-16-
                                  1673.
Edasikaebamise kord               Määruse peale võib esitada määruskaebuse Tartu
                                  Ringkonnakohtule Tartu Halduskohtu kaudu 15 päeva jooksul
                                  määruse kättesaamisest arvates.

Asjaolud ja kohtu seisukoht

1. Igor Abdulajev esitas 18.08.2016. a Tartu Halduskohtule kaebuse Tartu Vangla
01.08.2016. a otsuse nr 6-24/6132-2 ja 17.08.2016. a otsuse nr 1-11/337-2 tühistamiseks ja
Tartu Vangla kohustamiseks.

2. Tartu Halduskohtu 29.08.2016. a määrusega (tl 13–14) 07.09.2016. a määruse (tl 20)
redaktsioonis jäeti kaebus käiguta ja määrati kaebajale tähtpäev 10 päeva riigilõivu tasumiseks,
arvates 29.08.2016. a määruse jõustumisest.

3. Tartu Halduskohtu 29.08.2016. a määrus, mille peale esitatud määruskaebus jäeti Tartu
Ringkonnakohtu 14.09.2016. a määrusega (tl 23–24) rahuldamata, jõustus 14.11.2016. a
Riigikohtu halduskolleegiumi sama kuupäeva kohtumäärusega (tl 30, HKMS § 210 lg 6, § 232
lg 2, § 238 lg 3).

4. Halduskohtumenetluse seadustiku (HKMS) § 121 lg 1 p 2 kohaselt tagastab kohus kaebuse
määrusega selle esitajale, kui kaebus ei vasta sama seadustiku §-de 37-39 nõuetele, kaebaja ei
ole kohtu poolt määratud tähtaja jooksul puudusi kõrvaldanud ja puudused takistavad asja
läbivaatamist.

Tartu Halduskohus andis 29.08.2016 määrusega kaebajale võimaluse puuduste kõrvaldamiseks
10 päeva jooksul määruse jõustumisest. Puuduste kõrvaldamise tähtaeg hakkas kulgema
14.11.2016. a ja viimane päev kaebuses esinevate puuduste kõrvaldamiseks oli 24.11.2016. a.
Kuni käesoleva määruse tegemiseni ei ole kaebaja kaebuses esinenud puudusi kõrvaldanud, s.o
kohtu poolt märgitud summas (15 eurot) riigilõivu tasunud, riigilõivu tasumist kinnitavaid
dokumente edastanud ega täiendavat tähtaega palunud.
5. Riigilõivu tasumine on kaebuse menetlusse võtmise üheks eelduseks. Seega ei ole kaebus
ilma riigilõivu tasumata menetletav.

Eeltoodust tulenevalt tagastab kohus kaebuse selle esitajale HKMS § 121 lg 1 p 2 alusel.

6. Vastavalt HKMS § 43 lg-le 2 ei võta kaebuse tagastamine õigust pöörduda uuesti kohtusse
ning kaebuse tagastamisel loetakse, et kaebus ei ole kohtu menetluses olnud.

(allkirjastatud digitaalselt)

Roby Koik
kohtunik




                                              2
