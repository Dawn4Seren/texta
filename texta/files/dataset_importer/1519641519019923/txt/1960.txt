                                   KOHTUMÄÄRUS
Kohus                                  Viru Maakohus
Kohtunik                               Andres Hallmägi
Määruse tegemise aeg ja koht           25. november 2016, Narva kohtumaja
Tsiviilasja number                     2-15-10500
Tsiviilasi                             L L (pankrotis) pankrotimenetlus
Menetlustoiming                        pankrotimenetluse lõpetamine raugemise tõttu; pankrotihalduri
                                       tasu määramine; pankrotimenetluse kulude kinnitamine;
                                       võlgniku kohustustest vabastamise menetluse algatamine
Menetlusosalised ja nende              võlgnik L L (pankrotis; isikukood: XXX)
esindajad                              pankrotihaldur Eve Selberg (e-post: advokaat@selberg.ee)


Kohtuistungi toimumise aeg             Kirjalik menetlus


RESOLUTSIOON

1. Lõpetada L L (pankrotis, isikukood XXX) pankrotimenetlus pärast pankroti väljakuulu-
   tamist raugemise tõttu, kuna pankrotivarast ei jätku massikohustuste ja pankrotimenetluse
   kulude katteks vajalike väljamaksete tegemiseks.

2. Vabastada pankrotihaldur Eve Selberg pankrotihalduri kohustustest L L (pankrotis) pankroti-
   menetluses.

3.   Iga võlausaldaja tunnustatud nõude osa, mille ulatuses võlausaldaja ei ole raha saanud:
                                               Tähtaegselt esitatud II järgu     Rahuldatud   Rahuldamata
Jrk nr   Võlausaldaja/esindaja                 nõue, EUR                         osa, EUR     osa, EUR
1.       AS SEB Liising                        16 259,25                         0            16 259,25
2.       EV Riigi Tugiteenuste Keskuse kaudu   2 541,12                          0            2 541,12
3.       EV Maksu- ja Tolliameti               659,01                            0            659,01

                                               Tähtaegselt esitamata III järgu   Rahuldatud   Rahuldamata
Jrk nr   Võlausaldaja/esindaja                 nõue, EUR                         osa, EUR     osa, EUR
1.       Lindorff Eesti AS                     13 332                            0            13 332



4.   Võlgniku maksejõuetuse põhjuseks on muu asjaolu.
                                                                                           2-15-10500


5.    Määrata pankrotihaldur Eve Selbergi tasu suuruseks 480 eurot, millele lisandub käibemaks
      summas 96 eurot, tasu kokku 576 eurot.

6.    Ajutise halduri tasu summas 691,20 eurot koos käibemaksuga oli kinnitatud Viru Maakohtu
      23.10.2015 pankrotimäärusega.

7.    Jätta ajutise halduri ja pankrotihalduri tasud kokku summas 1 267,20 eurot võlgnik L L (pank-
      rotis) pankrotivara kanda.

8.    Rahuldada pankrotihaldur Eve Selbergi menetlusabi taotlus. Anda L L (pankrotis) menetlusabi
      pankrotimenetluse kulude kandmisel kokku summas 1 267,20 eurot, millest 476,40 eurot koos
      käibemaksuga anda kohustuseta hüvitada menetlusabi kulud ning ülejäänud osas, s.o summas
      790 (seitsesada üheksakümmend) eurot ja 80 senti kohustusega hüvitada riigituludesse pankro-
      timenetluse kulud 52-euroste osamaksetena 15 kuu jooksul ning 16. kuu osamakse suuruseks
      on 10,80 eurot. Esimene osamakse tuleb teha käesoleva määruse jõustumisele järgneva kuu 10.
      kuupäevaks. Osamaksed tuleb tasuda iga kuu 10. kuupäevaks, makseinfo on lisatud eraldi lehel.

9.    Riigi Tugiteenuste Keskusel välja maksta Advokaadibüroole Selberg & Ko arvelduskon-
      tole nr XXX SEB Pank AS pankrotimenetluse kulud kokku summas 1 267,20 (üks tuhat
      kakssada kuuskümmend seitse) eurot.

10. Algatada L L (pankrotis; IK XXX) suhtes võlgniku kohustustest vabastamise menetlus.

     Pärast viie aasta möödumist võlgniku kohustustest vabastamise menetluse algatamisest otsustab
     kohus võlgniku taotlusel tema pankrotimenetluses täitmata jäänud kohustustest vabastamise. Ko-
     hus võib oma kohustusi nõuetekohaselt täitnud võlgniku asjaolusid arvestades vabastada pankro-
     timenetluses täitmata jäänud kohustustest ka enne viie aasta möödumist menetluse algatamisest,
     kuid mitte enne kolme aasta möödumist menetluse algatamisest, eelkõige kui võlgnik on oma
     kohustusi menetluse ajal nõuetekohaselt täitnud ja rahuldanud võlausaldajate nõudeid arvestata-
     vas ulatuses (PankrS § 175 lg 1, lg 11).

11. Määrata L L (pankrotis) kohustustest vabastamise menetluses usaldusisikuks N D (IK XXX).

12. Usaldusisik peab jätma L L (pankrotis) 25 protsenti töö- või teenistussuhtest või muust sarna-
   sest suhtest saadud tulust või ettevõtlusest saadud tulust.

13. Usaldusisikul esitada kohtule aruanne iga aasta 01. novembriks võlgniku poolt kohustuste täit-
   mise kohta, esimene aruanne esitada ühe kuu jooksul alates käesoleva määruse jõustumisest.

14. Võlgniku täiendavad kohustused kohustustest vabastamise menetluse kestel on järgmised
   (PankrS § 173):

     Võlgnik peab viivitamatult teatama kohtule igast elu- ja tegevuskoha vahetusest, mitte varjama
     saadud tulusid ning vara, samuti andma kohtu nõudel teavet oma tegevuse või selle otsimise,
     oma sissetulekute ja vara kohta.
     Võlgnik ei pea üle andma võlausaldajatele tulu, millele seadusest tulenevalt ei saa pöörata sisse-
     nõuet. Täitemenetluse seadustiku (edaspidi TMS) § 132 lg 1 järgi sissetulekut ei arestita, kui see
     ei ületa ühe kuu eest ettenähtud palga alammäära suurust või vastavat osa nädala või päeva sisse-
     tulekust, mittearestitav summa suureneb iga ülalpeetava kohta ühe kolmandiku võrra palga

                                                                                                      2
                                                                                        2-15-10500


  alammäärast kuus. TMS § 131 lg 1 p 1-11 järgi ei saa sissenõuet pöörata järgmistele sissetuleku-
  tele: riiklikud peretoetused; puudega inimese sotsiaaltoetus; sotsiaaltoetus sotsiaalhoolekande
  seaduse tähenduses; kunstliku viljastamise ja embrüokaitse seaduse § 351 lõike 3 alusel makstav
  hüvitis; Eesti Töötukassa kaudu makstud töötutoetus, stipendium, sõidu- ja majutustoetus ning
  toetus ettevõtluse alustamiseks; kehavigastuse või terviserikke tekitamise tõttu makstav hüvitis,
  välja arvatud hüvitis kaotatud sissetuleku eest, ja mittevaralise kahju hüvitis; seadusel põhinev
  elatis; vanemahüvitis; rahaline ravikindlustushüvitis ravikindlustuse seaduse tähenduses, välja
  arvatud ajutise töövõimetuse hüvitis; riiklik pension seaduses sätestatud ulatuses; vanglast vaba-
  nemise toetus.
  Pärimise teel saadu väärtusest on võlgnik kohustatud poole võlausaldajatele üle andma.

15. Määrus saata menetlusosalistele ja usaldusisik N D , Rahandusministeeriumile menetlusabi
   andmise osas ja pärast jõustumist Riigi Tugiteenuste Keskusele pankrotimenetluse kulude välja-
   maksmiseks.

16. Avaldada teade pankrotimenetluse lõpetamise ja võlgniku kohustustest vabastamise menetluse
   algatamise kohta väljaandes Ametlikud Teadaanded.


EDASIKAEBAMISE KORD

Pankrotimenetluse lõpetamise osas võib määruse peale esitada määruskaebuse Tartu Ringkonna-
kohtule Viru Maakohtu kaudu 15 päeva jooksul määruse kättetoimetamisest alates võlgnik, samuti
võlausaldaja, kui ta esitas menetluse lõpetamise avalduse vastu vastuväite. Võlgniku kohustustest
vabastamise menetluse algatamise osas võib määruskaebuse esitada võlausaldaja, kes on esitanud
kohtule vastuväite vastavalt PankrS § 171 lg-le 1 (PankrS § 164 lg 1, 2, § 171 lg 4).


ASJAOLUD JA MENETLUSE KÄIK

L L esitas 13.07.2015 Viru Maakohtule pankrotiavalduse, koos pankrotiavaldusega esitas võlgnik
ka võlgadest vabastamise menetluse algatamise taotluse.

Viru Maakohus võttis 16.07.2015 L L pankrotiavalduse menetlusse ning nimetas ajutiseks halduriks
Eve Selbergi.

Kohus kuulutas 23.10.2015 välja L L pankroti ning nimetas pankrotihalduriks Eve Selbergi. Võlau-
saldajate esimene üldkoosolek toimus 11.11.2015, ükski võlausaldaja üldkoosolekule ei il-munud.
Nõuete kaitsmise koosolekud toimusid 18.02.2016 ja 19.04.2016, ükski võlausaldaja üldkoosoleku-
tele ei ilmunud. Tähtaegselt oli esitatud kolm nõudeavaldust: AS-i SEB Liising, EV RTK kaudu ja
EV MTA kaudu poolt kokku summas 19 459,38 eurot, nõuded olid tunnustatud. Tähtaegselt esita-
mata, kuid teisel nõuete kaitsmise koosolekul siiski tunnustatud oli Lindorff Eesti AS-i esitatud
nõue summas 13 332 eurot.

Viru Maakohus kinnitas 16.06.2016 jaotusettepaneku. Pärast jaotusettepaneku kinnitamist esitas
pankrotihaldur kohtule teate, et pankrotivarast ei jätku pankrotimenetluse kulude katteks ning taot-
les lõpetada menetlus raugemisega. Pankrotihaldur avaldas teate pankrotimenetluse jätkamise otsus-
tamiseks 22.07.2016 üldkoosolekul; üldkoosolekul otsustati pankrotimenetlus lõpetada.


                                                                                                    3
                                                                                          2-15-10500



PANKROTIHALDURI ARUANNE (PankrS § 158 lg 3, lg 4, § 162 lg 2)

Pankroti väljakuulutamise seisuga oli võlgniku pangakontodel raha 169,49 eurot. Võlgniku igakui-
seks sisstulekuks pankrotimenetluse kestel oli pension 158,37 eurot. Alates 01.04.2016 töötab võlg-
nik OÜ-s Freehand mehhaanik-autojuhina töötasuga 390 eurot. Võlgnikul on alaealine laps, kelle
ülalpidamiseks lisandub lisaks miinimumpalgale veel 1/3 miinimumpalgast, s.o 573,33 eurot võlg-
niku ja ühe lapse kohta 2016.a. Võlgniku sissetulek on praegu sellest summast väiksem ja seega
arestimisele ei kuulu. Seega puuduvad pankrotivarasse laekumised.

PankrS § 146 lg 1 p-de 1-3 alusel väljamakseid tehtud ei ole. Vara välistamise taotlusi pankrotime-
netluses ei ole. Ajutise halduri tasu moodustas 691,20 eurot ning oli kinnitatud pankrotimäärusega
ja kuulus väljamaksmisele pankrotivara arvelt. Ajutise halduri tasu on välja maksmata pankrotivara
puudumise tõttu. Pankrotimenetluse kulud on kandnud halduri büroo.

Pankrotimenetluses oli esitatud kolm II järgu nõuet ja üks III järgu nõue. Jaotise alusel väljamakseid
tehtud ei ole. Võlausaldajate nõuded on 100% ulatuses jäänud rahuldamata. Võlgnik ei ole võlau-
saldajate nõuetele vastuväiteid esitanud.

Maanteeameti info kohaselt kuulub võlgnikule viis sõidukit. Võlgniku sõnul enam neid sõidukeid ei
eksisteeri, tegemist on vanarauaga, registris on aga andmed muutmata. Seega ei saa halduri arvates
neid sõidukeid pidada pankrotivaraks. Muud müümata vara ei ole. Pankrotivaras pandiesemeid ei
ole. Samuti ei ole kolmandatelt isikutelt saada olevat vara.

Pankrotimenetluses hagisid esitatud ei ole, haldur ei kavatse hagisid esitada, seoses sellega ei ole
kohtukulusid tekkinud. Kuna pankrotivaras vara ei olnud, tegi haldur kõik võimalikku, et pankroti-
menetlus võimalikult kiiresti lõpetada.

Ajutise halduri tasu moodustas 691,20 eurot, mis mõisteti pankrotivara arvelt. Pankrotihaldur palub
kinnitada halduri tasu summas 576 eurot koos käibemaksuga. Muidu pankrotimenetlusega seotud
kulusid ei ole.

Pankrotihaldur on seisukohal, et maksejõuetuse põhjuseks on võlgniku ebaõnnestunud äritegevus,
mille tulemusena mõisteti võlgnikult välja märkimisväärne summa AS SEB Liising kasuks. Ärite-
gevuse puudumise tõttu ei saanud võlgnik aga nimetatud summasid tasuda. Püsiva töökoha puudu-
mise tõttu ei suutnud võlgnik kohustusi täita ehk pankroti põhjuseks oli muu asjaolu pankrotiseadu-
se mõttes. Pankrotihaldur ei ole nimetanud asjaolusid, mis võiksid välistada võlgadest vabastamise
menetluse algatamist. Haldur märkis, et usaldusisikuks võiks määrata N D , kes on andnud selleks
nõusoleku.

Kuna pankrotivarast ei piisa pankrotimenetluse kulude katteks, palus haldur lõpetada pankrotime-
netlus raugemisega ning kinnitada pankrotimenetluse kulud 1 267,20 eurot. Samuti palus haldur an-
da võlgnikule menetlusabi pankrotimenetluse kulude katteks.

KOHTU SEISUKOHT

Pankrotimenetluse lõpetamine



                                                                                                       4
                                                                                         2-15-10500


PankrS § 158 lg 4 sätestab, et pärast haldurilt aruande saamist lõpetab kohus halduri ettepanekul
pankrotimenetluse raugemise tõttu, kui kohus tuvastab, et pankrotivarast ei jätku massikohustuste ja
pankrotimenetluse kulude katteks vajalike väljamaksete tegemiseks.

Kohus tuvastas, et võlgnikul puudub igasugune vara ja sissetulek, millega võiks katta pankrotime-
netluse kulusid.

PankrS § 158 lg 6 alusel ei lõpeta kohus menetlust käesoleva paragrahvi lõike 4 alusel, kui võlau-
saldaja või kolmas isik maksab massikohustuste ja pankrotimenetluse kulude katteks deposiidina
selleks ettenähtud kontole kohtu poolt määratud summa.

Pankrotihaldur kutsus kokku võlausaldajate üldkoosoleku 22.07.2016. Koosolekul otsustati lõpeta-
da pankrotimenetlus raugemise tõttu. Ükski võlausaldaja ei ole avaldanud soovi pankrotimenetluse
jätkamist rahastada, mistõttu tuleb L L pankrotimenetlus lõpetada raugemise tõttu.

Eeltoodu alusel lõpetab kohus L L pankrotimenetluse raugemise tõttu.

PankrS § 165 lg 3 alusel tuleb Eve Selberg vabastada pankrotihalduri kohustusest L L pankrotime-
netluses.

Pankrotimenetluse kulud

PankrS § 65 lg-te 1 ja 2 kohaselt halduril on õigus saada oma ülesannete täitmise eest tasu. Pankro-
tihalduri tasu määrab kohus pankrotimenetluse lõpparuande kinnitamisel, olles ära kuulanud haldu-
ri, võlgniku ning pankrotitoimkonna arvamuse. Halduri taotlusel määrab kohus halduri tasu büroole,
mille kaudu haldur tegutseb. Halduri tasu arvestatakse pankrotivara müügist ja tagasivõitmisest, sa-
muti halduri muu tegevuse tulemusena pankrotivarasse laekunud ja pankrotivara hulka arvatud ra-
hast lähtudes. Tasu suuruse määramisel arvestab kohus töö mahtu, keerukust ja halduri kutseoskust.
Halduri tasu arvestamisel ei võeta arvesse raha, mis oli võlgnikul pankroti väljakuulutamise ajal või
mis on saadud halduri tegevusest sõltumata.

PankrS § 66 lg 1 alusel on halduril lisaks tasule õigus nõuda oma kohustuste täitmiseks tehtud vaja-
like kulutuste hüvitamist. Selleks esitab haldur iga kolme kuu möödudes alates pankroti väljakuulu-
tamisest pankrotitoimkonnale ja kohtule aruande sellel perioodil tehtud kulutuste kohta. Pankroti-
toimkonnal ja kohtul on õigus nõuda haldurilt kuludokumentide ning täiendavate andmete esitamist.
Kohus võib jätta kinnitamata nende kulutuste hüvitamise, millest pankrotitoimkonnale ja kohtule ei
ole õigel ajal teatatud.

Pankrotihaldur palus määrata halduri tasuks 480 eurot, millele lisandub käibemaks. Ajutise halduri
tasu summas 691,20 eurot koos käibemaksuga oli kinnitatud 23.10.2015 määruses.

PankrS § 65 lg 1¹ alusel halduri tasu sisaldab seaduses ettenähtud makse, välja arvatud käibemaks.
Kui haldur on kantud äriregistrisse füüsilisest isikust ettevõtjana ning ta on käibemaksukohustuslane
käibemaksuseaduse tähenduses, lisatakse halduri tasule käibemaks. Halduri tasule lisatakse käibe-
maks ka juhul, kui see makstakse välja büroole ning büroo on käibemaksukohustuslane käibemak-
suseaduse tähenduses.

Kohus leiab, et pankrotihalduri tasu suurus on põhjendatud arvestades halduri töö mahtu ja keeru-
kust. Kuigi tegemist ei olnud keerulise pankrotiasjaga, on haldur siiski kulutanud aega kohustuslike

                                                                                                     5
                                                                                         2-15-10500


toimingute läbiviimiseks, nt kuulutuste avaldamine, koosolekute läbiviimine, aruannete koostamine
jne. Halduri tasu 480 eurot vastab tehtud töö mahule ning haldur ei ole arvestanud töötasu kõige
suurema määra järgi, vaid 80 eur/tunnis, mistõttu halduri taotlus tasu maksmiseks 480 eurot tuleb
rahuldada. Halduri tasule lisandub käibemaks, kuna haldur tegutseb büroo kaudu. Seega moodustab
tasu 576 eurot.

PankrS § 150 lg 4 alusel pankrotimenetluse raugemise korral otsustab kohus pankrotimenetluse ku-
lude jagamise asjaolude kohaselt. Kohus leiab, et pankrotimenetluse kulud 1 267,20 eurot (ajutise
halduri tasu ja halduri tasu) tuleb jätta võlgniku pankrotivara kanda.

Pankrotihaldur esitas menetlusabi taotluse, milles palus vabastada võlgnikku riigituludesse kulude
tasumise kohustusest summas 397 eurot ning ülejäänud osas kohustusega hüvitada kulud.

TsMS § 183 lg 2 alusel Eesti pankrotivõlgnik võib taotleda menetlusabi andmist menetluskulude
kandmiseks, kui kulusid ei saa või ei ole põhjendatud katta pankrotihalduri valitsetavast varast ning
ei saa eeldada, et kulud kannaksid asja suhtes varalist huvi omavad isikud, muu hulgas pankroti-
võlgniku pärijad, liikmed, osanikud, aktsionärid, juhtorgani liikmed või pankrotivõlausaldajad.
Pankrotihalduri tasu ja kulutuste katteks määratud menetlusabi, mida ei mõisteta riigi tuludesse väl-
ja, ei või olla suurem kui 397 eurot, sealhulgas seaduses ettenähtud maksud, välja arvatud käibe-
maks.

Kohus leiab, et halduri menetlusabi taotlus on põhjendatud ja kuulub rahuldamisele. Pankrotivaras
raha pankrotihalduri tasu katmiseks ei ole. Kohus leiab, et menetlusabi tuleb anda 397 eurot (millele
lisandub käibemaks) kohustuseta hüvitada riigi õigusabi kulud ning ülejäänud sumas anda menetlu-
sabi kohustusega hüvitada menetlusabi kulud.


Kohustusest vabastamise menetluse algatamine

L L esitas kohtule koos pankrotiavaldusega taotluse võlgniku kohustustest vabastamiseks.

PankrS § 169 näeb ette, et füüsilisest isikust võlgnik võidakse vabastada pankrotimenetluses täitma-
ta jäänud kohustustest. PankrS § 171 lg 1 kohaselt otsustab kohus võlgniku kohustustest vabastami-
se menetluse algatamise mh menetluse raugemisel. PankrS § 170 lg 1 kohaselt tuleb võlgniku ko-
hustusest vabastamise avaldus esitada kohtule hiljemalt võlausaldajate esimese üldkoosoleku toimu-
mise ajaks või koos käesoleva seaduse § 158 lõikes 3 nimetatud aruandega.

Võlgnik on esitanud kohustustest vabastamise avalduse PankrS § 170 lg-s 1 sätestatud tähtaega jär-
gides ja avalduses sisalduvad PankrS § 170 lg-s 2 nõutud kinnitused. PankrS § 171 lg-s 2 nimetatud
asjaolusid, mille esinemisel kohus ei algata võlgniku kohustustest vabastamise menetlust, kohtule
teadaolevalt ei esine. Võlausaldajad ei ole L L kohustustest vabastamisele vastuväiteid esitanud.
Eeltoodust lähtudes peab kohus põhjendatuks algatada L L kohustustest vabastamise menetlus.
PankrS § 172 lg 1 näeb ette, et kui kohus algatab võlgniku kohustustest vabastamise menetluse, ni-
metab ta võlausaldajate üldkoosoleku ettepanekul usaldusisiku, kellele võlgnik teeb PankrS § 173
lõigetes 3 ja 6 nimetatud makseid.

Haldur tegi ettepaneku määrata usaldusisikuks N D . Kohus ei ole tuvastanud asjaolusid, mis välis-
taksid N D olla usaldusisikuks. Kohus leiab, et L L võlgadest vabastamise menetluses tuleb määra-
ta usaldusisikuks N D .

                                                                                                     6
                                                                                        2-15-10500



PankrS § 173 lg 4 järgi käesoleva paragrahvi lõikes 3 nimetatud tulust peab usaldusisik võlgnikule
üle andma 25 protsenti. Kohus võib asjaolusid arvestades määrata sellest erineva määra. Kohus lei-
ab, et asjaolusid arvestades ei ole põhjendatud muuta seaduses sätestatud määra ja PankrS § 173 lg-s
3 nimetatud tulust peab usaldusisik võlgnikule üle andma igapäevaseks ülalpidamiseks 25 protsenti
töö- või teenistussuhtest või muust sarnasest suhtest saadud tulust. Võlgnik ei pea võlausaldajatele
üle andma tulu, millele seadusest tulenevalt ei saa pöörata sissenõuet.




(digitaalallkiri)
Andres Hallmägi
kohtunik




                                                                                                  7
