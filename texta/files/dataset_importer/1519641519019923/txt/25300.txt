                                                                               4-15-10790




                         KOHTUOTSUS
                                EESTI VABARIIGI NIMEL
                                   (RESOLUTIIVOSA)

Kohus                             Harju Maakohus

Otsuse tegemise aeg ja koht       26. jaanuaril 2016 Tallinn, Liivalaia kohtumaja

Väärteoasja number                4-15-10790 (2303,15,001279)

Kohtunik                          Külli Iisop

Kohtuistungi sekretär             Liisi Kisler

Tõlk                              Oleg Zolotarjov

Kohtuistungi toimumise aeg        26.01.2016

Väärteoasi                        Maksim Tšebotarjovi väärtegu narkootiliste ja
                                  psühhotroopsete ainete ning nende lähteainete
                                  seaduse (NPALS) § 151 lg 1 tunnustel väärteoprotokolli
                                  nr AB1456133 alusel

Menetlusalune isik                M a k s i m           TŠEBOTARJOV - isikukood:
                                  50001240279; õpilane; elukoht: XXX (XXX); 4 kehtivat
                                  väärteokaristust

Kohtuväline menetleja             Politsei- ja Piirivalveameti Põhja prefektuuri Kesklinna
                                  politseijaoskond (asukoht: Kolde pst 65, 10321 Tallinn)

Kohtuistungil osalenud isikud     Menetlusalune isik: Maksim Tšebotarjov
                                  Alaealise eestkostja: Tallinna linn, Lasnamäe Linnaosa
                                  Valitsuse esindaja Sirje Kalda
                                  Kaitsja: advokaat Marina Leis
                                  Kohtuväline menetleja: PPA Põhja prefektuuri Kesklinna
                                  politseijaoskonna esindaja Liisa Miil

RESOLUTSIOON
1. Süüdi tunnistada M a k s i m TŠEBOTARJOV NPALS § 151 lg 1 järgi ning
karistuseks mõista 5 (viis) päeva aresti.
2. KarS § 69 alusel asendada arest üldkasuliku tööga. Kuna ühele päevale arestile vastab
üks tund üldkasulikku tööd, asendab kohus 5 päeva aresti 5 (viie) tunni üldkasuliku
tööga, mille tegemise tähtajaks määrab kohus 2 (kaks) kuud.

3. Otsus üldkasuliku töö tegemise osas saata täitmiseks PPA Põhja Prefektuurile.

4. KrMS § 180 lg 1 alusel välja mõista Maksim Tšebotarjovilt riigieelarve tuludesse
menetluskulud, s.o ekspertiisi tegemise kulu 35 (kolmkümmend viis) eurot ja määratud
kaitsjale makstud tasust 25 (kakskümmend viis) eurot.

KrMS § 180 lg 3 alusel kohus määrab, et menetluskulusid on võimalik tasuda
vabatahtlikult osade kaupa, s.o. 5 kuu jooksul alates kohtuotsuse jõustumisest (12 eurot
igas kuus.)

Nõude tasumiseks vajalikud andmed edastatakse eraldi dokumendis makseinfo lehel.

Kui menetluskulud ei ole tähtaegselt tasutud, suunatakse nõue täitemenetluse läbiviimiseks
kohtutäiturile täitemenetluse seadustikus sätestatud korras.


Edasikaebamise kord
Otsuse peale võib 15 päeva jooksul esitada apellatsioonkaebuse Tallinna Ringkonnakohtule.
Apellatsiooniõiguse kasutamise soovist tuleb Harju Maakohtule teatada kirjalikult seitsme
päeva jooksul kohtuotsuse resolutiivosa kuulutamisest.
Kohtuotsus tervikuna koostatakse vaid pärast apellatsiooniteate saamist ning on kättesaadav
kohtu kantseleis 15-ndal päeval pärast apellatsiooniteate esitamist.


Asjaolud
11.11.2015 koostas PPA Põhja prefektuuri Piirivalvebüroo Tallinna kordoni vanempiirivalvur
väärteoprotokolli nr AB1456133 selle kohta, et 11.11.2015 kella 02.25 ajal tabati Maksim
Tšebotarjov Tallinnas Tuukri 17 maja juures arsti ettekirjutuseta narkootilist või
psühhotroopset ainet tarvitanuna. Sellega rikkus M. Tšebotarjov            narkootiliste ja
psühhotroopsete ainete ning nende lähteainete seaduse (NPALS) § 3 lg 1 nõudeid ning pani
toime NPALS § 151 lg 1 järgi kvalifitseeritava väärteo.

Menetlusnormid, millest kohus lähtub otsuse tegemisel, on VTMS §-d 107 lg 1 p 1, 108, 109,
111, 113.


Külli Iisop
Kohtunik

/allkirjastatud digitaalselt/




                                            2
