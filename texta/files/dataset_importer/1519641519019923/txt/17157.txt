                         KOHTUMÄÄRUS
 Kohus                               Tartu Maakohus

 Määruse tegemise aeg ja koht        27. aprillil 2016. a Tartu kohtumajas

 Väärteoasja number                  4-16-1838

 Kohtunik                            Ingeri Tamm

 Kohtuistungisekretär                Kristi Suvi

 Tõlk                                -
 Taotluse esitaja                    Politsei- ja Piirivalveameti Lõuna prefektuur

 Väärteoasi                          Sissenõudja     avaldus    süüdlasele    asenduskaristuse
                                     määramiseks
 Süüdlane                            Kalev Jask
                                     isikukood 36708192759; asukoht: XXXX
 Kaitsja                             -


                                     Juhindudes VTMS §-st 211, kohus määras:
 RESOLUTSIOON

    1. Asendada KarS § 72 lg 1 ja 2 alusel Kalev Jaskile Lõuna prefektuuri 21.07.2014. a
       otsusega väärteoasjas nr 2780,14,002455 KarS § 218 lg 1 järgi määratud
       rahatrahvi tasumata osa 86,63 eurot, s.o 21 trahviühikut, 2 (kahe) päeva arestiga.
    2. Arest pöörata täitmisele koheselt pärast Kalev Jaskile Tartu Maakohtu
       07.06.2012. a otsusega kriminaalasjas nr 1-12-4954 mõistetud vangistuse
       kandmiselt vabanemist.
    3. Määruse koopia saata Kalev Jaskile, kohtutäitur Oksana Kutšmeile, Lõuna prefektuurile
       ja Tartu Vanglale.

Edasikaebamise kord
Käesoleva kohtumääruse peale on kohtumenetluse pooltel, samuti menetlusvälisel isikul, kui
kohtumäärusega on piiratud tema või kaitstava isiku õigusi või seaduslikke huve, õigus esitada
määruskaebus vaidlustatava kohtumääruse koostanud kohtule 15 päeva jooksul alates päevast,
mil isik sai vaidlustatavast kohtumäärusest teada või pidi teada saama.
Asjaolud ja menetluse käik


                                              1
Lõuna prefektuur karistas Kalev Jaski 21.07.2014. a otsusega väärteoasjas nr 2780,14,002455
karistusseadustiku (edaspidi KarS) § 218 lg 1 järgi rahatrahviga 25 trahviühikut, s.o 100 eurot.
Kohtuvälise menetleja lahend rahatrahvi määramise kohta jõustus 06.08.2014. a.

Sissenõudja Lõuna prefektuur esitas 10.03.2016. a avalduse süüdlasele asenduskaristuse
määramiseks KarS § 72 ja TMS § 201 alusel. Kuna süüdlane ei tasunud rahatrahvi
vabatahtlikult, alustati tema suhtes täitemenetlust 15.09.2014. a. Kohtutäitur teavitas
08.02.2016. a kohtuvälist menetlejat rahatrahvi täitmise võimatusest. Tasumata rahatrahv on
86,63 eurot, tasutud on 13,37 eurot.

Menetlusosaliste seisukohad

Kohtuistungil selgitas Kalev Jask, et ta viibib vahistatuna vanglas, kuid tema suhtes pöörati
täitmisele ka varasema otsusega mõistetud vangistus. Ta loodab vanglas tööd saada ja soovib
jatkata trahvi tasumist läbi käitutäituri.

Kohtu seisukoht

VTMS § 211 lõike 1 kohaselt teeb kohus sissenõudja avalduse alusel määruse rahatrahvi
asendamise kohta arestiga või üldkasuliku tööga vastavalt karistusseadustiku §-le 72, kui
süüdlane ei ole rahatrahvi tervikuna määratud tähtajaks tasunud või osastatud rahatrahvi
maksmise tähtaega ei järgita, rahatrahvi täitmise tähtaega ei ole pikendatud ja süüdlasel ei ole
vara, millele sissenõuet pöörata.

Süüdlane Kalev Jask ei tasunud temale Lõuna prefektuuri 21.07.2014. a karistamisotsusega
määratud 25 trahviühiku suurust trahvi summas 100 eurot täielikult. Tasumata on 86,63 eurot.
Kalev Jaskil ei ole piisavalt raha trahvi tasumiseks, sundtäitmine osutus võimatuks varaliste
vahendite puudumise tõttu.

Kohus on seisukohal, et Kalev Jaskile Lõuna prefektuuri 21.07.2014. a otsusega määratud
rahatrahvi tasumata osa 86,63 eurot, millele vastab 21 trahviühikut, tuleb asendada arestiga
vastavalt karistusseadustiku §-le 72. Kalev Jask ei ole rohkem kui pooleteise aasta jooksul
suutnud trahvi tasuda. Käesoleval ajal viibib ta vangistuses. Seega ei ole põhjendatud anda talle
rohkem aega trahvi tasumiseks. Rahatrahvi kümnele trahviühikule vastab üks päev aresti (KarS
§ 72 lg 2), seega kujuneb Kalev Jaski asendusaresti pikkuseks 2 päeva.

Tartu Maakohus vahistas Kalev Jaski 04.03.2016. a määrusega. See kriminaalasi ei ole veel
kohtusse jõudnud. 23.03.2016. a pööras Tartu Maakohus täitmisele Kalev Jaskile Tartu
Maakohtu 07.06.2012. a otsusega kriminaalasjas nr 1-12-4954 mõistetud ärakandmata karistuse,
8 kuud ja 15 päeva vangistust. Seega ei ole Kalev Jaskil võimalik koheselt asuda aresti kandma.
Kalev Jaskile määratud asendusarest tuleb pöörata täitmisele viivitamatult pärast vangistuse
kandmiselt vabanemist.

/allkirjastatud digitaalselt/

kohtunik




                                               2
