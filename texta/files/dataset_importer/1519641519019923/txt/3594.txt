                            KOHTUMÄÄRUS
Kohus                               Viru Maakohus

Määruse tegemise aeg ja koht        3. novembril 2016 Jõhvi kohtumajas

Väärteoasja number                  4-16-7467

Kohtunik                            Inna Kirsipuu, kirjalikus menetluses

Kohtuasi                            Politsei- ja Piirivalveameti Ida prefektuuri esitatud
                                    taotlus     Aleksandr    Boikole    asenduskaristuse
                                    kohaldamiseks (väärteoasjas 2440,15,004308, täiteasi
                                    163/2015/1228, rahatrahv 200 eurot)
Võlgnik                             Aleksandr Boiko, isikukood 39911120273, elukoht xxx

RESOLUTSIOON                        Juhindudes Juhindudes VTMS § 211 lg 3, kohus

MÄÄRAS

Jätta Politsei- ja Piirivalveameti Ida prefektuuri taotlus rahuldamata seoses rahatrahvi
täieliku tasumisega.

Määruse ärakiri edastada Aleksandr Boikole, ja Politsei- ja Piirivalveameti Ida
prefektuurile.


Edasikaebamise kord

Määruse peale võib esitada määruskaebus 15 päeva jooksul alates päevast, mil isik sai
vaidlustatavast kohtumäärusest teada või pidi teada saama. Määruskaebus esitatakse Viru
Maakohtule.

Asjaolud ja menetluse varasem käik

Politsei- ja Piirivalveameti Ida prefektuuri Jõhvi politseijaoskonna ennetus- ja
menetlustalituse noorsoopolitseinik Maksim Šarabanovi 15.07.2015 otsusega väärteoasjas nr
2440,15,004308 määrati Aleksandr Boikole karistuseks rahatrahv KarS § 275 lg 1 järgi
summas 200 eurot, see on 50 trahviühiku ulatuses. Otsus jõustus 05.08.2015 (tl 8-9).

Kuna menetlusalune isik ei tasunud rahatrahvi vabatahtlikult õigeaegselt, alustas kohtutäitur
Kersti Vilbo tema suhtes täitemenetluse nr 163/2015/1228. Kohtutäitur on kontrollinud
võlgniku vara olemasolu ning talle teadaolevatel andmetel puudub võlgnikul vara või ei ole


                                                                                           1
selle väärtus küllaldane, et katta vara realiseerimisega tekkivaid kulusid. 11.03.2016 teavitas
kohtutäitur kohtuvälist menetlejat rahatrahvi tasumise täitmise võimatusest (tl 10).

Politsei- ja Piirivalveameti Ida prefektuur esitas 17.10.2016 Viru Maakohtu Rakvere
kohtumajale taotluse Aleksandr Boikole asenduskaristuse määramiseks (tl 5-6).

Rakvere kohtumaja edastas taotluse 01.11.2016 kohtumäärusega Jõhvi kohtumajale tulenevalt
kohtualluvusest (tl 16-17).

Taotluse kohaselt ei tasunud menetlusalune isik rahatrahvi õigeaegselt vabatahtlikult ja
kohtutäitur alustas 25.11.2015 täitemenetluse väärteoasjas nr 2440,15,004308. 04.10.2016
teavitas kohtutäitur eelnimetatud rahatrahvi täitmise võimatusest. Seoses eeltooduga ja
juhindudes KarS § 72 lg 1 ning täitemenetluse seadustiku § 201 lg 1 taotles kohtuväline
menetleja otsustada väärteoasjas nr 2440,15,004308 rahatrahvi 200 eurot asendamine
arestiga.

01.11.2016 saabus Viru Maakohtu kantseleisse kohtutäitur Kersti Vilbo büroost teade, et
rahatrahv summas 200 eurot on Aleksandr Boiko poolt tasutud (tl 21). Teatele oli lisatud
täitemenetluse lõpetamise otsus täiteasjas 163/2015/1228 (tl 22-23).

Väärteomenetluse seadustiku § 211 lg 3 kohaselt, kui rahatrahvi asendamine arestiga või
üldkasuliku tööga ei ole mingil põhjusel võimalik või süüdlane on enne asendusaresti või
üldkasuliku töö kohaldamist rahatrahvi tasunud, teeb maakohus määruse, milles jätab
sissenõudja avalduse rahatrahvi asendamise kohta arestiga või üldkasuliku tööga rahuldamata.

Arvestades eeltoodut ning asjaolu, et süüdlase Aleksandr Boiko poolt on käeolevaks hetkeks
rahatrahv väärteoasjas nr 2440,15,004308 täielikult tasutud, leiab kohus, et sissenõudja
avaldus rahatrahvi asendamiseks arestiga tuleb jätta rahuldamata avalduse aluste äralangemise
tõttu.


/allkirjastatud digitaalselt/

Inna Kirsipuu
kohtunik




                                                                                             2
