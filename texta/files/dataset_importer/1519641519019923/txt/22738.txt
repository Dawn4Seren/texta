                                                                 Tsiviilasi 2-14-61669




                     KOHTUMÄÄRUS
Kohus                          Tartu Maakohus
Kohtunik                       Andrus Miilaste
Määruse tegemise aeg ja koht   26. veebruar 2016. a, Tartu kohtumaja
Tsiviilasja number             2-14-61669
Tsiviilasi                     L.A., H.F., T.P., U.J., E.T. ja S.T., L.R., A.N., S.K. ja
                               T.K., S.A., T.V., A.L., A.L. ja K.L. ning S.P. avaldus
                               A.S. vastu tahteavalduse andmise kohustuse tuvastamise
                               nõudes
Menetlusosalised ja nende      Avaldajad:
esindajad                         - L.A. (elukoht XXXX)
                                  - H.F. (elukoht XXXX)
                                  - T.P. (elukoht XXXX)
                                  - U.J. (elukoht XXXX)
                                  - E.T. ja S.T. (elukoht XXXX)
                                  - L.R. (elukoht XXXX)
                                  - A.N. (elukoht XXXX)
                                  - S.K. ja T.K. (elukoht XXXX)
                                  - S.A. (elukoht XXXX)
                                  - T.V. (elukoht XXXX)
                                  - A.L. ja K.L. (elukoht XXXX)
                                  - A.L. (elukoht XXXX)
                                  - S.P. (elukoht XXXX)
                               Avaldajate lepinguline esindaja: advokaat Grete Lüüs (
                               Advokaadibüroo LMP, e-post: grete.lyys@lmp.ee)
                               Puudutatud isik A.S. (isikukood XXXX, elukoht XXXX)
                               Puudutatud isik Korteriühistu XXXX (rk XXXX, asukoht
                               XXXX), esindaja juhatuse liige M.-L.P.
Kohtuistungi toimumise aeg     Kirjalikus menetluses

RESOLUTSIOON
  1. Rahuldada avaldus.
  2. Kohustada A.S. andma tahteavaldused korteriomandi koosseisu kuuluvast
     kaasomandi osast osa eraldamiseks vajalike võõrandamislepingu ja
     asjaõiguslepingu sõlmimiseks, samuti vastava kinnistusraamatu kande tegemise
        eelduseks oleva puudutatud isiku nõusoleku andmiseks vastavalt 5.11.2015. a
        korteriomandite muutmise ja moodustamise lepingule ja asjaõiguslepingule
        (kohtumäärusele lisatud).
   3.   Asendada kohtumäärusega puudutatud isik A.S. nõusolek moodustada koos kõigi
        teiste omanikega kinnistul paikneva elamu ruumide, mille paiknemine on
        kujutatud notariaalakti lisaks oleval plaanil numbritega XXX (pindala vastavalt
        projektile kokku 65,8 m²) arvel uus korteriomand (korter nr XX, tähis plaanil
        XX), mille reaalosaks on need ruumid ja nende pindalale vastav mõtteline osa
        maast ja ehitise osast, mis ei ole ühegi korteriomandi reaalosa. A.S. kinnitab, et
        käesoleval ajal ei kuulu need ruumid ühegi korteriomandi reaalosa koosseisu.
        Uus korteriomand moodustatakse projekti alusel, mille kohaselt on ette nähtud
        ruumide ümberehitamine ja uus pindala 65,8 m².
   4.   Asendada kohtumäärusega puudutatud isik A.S. nõusolek moodustada sellel
        kinnistul paikneva elamu ruumi, mille paiknemine on kujutatud notariaalakti
        lisaks oleval plaanil numbriga XX (pindala 38,0 m²) arvel uus korteriomand
        (mitteeluruum (garaaž), tähis plaanil XX), mille reaalosaks on see ruum ja selle
        pindalale vastav mõtteline osa maast ja ehitise osast, mis ei ole ühegi
        korteriomandi reaalosa. A.S. kinnitab, et käesoleval ajal ei kuulu see ruum ühegi
        korteriomandi reaalosa koosseisu.
   5.   Asendada kohtumäärusega puudutatud isik A.S. nõusolek, et omanikud
        võõrandavad notariaalse lepingu alusel moodustatavad uued korteriomandid
        korteriühistule ning korteriühistu ei tasu nende eest omanikele mitte mingit
        rahalist või muud hüvitist, kuid uute korteriomandite majandamisest ja/või
        nende müümisest saadavate vahendite arvel on korteriühistu kohustatud laskma
        renoveerida kinnistul paikneva elamu fassaadi ja/või kütte- ja/või
        ventilatsioonisüsteemid (tööde maht sõltub laekuvatest rahalistest vahenditest).
   6.   Asendada puudutatud isik A.S. nõusolek muuta Tartu Maakohtu
        kinnistusosakonna       Tartu     linna    kinnistusjaoskonna     kinnistusregistri
        registriosadesse nr XXXX; XXXX; XXXX; XXXX; XXXX; XXXX; XXXX;
        XXXX; XXXX; XXXX; XXXX; XXXX; XXXX ja XXXX tehtud kandeid
        korteriomandite koosseisu kuuluvate kinnistu mõtteliste osade kohta ning avada
        kaks uut registriosa järgmiste korteriomandite kohta:
        6.1 Korteriomand, mille koosseisu kuulub reaalosana korter nr XXX, üldpinnaga
            65,8 m² (plaanil tähistatud nr XXX) ning sellele vastav mõtteline osa
            kinnistust, teise jakku kanda omanikuna Korteriühistu XXXX, registrikood
            XXXX.
        6.2 Korteriomand, mille koosseisu kuulub reaalosana mitteeluruum (garaaž),
            üldpinnaga 38,0 m² (plaanil tähistatud nr XXX) ning sellele vastav mõtteline
            osa kinnistust, teise jakku kanda omanikuna Korteriühistu XXXX,
            registrikood XXXX.
   7.   Asendada puudutatud isik A.S. nõusolek jätta korteriomandite kohta avatud
        registriosadesse hüpoteekide kohta.
   8.   Kohustada korteriühistut XXXX loodavad korteriomandid võõrandama, pannes
        need avalikule enampakkumisele korter nr XXX alghinnaga 21 000 eurot ja
        korter nr XXX alghinnaga 6 400 eurot.
   9.   Jätta menetluskulud menetlusosaliste endi kanda.

Edasikaebamise kord



                                           2 (7)
Määruse peale võib esitada määruskaebuse kirjalikult Tartu Maakohtu kaudu Tartu
Ringkonnakohtule. Määruskaebuse esitamise tähtaeg on 15 päeva määruse määruskaebuse
esitajale kättetoimetamisest alates.

Avaldajate nõue ning põhjendused
XXXX, Tartu korteriomandite omanikud L.A., H.F., T.P., U.J., E.T. ja S.T., L.R., A.N., S.K.
ja T.K., S.A., T.V., A.L., A.L. ja K.L. ning S.P. (avaldajad) esitasid 28.11.2014. a Tartu
Maakohtule avalduse (kd I tl 2-7) A.S. vastu korteriomandi seaduse (KOS) § 81 alusel
tahteavalduse andmise kohustuse tuvastamiseks. 12.06.2015.a esitatud nõude täpsustuses (kd I
tl 189-191) esitavad avaldajad lisaks tahteavalduse andmise kohustuse tuvastamise nõudele
nõude puudutatud isiku tahteavalduse asendamiseks kohtumäärusega.
Esitatud avalduse kohaselt on XXXX korterelamu, milles on hetkel 14 korteriomandit. XXXX
korteriomanikud on viimastel aastatel teinud jõupingutusi majas asuva pesuköögi
korteriomandiks moodustamiseks, et oleks võimalik selle võõrandamine ning saadud
rahasummade eest renoveerida XXXX fassaad ja/või küttesüsteem. 14 korteriomanikust on
vastavate toimingutega nõus 13. Oma tahteavalduse andmisest on keeldunud XXXX korteri X
omanik A.S. (puudutatud isik). Tahteavalduse andmise tingimusena on A.S. esitanud
omapoolseid nõudmisi. Näiteks nõudis A.S. korteriühistult, et kui ühistu soojustab ära garaaži
lae (A.S. korter asub garaaži kohal), on ta nõus tahteavaldused andma ning notarisse minema.
Avaldajad olid valmis A.S. nõudmised (mis aja jooksul muutusid) täitma, kuid A.S. siiski
notarisse kohale ei ilmunud. Avaldajate kavatsused ning plaanid loodava korteriomandiga on
kasulikud kõigile korteriomanikele ning kõik korteriomanikud on seda ka soovinud.
Avaldajate hinnangul on pesuruumist korteriomandi loomine kõigi kaasomanike huvides ning
ei saa kahjustada A.S. huve. Korteriomanike eesmärk on luua korteriomand, see võõrandada
sellisel kujul nagu see on ning saadud rahast renoveerida XXXX hoone fassaad ja/või
küttesüsteem. Sellega vähenevad korteriomanike küttekulud ning pärast fassaadi
renoveerimist tõuseb oluliselt nende omandi väärtus. Pesuruumid on halvas seisukorras,
mistõttu on lagunemas selle kohal asuvate korterite põrandad. Kui võimalik oleks loodava
korteriomandi müük, jääks renoveerimise kohustus uuele omanikule. Vastava tahteavalduse
on andnud vähemalt 2/3 elamu korteriomanikest – kõik korteriomanikud, v.a A.S..
Korteriomanikud on notariaalses kokkuleppes fikseerinud ühise arvamusena, et uue
korteriomandi ligikaudseks väärtuseks on 20 000 eurot. Samas lepitakse kokku, et seda
korteriomanikele välja ei maksta, vaid seda kasutatakse kaasomandi eseme parendamiseks.
Vastavalt kõigi korteriomanike vahelisele kokkuleppele võõrandavad korteriomanikud uue
korteriomandi korteriühistule ning korteriühistu ei tasu nende eest omanikele mitte mingit
rahalist või muud hüvitist, kuid uue korteriomandite majandamisest ja/või nende müümisest
saadavate vahendite arvel on korteriühistu kohustatud laskma kahe aasta jooksul alates
lepingu sõlmimisest renoveerida kinnistul paikneva elamu fassaadi ja/või kütte- ja/või
ventilatsioonisüsteemid (tööde maht sõltub laekuvatest rahalistest vahenditest). Juhul, kui
korteriomandit ei ole võimalik luua ja võõrandada kostja vastuseisust tulenevalt, on ühistu ja
kõikide korteriomandite omanikud sunnitud võtma renoveerimistööde jaoks laenu, mille
tasumise kohustus lasuks ka kostjal.
9.11.2015. a esitasid avaldajad täpsustatud avalduse (kd II tl 21-27), mille kohaselt avaldajad
soovivad moodustada uut korteriomandit lisaks pesuköögile ka garaažist, avaldajad soovivad
võõrandada mõlemad loodavad korteriomandid korteriühistule, selliselt et korteriühistu nende
eest omanikele hüvitist ei tasu, kuid uute korteriomandite majandamisest ja/või nende müügist
saadavate vahendite arvel on korteriühistu kohustatud laskma renoveerida kinnistul paikneva
elamu fassaadi ja/või kütte- ja/või ventilatsioonisüsteemid (tööde maht sõltub laekuvatest
rahalistest vahenditest). Avaldajad ja korteriühistu hindavad loodavate korteriomandite
                                             3 (7)
väärtuseks kokku 27 400 eurot (pesuköök umbes 21 000 eurot ning garaaž umbes 6400 eurot).
Avaldajad on sõlminud 5.11.2015. a korteriomandite muutmise ja moodustamise lepingu ja
asjaõiguslepingu, millega on teised korteriomanikud vastavad tahteavaldused andnud.
Pesuköögi arvelt loodava korteriomandi väärtuse tõendamiseks esitavad avaldajad kohtule
tõendina ekspertarvamuse nr 780-1015EM, mille kohaselt on korteriomandi väärtuseks
hinnatud 21 000 eurot.
Avaldajad paluvad avaldus rahuldada ning tuvastada A.S. kohustus korteriomandi koosseisu
kuuluvast kaasomandi osast osa eraldamiseks vajalike võõrandamislepingu ja
asjaõiguslepingu sõlmimiseks tahteavalduste andmiseks, samuti vastava kinnistusraamatu
kande tegemise eelduseks oleva puudutatud isiku nõusoleku andmiseks ning asendada A.S.
vastavad tahteavaldused kohtumäärusega.
1. Asendada kohtumäärusega puudutatud isik A.S. nõusolek moodustada koos kõigi teiste
omanikega kinnistul paikneva elamu ruumide, mille paiknemine on kujutatud notariaalakti
lisaks oleval plaanil numbritega XX (pindala vastavalt projektile kokku 65,8 m²) arvel uus
korteriomand (korter nr XX, tähis plaanil XX), mille reaalosaks on need ruumid ja nende
pindalale vastav mõtteline osa maast ja ehitise osast, mis ei ole ühegi korteriomandi reaalosa.
A.S. kinnitab, et käesoleval ajal ei kuulu need ruumid ühegi korteriomandi reaalosa koosseisu.
Uus korteriomand moodustatakse projekti alusel, mille kohaselt on ette nähtud ruumide
ümberehitamine ja uus pindala 65,8 m².
2. Asendada kohtumäärusega puudutatud isik A.S. nõusolek moodustada sellel kinnistul
paikneva elamu ruumi, mille paiknemine on kujutatud notariaalakti lisaks oleval plaanil
numbriga XX (pindala 38,0 m²) arvel uus korteriomand (mitteeluruum (garaaž), tähis plaanil
XXX), mille reaalosaks on see ruum ja selle pindalale vastav mõtteline osa maast ja ehitise
osast, mis ei ole ühegi korteriomandi reaalosa. A.S. kinnitab, et käesoleval ajal ei kuulu see
ruum ühegi korteriomandi reaalosa koosseisu.
3. Asendada kohtumäärusega puudutatud isik A.S. nõusolek, et omanikud võõrandavad
notariaalse lepingu alusel moodustatavad uued korteriomandid korteriühistule ning
korteriühistu ei tasu nende eest omanikele mitte mingit rahalist või muud hüvitist, kuid uute
korteriomandite majandamisest ja/või nende müümisest saadavate vahendite arvel on
korteriühistu kohustatud laskma renoveerida kinnistul paikneva elamu fassaadi ja/või kütte-
ja/või ventilatsioonisüsteemid (tööde maht sõltub laekuvatest rahalistest vahenditest).
4. Asendada puudutatud isik A.S. nõusolek muuta Tartu Maakohtu kinnistusosakonna Tartu
linna kinnistusjaoskonna kinnistusregistri registriosadesse nr XXXX; XXXX; XXXX;
XXXX; XXXX; XXXX; XXXX; XXXX; XXXX; XXXX; XXXX; XXXX; XXXX ja XXXX
tehtud kandeid korteriomandite koosseisu kuuluvate kinnistu mõtteliste osade kohta ning
avada kaks uut registriosa järgmiste korteriomandite kohta:
4.1. Korteriomand, mille koosseisu kuulub reaalosana korter nr XX, üldpinnaga 65,8 m²
(plaanil tähistatud nr XX) ning sellele vastav mõtteline osa kinnistust, teise jakku kanda
omanikuna Korteriühistu XXXX, registrikood XXXX.
4.2. Korteriomand, mille koosseisu kuulub reaalosana mitteeluruum (garaaž), üldpinnaga 38,0
m² (plaanil tähistatud nr XX) ning sellele vastav mõtteline osa kinnistust, teise jakku kanda
omanikuna Korteriühistu XXXX, registrikood XXXX.
5. Asendada puudutatud isik A.S. nõusolek jätta korteriomandite kohta avatud
registriosadesse hüpoteekide kohta.
Puudutatud isiku A.S. seisukoht


                                             4 (7)
Puudutatud isik A.S. palub jätta avaldus rahuldamata. A.S. leiab, et avaldajad on oma nõuet
oluliselt muutnud ning need lepingus välja toodud tingimused, millega kaasomanikud on
praeguseks nõustunud, on enamjaolt need, mida nõudis A.S. enne kohtumenetlust.
A.S. on kogu aeg olnud seisukohal, et nii pesuköök kui ka garaaž tuleb võõrandada. A.S. on
kogu aeg soovinud, et võõrandamine peaks toimuma kaasomanike vahelisel
enampakkumisele, kuid on nõustunud ka sellega, et ruumid müüakse avalikul
enampakkumisel, kus ka A.S. on õigus osaleda. A.S. on nõus, et saadud raha võiks minna
korteriühistu remondifondi ning selle eest renoveeritakse elamu fassaadi ja/või küttesüsteemi.
A.S. hinnangul on pesuköögi arvel loodava uue korteriomandi väärtus enam kui 20 000 või
21 000 eurot. A.S. on nõus, et 21 000 eurot võib jääda enampakkumisel korteriomandi
alghinnaks. A.S. leiab, et garaaži tegelik turuväärtus on väiksem kui 6400 eurot. A.S. leiab, et
kui võõrandamine toimub enampakkumisel, ei ole eriti oluline hinna määramine eksperdi
poolt, sest tegelikult määrab hinna turg. Kui alghind on liiga kõrge, on võimalik seda
alandada.
A.S. on seisukohal, et puudub vajadus võõrandada esmalt ruume korteriühistule, kes siis ise
otsustab, kellele ja mis hinna eest need ruumid edasi müüb. A.S. soovib, et ruumid
võõrandatakse enampakkumisel ning et tal oleks võimalik sellest osa võtta ja teha oma
pakkumine. A.S. leiab, et korteriühistul tuleb ruumide võõrandamiseks viia läbi
enampakkumine. A.S. on märkinud, et olnuks nõus 5.11.2015. a lepingu allkirjastama, kui
lepingus oleks märgitud, et uus korteriomand müüakse korteriühistu poolt avalikul
enampakkumisel.
Kaasomandis olev garaaž asub A.S. korteri all ning selles oli korteriomandi ostmise ajal
(13.06.2001. a) kaks kütteradiaatorit. Kütteradiaatorid on garaažist 2003. a suvel
ebaseaduslikult eemaldatud, pärast mida ei ole A.S. korteris võimalik tagada elamiskõlbulikku
temperatuuri talvisel ajal. A.S. sooviks on kogu aeg olnud, et oleks taastatud 2002. a
seisukord garaažis. A.S. on leidnud, et tehinguga kahjustataks tema huve. Sellega, et A.S. ei
loobunud ainult pesuköögi kaasomandist soovis A.S. luua õiguspärase olukorra ja nõuda
korteriühistult, et garaaži oleks tagasi paigaldatud sinna ettenähtud kütteradiaatorid, mis
eemaldati sealt ebaseaduslikult 2003. a suvel.
Puudutatud isiku Korteriühistu XXXX seisukoht
Korteriühistu XXXX jääb avaldajatega ühisele seisukohale ning on nõus loodavate
korteriomandite avaliku enampakkumise korraldamisega.
KOHTU SEISUKOHT
Kortermaja asukohaga XXXX, Tartu korteriomanikud L.A., H.F., T.P., U.J., E.T. ja S.T.,
L.R., A.N., S.K. ja T.K., S.A., T.V., A.L., A.L. ja K.L. ning S.P. (avaldajad) on esitanud Tartu
Maakohtule avalduse korteriomandi seaduse (KOS) § 81 alusel. Avaldajad soovivad
moodustada korteriomandi koosseisu kuuluvatest pesuköögist ning garaažist eraldi
korteriomandeid, võõrandada neid korteriühistule, selliselt et korteriühistu nende eest
omanikele hüvitist ei tasu, kuid uute korteriomandite majandamisest ja/või nende müügist
saadavate vahendite arvel on korteriühistu kohustatud laskma renoveerida kinnistul paikneva
elamu fassaadi ja/või kütte- ja/või ventilatsioonisüsteemid. Avaldajad paluvad tuvastada
korteriomaniku A.S. kohustus anda tahteavaldus nimetatud tingimustel korteriomandi
koosseisu kuuluvast kaasomandist osa eraldamiseks vajalike võõrandamislepingu ja
asjaõiguslepingu sõlmimiseks, samuti vastava kinnistusraamatu kande tegemise eelduseks
oleva puudutatud isiku nõusoleku andmiseks. Avaldajad paluvad asendada puudutatud isiku
tahteavalduse kohtulahendiga.


                                             5 (7)
KOS § 81 lg 1 kohaselt korteriomanik võib nõuda käesoleva paragrahvi lõikes 2 sätestatud
juhul teiselt korteriomanikult korteriomandi koosseisu kuuluvast kaasomandist osa
eraldamiseks vajalike võõrandamislepingu ja asjaõiguslepingu tahteavalduse andmist, samuti
vastava kinnistusraamatu kande tegemise eelduseks oleva puudutatud isiku nõusoleku
andmist. KOS § 81 lg 2 kohaselt kui korteriomanikuga ei saavutata kokkulepet käesoleva
paragrahvi lõikes 1 nimetatud tahteavalduste andmiseks, võib teine korteriomanik nõuda
temalt tahteavalduste andmist juhul, kui on täidetud kõik järgmised tingimused: 1) vastavate
tehingutega ei kahjustata ebamõistlikult korteriomanike huve; 2) vastava tahteavalduse on
andnud vähemalt 2/3 elamu korteriomanikest; 3) võõrandamisest saadav tulu vastab
võõrandatava osa harilikule väärtusele võõrandamise ajahetke seisuga; 4) võõrandamisest
saadav tulu makstakse korteriomanikule või kulutatakse mõistlikult korteriomandi
kaasomandi osa korrashoiuks või parendamiseks. KOS § 81 lg 3 kohaselt kui käesoleva
paragrahvi lõike 2 punkti 4 kohaselt ei maksta võõrandamisest saadavat tulu korteriomanikule
rahas, vaid kulutatakse mõistlikult korteriomandi kaasomandi osa korrashoiuks või
parendamiseks, võib seda teha üksnes juhul, kui korteriomanikul on vastavate kulutuste
kandmise kohustus. Tsiviilseadustiku üldosa seaduse (TsÜS) § 68 lg 5 kohaselt kui isik on
kohustatud tegema kindla sisuga tahteavalduse, asendab tahteavaldust jõustunud või
viivitamata täitmisele kuuluv kohtulahend, millega isikut kohustatakse sellist tahteavaldust
andma.
Kuigi A.S palub jätta avaldus rahuldamata, on ta kohtule esitatud lõppseisukohtades
avaldajate nõudega valdavas osas nõus. A.S. on nõus, et nii korteriomandite koosseisu
kuuluvast garaažist kui ka pesuköögist tuleb moodustada eraldi korteriomandid, need
võõrandada, võõrandamisest saadav raha kasutada elamu fassaadi ja/või küttesüsteemide
renoveerimiseks. A.S. seisukohtadest nähtuvalt on ta vastu olnud sellele, et korteriomandid
võõrandatakse esmalt korteriühistule, kuna sellisel juhul otsustaks korteriühistu, kellele ja
millise hinna eest ta ruumid edasi müüb. A.S. lõppseisukohtadest nähtuvalt oleks ta nõus
korteriomandite võõrandamisega ühistule, kui ühistu oleks kohustaud need võõrandama
avalikul enampakkumisel; avaldajate poolt märgitud korteriomandite väärtused 21 000 eurot
ning 6400 eurot võiksid jääda enampakkumisel alghindadeks. A.S. on avaldajate nõudele
vastu vaielnud ka põhjusel, et tagada garaaži sealt eemaldatud kütteradiaatorite tagasi
paigaldamine. A.S. vastavat nõuet menetleb kohus tsiviilasjas nr 2-15-8342.
Kohus leiab, et 5.11.2015. a korteriomandite muutmise ja moodustamise lepingu ja
asjaõiguslepingu (kd II tl 29-40) kohaselt on vastava tahteavalduse andnud XXXX elamu 14
korterist 10 omanikud. Seega on täidetud nõue, et vastava tahteavalduse andnud vähemalt 2/3
korteriomanikest.
Vastavalt KOS § 81 lg 2 p-le 4 ning lg-le 3 on lubatav, et võõrandamisest saadavat tulu
omanikele ei maksta ning kulutatakse mõistlikult korteriomandi kaasomandi osa korrashoiuks
või parendamiseks. Puudutatud isik A.S. on sellega nõustunud. A.S. on nõustunud, et
korteriomandite võõrandamisest saadavat tulu kasutatakse olenevalt tulu suurusest elamu
fassaadi ja/või kütte- ja/või ventilatsioonisüsteemide renoveerimiseks.
Vastavalt KOS § 81 lg 2 p-le 3 peab korteriomandite võõrandmaisest saadav tulu vastama
võõrandatava osa harilikule väärtusele võõrandamise ajahetke seisuga.
Avaldajad on hinnanud loodavate korteriomandite väärtuseks kokku ligikaudu 27 400 eurot
(pesuköögi arvel loodav korteriomand umbes 21 000 eurot, garaaž umbes 6400 eurot).
Avaldajad on pesuköögi arvel loodava korteriomandi väärtuse tõendamiseks esitanud
kinnisvarabüroo Uus Maa 4.11.2015. a ekspertarvamuse nr 780-1015/EM (kd II tl 41-48).
Garaaži väärtuse tõendamiseks on avaldajad esitanud Kaanon Kinnisvara 19.04.2013. a
eksperthinnangu T-13729 (kd I tl 135-150). A.S. on leidnud, et pesuköögi arvelt loodava

                                            6 (7)
korteriomandi tegelik väärtus on kõrgem, garaaži väärtus madalam, nende väidete
tõendamiseks ei ole A.S. omapoolseid tõendeid esitanud. Kohtu hinnangul ei ole alust pidada
ekspertarvamustes toodud väärtust ebausaldusväärseks.
Avaldajad soovivad moodustatavaid korteriomandeid võõrandada esmalt korteriühistule,
võõrandamise aja seisuga võõrandamisest mingit tulu ei saadaks. A.S. lõppseisukohtadest
nähtuvalt oleks ta nõus korteriomandite võõrandmaisega ka esmalt ühistule, kui ühistu oleks
kohustatud need võõrandama avalikul enampakkumisel. Riigikohus on märkinud, et hagita
menetluses on kohtul võimalik ka ette määrata hind, millega kaasomanik on kohustatud
kaasomandi osa müügiga nõustuma, või tingimused, millega see pannakse nt
enampakkumisele, kahandamaks ajas toimuvate hinnamuutuste mõju (vt Riigikohtu 30.
oktoobri 2013.a otsus tsiviilasjas nr 3-2-1-101-13, p 16). Kohtu hinnangul on mõistlik
võõrandada loodavad korteriomandid esmalt korteriühistule, ning panna korteriühistule
kohustus omakorda korteriomandid avalikul enampakkumisel võõrandada alghinnaga 21 000
eurot ja 6400 eurot. Garaaži osas on A.S. leidnud, et selle väärtus on madalam kui 6 400
eurot, seega müük nimetatud hinnaga tema õigusi ei riku. A.S. on nõustunud, et 21 000 eurot
võib enampakkumisel jääda pesuköögi arvel loodava korteriomandi alghinnaks.
Arvestades et puudutatud isik on selliselt korteriomandite moodustamise ning
võõrandamisega nõustunud, siis kohus leiab, et sellega ei kahjustata puudutatud isiku huve.
Eeltoodust tulenevalt kohus rahuldab avalduse, kohustab puudutatud isikut andma nõutud
tahteavaldused ning paneb korteriühistule kohustuse võõrandada loodavad korteriomandid
avalikul enampakkumisel alghinnaga 21 000 eurot (pesuköögi arvel loodav korteriomand) ja
6400 eurot (garaaž).
Kohus peab põhjendatuks jätta menetluskulud TsMS § 172 lg 1 teise lause alusel
menetlusosaliste endi kanda.

/allkirjastatud digitaalselt/
Andrus Miilaste
Kohtunik




                                           7 (7)
