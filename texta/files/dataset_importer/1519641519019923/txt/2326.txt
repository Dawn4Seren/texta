                            KOHTUOTSUS
                                  EESTI VABARIIGI NIMEL
                                        Tagaseljaotsus


Kohus                               Harju Maakohus
Kohtunik                            Meeli Kaur

Otsuse tegemise aeg ja koht         22. november 2016. a, Tallinn, Tartu mnt kohtumaja
Tsiviilasja number                  2-16-16001
Tsiviilasi                          Eesti Vabariigi (Keskkonnainspektsiooni kaudu) hagi
                                    XXXX’i vastu kahju hüvitamise nõudes
Tsiviilasja hind                    97,50 eurot
Menetlusosalised ja nende           Hageja     Eesti   Vabariik    (Keskkonnainspektsiooni      kaudu,
esindajad                           registrikood 70003106), lepinguline esindaja Katrin Lehtla
                                    Kostja XXXX (isikukood XXXX)
Asja läbivaatamine                  Kirjalik menetlus

RESOLUTSIOON
   1. Rahuldada hagi tagaseljaotsusega.
   2. Välja mõista XXXX’ilt Eesti Vabariigi kasuks kahjuhüvitis 97,50 eurot.
   3. Jätta menetluskulud XXXX’i kanda.
   4. Eesti Vabariigil väljamõistetavad menetluskulud puuduvad.
   5. Käesolev kohtuotsus on tagatiseta viivitamata täidetav.
   6. Toimetada käesolev kohtuotsus menetlusosalistele kätte.
Edasikaebamise kord
Hagejal on õigus esitada tagaseljaotsuse peale apellatsioonkaebus Tallinna Ringkonnakohtule 30
päeva jooksul alates otsuse kättetoimetamisest, kuid mitte hiljem kui viie kuu möödumisel esimese
astme kohtu otsuse avalikult teatavakstegemisest. Kaebus võidakse lahendada kirjalikus
menetluses, kui kaebuses ei taotleta selle lahendamist istungil.
Kostja võib esitada Harju Maakohtu Tartu mnt kohtumajale tagaseljaotsuse peale kaja, kui tema
tegevusetus, mis oli tagaseljaotsuse tegemise aluseks, oli tingitud mõjuvast põhjusest. Kaja võib
esitada sõltumata mõjuva põhjuse olemasolust, kui hagile vastamata jätmise puhul oli hagi kostjale
või tema esindajale kätte toimetatud muul viisil kui isiklikult allkirja vastu üleandmisega või
elektrooniliselt või kui tagaseljaotsust ei võinud seaduse kohaselt teha. Kaja võib esitada
tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse kätte
avalikult, võib kaja esitada 30 päeva jooksul alates päevast, kui kostja sai tagaseljaotsusest või selle
täitmiseks algatatud täitemenetlusest teada. Koos kajaga tuleb kohtule esitada kõik asja
                                                                                                    1
 ettevalmistamise lõpuleviimiseks vajalik ning tasuda kajalt kautsjon Rahandusministeeriumi
 arvelduskontole EE571010220229377229 AS-is SEB Pank, EE062200221059223099 AS-is
 Swedbank,      EE513300333522160001           Danske     Bank    A/S    Eesti    filiaalis  või
 EE221700017003510302 Nordea Bank Finland PLC Eesti filiaalis. Kautsjonina tasutakse summa,
 mis vastab riigilõivule poolelt hagihinnalt, kuid mitte vähem kui 100 eurot ja mitte rohkem kui
 1500 eurot.
 Kohus selgitab, et vastavalt tsiviilkohtumenetluse seadustiku (TsMS) § 187 lg-le 6 peab
 menetlusabi taotlemise korral menetlusabi taotleja seaduses sätestatud tähtaja järgimiseks tegema
 tähtaja kestel ka menetlustoimingu, mille tegemiseks ta menetlusabi taotleb, eelkõige esitama
 kaebuse. Kaebuse põhjendamiseks või riigilõivu tasumiseks või kaebuses esineva sellise puuduse
 kõrvaldamiseks, mis on seotud menetlusabi taotlemisega, annab kohus sellisel juhul mõistliku
 tähtaja pärast menetlusabi andmise taotluse lahendamist, kui nimetatud taotlus ei olnud esitatud
 põhjendamatult või tähtaja pikendamise eesmärgil. See ei välista menetlustähtaja ennistamist.
Hagi alus
15.05.2014 püüdis kostja ilma harrastuspüügi õiguseta käsiõngega kala Harju maakonnas, Kuusalu
vallas, Soorinna külas. Kostjal tuleb hüvitada kalavarude tekitatud kahju Vabariigi Valitsuse
kehtestatud määrades (kalapüügiseaduse § 25 lg 4). Kahjuhüvitiseks on määratud viiekordne määr,
so 97,50 eurot.

Hagi on hagiavalduses märgitud ulatuses ja asjaoludega õiguslikult põhjendatud.
Tsiviilkohtumenetluse seadustiku (TsMS) § 444 lg-st 3 tulenevalt võib kohus tagaseljaotsuse teha
kirjeldava ja põhjendava osata.

Menetluskulud
TsMS § 162 lg 1 järgi kannab menetluskulud kostja. TsMS § 174 lg 1 kohaselt menetluskulude
rahalise suuruse määrab menetluskulude jaotuse alusel vajalikus ja põhjendatud ulatuses kindlaks
asja menetlev kohus samas tsiviilasjas, millega seoses kulud tekkisid. Kohus määrab
menetluskulude rahalise suuruse kindlaks ka siis, kui menetlusosalised ei esita menetluskulude
kindlaksmääramise taotlust, võttes aluseks menetluskulude nimekirja või tsiviilasja materjalid.
Hageja on palunud jätta kohtukulud kostja kanda. Hageja ei ole menetluskulude rahalise suuruse
kindlaksmääramist taotlenud, sest hagejal väljamõistetavad menetluskulud puuduvad.
TsMS § 178 lg-st 1 tulenevalt saab hüvitatavate menetluskulude suurust vaidlustada selle
kohtulahendi peale edasi kaevates, kui koos menetluskulude jaotusega määrati kindlaks
hüvitatavate menetluskulude suurus.

(allkirjastatud digitaalselt)
Meeli Kaur
kohtunik




                                                                                              2
