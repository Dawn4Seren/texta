                             KOHTUMÄÄRUS
 Kohus                            Harju Maakohus
 Kohtunik                         Mai Grauberg
 Kohtujurist                      Mari-Liis Kobakene
 Määruse tegemise aeg ja koht     08. veebruar 2016. a, Tallinn, Kentmanni kohtumaja
 Tsiviilasja number               2-14-16502
 Tsiviilasi                       XXXOÜ hagi XXX vastu võlgnevuse nõudes
 Menetlustoiming                  Menetlusse võtmine, kompromissi kinnitamine, menetluse
                                  lõpetamine, lõivu osaline tagastamine
 Menetlusosalised ja nende        Hageja: XXXOÜ (registrikood XXX; asukoht XXX);
 esindajad                        Hageja lepinguline esindaja: Mirjam-Mari Marastu (e-post:
                                  menetlus@youroffice.ee);
                                  Kostja: XXX(Norra isikukood XXX; elukoht XXX);
                                  Kostja lepinguline esindaja: vandeadvokaat Kadri
                                  Michelson (e-post: kadri.michelson@cobalt.legal).
 Menetluse liik                   Kirjalik menetlus


 RESOLUTSIOON

1. Võtta menetlusse XXXOÜ hagi XXX vastu võlgnevuse nõudes.
2. Lõpetada tsiviilasjas nr 2-14-16502 menetlus ning kinnitada XXXOÜ ja XXXkompromiss
    järgmistel tingimustel:
 2.1. XXXOÜ (registrikood XXX) ja XXX(Norra isikukood XXX) lepivad kokku, et nad
        lõpetavad kõik vaidlused, mis seonduvad tsiviilasja nr 2-14-16502 aluse ning esemega
        selliselt, et XXX tasub XXXOÜ’le kokku 15 000 eurot ning pooled ja nendega seotud
        isikud loobuvad käesolevaga vastukaaluks mistahes nõuetest ning pretensioonidest
        üksteise vastu, v.a XXXOÜ nõue XXX(isikukood XXX) vastu, mis tuleneb XXXOÜ ja
        XXXvahel 03. veebruaril 2016. a allkirjastatud kokkuleppest nr XXX.
 2.2. Võlgnevus kuulub tasumisele 500 euro suuruste osamaksetega XXXOÜ Swedbank
        arvelduskontole nr XXX. Esimene osamakse kuulub tasumisele 01. märtsil 2016. a.
        Järgnevad osamaksed kuuluvad tasumisele iga järgneva kuu 15. kuupäeval.
 2.3. Juhul, kui XXXei täida käesolevast kompromisslepingust tulenevaid rahalisi kohustusi
        tähtaegselt, on XXXOÜ’l õigus nõuda XXXviivise tasumist 0,1% päevas arvestatuna
        võlgnetavalt summalt kuni selle tasumiseni.
 2.4. Kompromisslepingu täitmisel tekkivad vaidlused lahendatakse läbirääkimiste teel.
        Kokkuleppe mittesaavutamisel lahendatakse vaidlusküsimused Eesti Vabariigi seaduste
        alusel Harju Maakohtus.
 2.5. XXXOÜ ja XXX avaldavad, et juhul, kui Harju Maakohus käesolevat kompromissi ei
        kinnita või kui kompromissi kinnitav kohtumäärus tühistatakse, ei oma käesolev

                                                                                          1
       kompromiss tervikuna (sh selle resolutsiooni p-s 1 taotletu osas) ega ükski selles
       sisalduv nõustumus, kinnitus ega kokkulepe mingit õiguslikku tähendust ning XXXOÜ
       ja XXX loevad kompromissi sellisel juhul algusest peale kehtetuks.


Edasikaebamise kord
Menetlusosalistel on õigus esitada määruse peale määruskaebust hiljemalt 1 päeva jooksul
arvates käesoleva kohtumääruse kättetoimetamisest maakohtu kaudu Tallinna
Ringkonnakohtule. Määruskaebuse esitamisel tuleb tasuda riigilõivu 50 eurot.


Menetluse käik

1. Kohtule esitas XXXOÜ hagi XXX vastu võlgnevuse nõudes. Pooled vaidlesid selle üle, kas
   asi allub Eesti kohtule.
2. 03.02.2016.a teatasid hageja ja kostja kohtule soovist lõpetada tsiviilasjas nr 2-14-16502
   menetlus ning kinnitada poolte vahel kompromiss Pooled esitasid kohtule kompromissi,
   milles pooled on kokku leppinud Harju Maakohtu alluvusea. Pooled on jõudnud
   kokkuleppele lõpetada kõik käesoleva tsiviilasja vaidlused kompromissiga. Pooled
   kinnitasid, et nad on teadlikud menetluse lõpetamise tagajärgedest.

Kohtu põhjendused
3. Kuna pooled on kokku leppinud selles, et asi allub Eesti kohtule ja Harju maakohtule, siis
   on langenud ära vaidlus alluvuse üle ning hagi tuleb menetlusse võtta.

4. TsMS § 430 lg 1 kohaselt võivad pooled menetluse kuni hagi kohta tehtud lahendi
   jõustumiseni lõpetada kompromissiga. Kooskõlas TsMS § 428 lg 1 p 4 lõpetab kohus
   menetluse otsust tegemata, kui pooled on sõlminud kompromissi ja kohus kinnitab selle.
   Tulenevalt TsMS § 432 menetluse lõpetamise korral kompromissiga, on lõpetamisel samad
   materiaalõiguslikud ja protsessuaalsed tagajärjed nagu menetluse lõpetamisel
   kohtuotsusega, kui seadusest ei tulene teisiti.

5. Vastavalt TsMS § 430 lõikele 3 ei kinnita kohus kompromissi, kui see on vastuolus heade
   kommetega või seadusega või rikub olulist avalikku huvi või kui kompromissi ei ole
   võimalik täita.

6. Kohus, tutvunud tsiviilasja materjalidega, asub seisukohale, et kohtule esitatud taotlus
   kompromissi kinnitamiseks ja menetluse lõpetamiseks vastab seadusest tulenevatele
   nõuetele, ei ole vastuolus heade kommetega ega riku avalikku huvi, ei esine selle
   kinnitamisest keeldumise aluseid ning kuulub rahuldamisele. Seega kuulub esitatud
   kompromiss kinnitamisele ja menetlus tsiviilasjas nr 2-14-16502 lõpetamisele.

7. Pooled kinnitavad, et nad on teadlikud tsiviilasjas nr 2-14-16502 menetluse lõpetamise
   protsessuaalsetest tagajärgedest.

8. Pooled taotlesid määruskaebuse esitamise tähtaja vähendamist ühe päevani alates
   kompromissi kinnitava kohtumääruse kättetoimetamisest pooltele. Poolte taotlus
   määruskaebuse esitamise õiguse tähtaja vähendamiseks on põhjendatud ning kuulub
   rahuldamisele vastavalt TsMS § 661 lg-le 4.

                                                                                           2
9. Tulenevalt TsMS § 168 lg-st 3 kannavad pooled oma menetluskulud ise, kui nad ei ole kokku
   leppinud teisiti. Pooled on kokku leppinud, et pooled kannavad oma menetluskulud ise.

10.    Riigilõivu tagastamise taotluse lahendab kohus eraldi määrusega.
/allkirjastatud digitaalselt/

Mai Grauberg
Kohtunik




                                                                                          3
