                              KOHTUOTSUS
                               EESTI VABARIIGI NIMEL



Kohus                              Pärnu Maakohus

Kohtunik                           Indrek Saar

Kohtuistungi sekretär              Aivi Meister

Prokurör                           Liia Piirisalu

Otsuse tegemise aeg ja koht        16.veebruar 2016.a. Rapla

Kohtuistungi aeg                   16.veebruar 2016.a.

Kriminaalasja number               1-16-894

Kriminaalasi                       Ainar Majorov süüdistusasi KarS §§ 263 lg 1 p 1, 266 lg 2 p 1, 274
                                   lg 2 p 3 ja 121 lg 2 p 3 järgi kokkuleppemenetluses.
Süüdistatav                        Ainar Majorov, isikukood 39109260307, EV kodanik, emakeel
                                   eesti, põhiharidusega, ei tööta, kolm korda kriminaalkorras
                                   karistatud, viimati 12.09.2014 Pärnu Maakohtu poolt KarS §§ 121,
                                   274 lg 1 ja 275 järgi ühe (1) aasta ja nelja (4) kuulise vangistusega,
                                   milline asendati 954 tunni üldkasuliku tööga, elukoht xxxxx
                                   maakond xxxxxxx vald xxxxx xxxx, alates 09.novembrist 2015.a.
                                   kinni peetud ja 11.novembrist 2015.a. vahistatud



Kohaldatud menetlusnormid          KrMS §§ 248 lg 1 p 5, 315, 318 lg 3 p 4 ning 319 lg 1 ja 2


RESOLUTSIOON

Süüdi tunnistada Ainar Majorov kuriteos KarS § 263 lg 1 p 1 järgi ja karistada teda vangistusega üks
(1) aasta.

Süüdi tunnistada Ainar Majorov kuriteos KarS § 266 lg 2 p 1 järgi ja karistada teda vangistusega kaks
(2) kuud.

Süüdi tunnistada Ainar Majorov kuriteos KarS § 274 lg 2 p 3 järgi ja karistada teda vangistusega
kümme (10) kuud.

Süüdi tunnistada Ainar Majorov kuriteos alates 01.01.2015.a. kehtiva KarS § 121 lg 2 p 3 järgi ja
karistada teda vangistusega kolm (3) kuud.

KarS § 64 lg 1 alusel lugeda kergemad karistused raskemaga kaetuks ja liitkaristuseks kuritegude
kogumi eest mõista vangistus üks (1) aasta. KarS § 65 lg 1 alusel suurendada karistust Pärnu
Maakohtu poolt 12.septembril 2014.a. mõistetud ja ära kandmata ühe (1) aasta ja kahekümne nelja
(24) päevase vangistuse võrra ja liitkaristuseks mõista vangistus kaks (2) aastat kakskümmend neli (24)
päeva. Seoses eelvangistuses viibitud ajaga 06.-08.juunini 2015 lugeda vangistusest kolm (3) päeva
kantuks ja vangistuse kandmata osaks jääb kaks (2) aastat kakskümmend üks (21) päeva.

Tõkend vahistamine jätta muutmata ja karistuse kandmise algust lugeda Ainar                    Majorovi
kinnipidamisest 09.novembril 2015.a.

Välja mõista Ainar Majorovilt Märjamaa Vallavalitsuse kasuks 100 eurot.

Välja mõista Ainar Majorovilt riigi tuludesse 645 eurot sundraha ja 264 eurot määratud kaitsja tasu
hüvituseks.

Menetluskulusid kokku 909 on võimalik tasuda ositi kaheteist (12) kuu jooksul arvates kohtuotsuse
jõustumisest, s.o ühes kuus 75.75 eurot Maksu- ja Tolliameti kontole nr EE351010052031000004 SEB
Pank AS-is, EE502200221014193355 Swedbank AS-is, EE401700017002872300 Nordea Bank
Finland PLC Eesti filiaalis või EE873300333499990003 Danske Bank AS Eesti filiaalis. Tasumisel
märkida viitenumber 99916700012299 ja selgituseks kohtuasja nr 1-16-894. Maksete mittetasumise
korral saadetakse kohtuotsus sundtäitmisele.

Edasikaebamise kord

Kohtuotsusele võib esitada viieteistkümne (15) päeva jooksul arvates kohtuotsuse kuulutamisele
järgnevast päevast maakohtu kaudu apellatsiooni Tallinna Ringkonnakohtule. Apellatsiooni saab
esitada kriminaalmenetluse normide rikkumise peale ja juhtudel, kui kokkuleppes kirjeldatud tegu ei ole
kuritegu, on ebaõigesti kvalifitseeritud või kui seadus ei näe ette kokku lepitud karistust.

Menetluskulude hüvitamist võib vaidlustada kohtuotsusest eraldi määruskaebusega. Määruskaebus
tuleb esitada maakohtu kaudu Tallinna Ringkonnakohtule 15 päeva jooksul arvates päevast, mil
kohtuotsus oli menetlusosalisele kohtus tutvumiseks kättesaadav.

Süüdistuse sisu

Ainar Majorovit süüdistatakse selles, et ta

06.novembril 2015.a. kella 20:30 paiku avalikus kohas xxxxxx maakonnas xxxxxx vallas xxxxxx külas
maja xx juures lõi korduvalt rusikaga näkku 14-aastast KP, kes kukkus. Seejärel lõi maas lamanud ja
nutvat kannatanut korduvalt jalaga kõhtu ja pea piirkonda. Kui K. P l õnnestus püsti saada ja ära joosta,
siis pärast maja nr xx II trepikoja juures järgi jõudmist lõi K. P uuesti rusikaga näkku, mille tõttu
kukkus kannatanu peaga vastu asfaltkatet ja kaotas hetkeks teadvuse. Seejärel lõi maas lamanud
kannatanut korduvalt näkku kuni pealtnägijate sekkumiseni ja K. P minekuni maja xx II trepikotta.
Seejärel ähvardas A. Majorov K.P ühel päeval kätte saada ja maha lüüa ning lõi teda peaga vastu
otsaesist.

Toimunu tekitas hirmu peksmist pealt näinud 12 aastasele MP, kes koos K.P ga põgenes.

Ainar Majorovi tegu on kvalifitseeritud avalius kohas käitumise üldnõuete rikkumisena, mis oli seotud
vägivalla kasutamisega s.o. KarS § 263 lg 1 p. 1 ette nähtud kuriteona.
06.aprillil 2015.a. kella 09.45 ajal tungis ukse lõhkumise teel omavoliliselt valdaja LM tahte vastaselt
xxxxx maakonnas xxxxxxx vallas xxxxx külas majas nr xx asuvasse xxxxxxxx valla korterisse nr x.

Ainar Majorovi tegu on kvalifitseeritud eluruumi omavolilise sissetungimisena s.o KarS § 266 lg 2 p 1
järgi ette nähtud kuriteona.

Olles varem kasutanud vägivalda ametikohustusi täitnud võimuesindaja suhtes, kasutas 06.aprillil
2015.a. kella 12:00 paiku Rapla maakonnas Märjamaa vallas Valgu              bussipeatuses vägivalda
ametikohustusi täitnud politseiametniku suhtes, s.o kinnipidamise käigus tõukas mitmel korral
patrullpolitseinik MK rinnust, millega põhjustas kannatanule füüsilist valu.

Ainar Majorovi tegu on kvalifitseeritud KarS § 274 lg 2 p 3 ette nähtud kuriteona s.o. vägivallana
võimuesindaja suhtes seoses viimase poolt ametikohustuste täitmisega.

Olles varem korduvalt toime pannud vägivallakuritegusid, lõi 19.detsembril 2014 kella 17:00 ja 20:15
vahelisel ajal xxxxxx maakonnas xxxxxxxxx vallas xxxxxxx külas maja nr xx ees vähemalt ühe korra
AH vastu pead, põhjustades kannatanule füüsilist valu ja vasakule poole otsmikule 1x1 cm haava.

Ainar Majorovi need teod on kvalifitseeritud KarS § 121 ette nähtud kuriteona s.o teise inimese
kehalise väärkohtlemisena. Alates mis on alates 01.01.2015.a. kvalifitseeritav KarS § 121 lg 2 p 3 järgi.

Süüdistatava, tema kaitsja vandeadvokaat Natalia Suvorova ja prokuröri vahel sõlmitud kokkuleppe
kohaselt on karistuseks KarS § 263 lg. 1 p. 1 järgi vangistus üks (1) aasta, KarS § 266 lg 2 p 1 järgi
vangistus kaks (2) kuud, KarS § 274 lg 2 p 3 järgi vangistus kümme (10) kuud ja KarS § 121 lg 2 p 3
järgi vangistus kolm (3) kuud. Lugedes KarS § 64 lg 1 alusel kergemad karistused raskemaga kaetuks
jääb liitkaristuseks kuritegude kogumi eest vangistus üks (1) aasta, mida tuleb KarS § 65 lg 1 alusel
suurendada Pärnu Maakohtu poolt 12.septembril 2014.a. mõistetud ja ära kandmata ühe (1) aasta
kahekümne nelja (24) päevase vangistuse võrra. Liitkaristuseks kahe kohtuotsuse alusel jääb vangistus
kaks (2) aastat kakskümmend neli (24) päeva.

Kohtu seisukoht

Süüdistatav tunnistas end täielikult süüdi ja jäi kokkuleppe juurde. Prokurör jäi samuti kokkuleppe
juurde. Kriminaaltoimiku materjalide ja kohtuliku arutamise põhjal kohus leiab, et enda
süüditunnistamine ja kokkuleppe sõlmimine on süüdistatava tõeline tahe ja kriminaalasja menetlemisel
on järgitud kokkuleppemenetluse sätteid. Seepärast tuleb teha vastavalt kokkuleppele süüdimõistev
otsus.




(allkirjastatud digitaalselt)

Indrek Saar
Kohtunik
