                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Marge Tamme
Otsuse tegemise aeg ja koht     19. oktoober 2016.a, Valga kohtumaja,
Tsiviilasja number              2-16-13665
Tsiviilasi                      Eesti Haigekassa hagiavaldus Vladimir Pastuhhov vastu
                                tekitatud kahju hüvitamise nõudes
Tsiviilasja hind                236,82 eurot
Menetlusosalised ja nende       Hageja: Eesti Haigekassa (registrikood 74000091; asukoht:
esindajad                       Lembitu 10, 10114 Tallinn)
                                Hageja esindaja: T. S. (Eesti Haigekassa jurist; telefon xxx
                                xxxx; e-post: x)
                                Kostja: Vladimir Pastuhhov (isikukood xxxxxxxxxxx; elukoht:
                                x)

RESOLUTSIOON
1. Välja mõista Vladimir Pastuhhov’ilt Eesti Haigekassa kasuks 236 (kakssada
   kolmkümmend kuus) eurot ja 82 senti, mis tuleb Vladimir Pastuhhov’il kanda Eesti
   Haigekassa arveldusarvele nr EExxxxxxxxxxxxxxxxxx AS SEB Pank või
   EExxxxxxxxxxxxxxxxxx AS Swedbank.
2. Tunnistada otsus tagatiseta viivitamata täidetavaks.

3. Toimetada tagaseljaotsus hageja esindajale ja kostjale.

Menetluskulude jaotus ja kindlaksmääramine
4. Jätta menetluskulud Vladimir Pastuhhov kanda.
Apellatsioonkaebuse esitamine
5. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel      otsuse   avalikult    teatavakstegemisest.    Ringkonnakohus      menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on


                                                                                          1
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
6. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 3).
Kaja esitamine
7. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagile vastamata jätmise puhul oli hagi kostjale
   või tema esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
   kätte avalikult, võib kaja esitada 30 päeva jooksul alates päevast, kui kostja tagaseljaotsusest
   või selle täitmiseks algatatud täitemenetlusest teada sai. Kajalt tasutakse kautsjon.
   Kautsjonina tasutakse summa, mis vastab riigilõivule poolelt hagihinnalt, kuid mitte vähem
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
8. TsMS § 444 lg 4 alusel jätab kohus käesolevast otsusest välja kirjeldava ja põhjendava osa.

9. Eesti Haigekassa esitas 09.09.2016.a hagi Vladimir Pastuhhov vastu tekitatud kahju
   hüvitamise nõudes. Hagiavalduse kohaselt Tartu Maakohtu poolt 31.03.2016.a kohtulahendist
   nr 1-16-2645 nähtub, et Vladimir Pastuhhov on süüdi tunnistatud põhjusel, et tekitas
   kannatanule, kelleks on ravikindlustatud isik, tervisekahjustusi. Vladimir Pastuhhov
   11.03.2016.a teo tagajärjel osutas kannatanule tervisekahjustuse raviks tervishoiuteenuseid
   AS Valga Haigla. Eesti Haigekassa on võtnud kannatanu eest tasu maksmise üle kokku
   summas 236,82 eurot (11.03.2016.a arve seeria GX nr xxxxxx summas 236,82 eurot).
10. .Hageja palub välja mõista kostjalt Eesti Haigekassa kasuks summa 236,82 eurot, mis tuleb
    kanda Eesti Haigekassa arveldusarve on EExxxxxxxxxxxxxxxxxx AS SEB Pangas või
    EExxxxxxxxxxxxxxxxxx AS Swedbank´is.
11. 13.09.2016.a määrusega võttis Tartu Maakohus avalduse menetlusse ning edastas
    kohtudokumendid kostjale. Kostja on kohtudokumendid kätte saanud 19.09.2016.a. Kostja ei
    ole hagile vastuväidet esitanud.
12. TsMS § 174 lg 1 alusel tuleb menetluskulud jätta kostja kanda.



                                                                                               2
13. Kuna hageja on kohtule kinnitanud, et hagejal ei ole menetluskulusid tekkinud, siis jätab
    kohus menetluskulud kindlaks määramata.



/allkirjastatud digitaalselt/
Marge Tamme
Kohtunik




                                                                                         3
