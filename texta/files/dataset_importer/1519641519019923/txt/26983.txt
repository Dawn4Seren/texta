                       KOHTUMÄÄRUS

Kohus                             Tallinna Halduskohus
Kohtunik                          Lea Kuuse
Määruse tegemise aeg ja koht      6. jaanuar 2016, Tallinn
Haldusasja number                 3-15-1918
Haldusasi                         V.K.i kaebus
RESOLUTSIOON                      1. Tagastada V.K.i kaebus.
                                  2. Sekretäril saata määrus kaebuse esitajale.

Edasikaebamise kord               Määrusele on õigus esitada määruskaebus Tallinna
                                  Ringkonnakohtule kirjalikult Tallinna Halduskohtu kaudu
                                  15 päeva jooksul määruse kättetoimetamisest arvates.



MENETLUSE KÄIK

1. 13.07.2015 esitas V.K. Tallinna Halduskohtule kaebuse. Kaebaja palub kohtul tunnistada
õigusvastaseks Tallinna Vangla toiming kaebajale isikliku teleri kasutusse andmisest
keeldumisel Tallinna Vangla inspektor-kontaktisiku Roman Andruhovitši 29.06.2015
koostatud akti nr 5-8/15/19320-1 (Kinnipeetava elektriseadme kasutamise taotluse
rahuldamata jätmine) alusel.
2. 02.10.2015 määrusega jättis Tallinna Halduskohus V.K.i kaebuse käiguta. Kaebajal tuli
täita, allkirjastada ning edastada kohtule kohtumäärusele lisatud menetlusabi taotluse vorm
ühes kaebaja isikukonto väljavõttega perioodi 13.03.2015-13.07.2015 kohta.
3. Kohtu määratud tähtajal esitas V.K. Tallinna Halduskohtule menetlusabi taotluse ning
teatise taotleja ja tema perekonnaliikmete isikliku ja majandusliku seisundi kohta.
4. 12.11.2015 määrusega jättis kohus V.K.i menetlusabi taotluse kaebuse eest riigilõivu
tasumisest vabastamiseks rahuldamata (määruse resolutsiooni p 1), jättis kaebuse käiguta ja
andis kaebajale riigilõivu tasumiseks summas 15 eurot aega 15 päeva 12.11.2015 määruse
resolutsiooni p 1 jõustumisest alates. Kaebajal tuli tasuda riigilõiv 12.11.2015 määrusele
lisatud makseinfo lehel oleva teabe kohaselt ning riigilõivu tasumisel edastada kohtule
tasumist tõendav maksekorraldus või andmed, mille alusel on kohtul võimalik riigilõivu
laekumist kontrollida (määruse resolutsiooni p 2). Kohus hoiatas kaebajat, et 12.11.2015
määruse resolutsiooni p-s 2 viidatud puuduse kõrvaldamata jätmisel määratud tähtajaks
tagastatakse kaebus selle esitajale läbivaatamatult.
KOHTU SEISUKOHT
5. Halduskohtumenetluse seadustiku (HKMS) § 121 lg 1 p 2 alusel tagastab kohus kaebuse
määrusega selle esitajale, kui kaebus ei vasta HKMS §-de 37-39 nõuetele, kaebaja ei ole kohtu
poolt määratud tähtaja jooksul puudusi kõrvaldanud ja puudused takistavad asja läbivaatamist.
6. Kohus andis 12.11.2015 määrusega kaebajale riigilõivu tasumiseks summas 15 eurot aega
15 päeva 12.11.2015 määruse resolutsiooni p 1 jõustumisest alates. Kohtule saabunud
väljastusteatest nähtuvalt sai V.K. 12.11.2015 kohtumääruse, makseinfo dokumendi ning
nende venekeelsed kohtutõlked kätte 02.12.2015. Tallinna Halduskohtu 12.11.2015 määruse
resolutsiooni p 1 jõustus edasikaebamata 18.12.2015 ning kaebajale riigilõivu tasumiseks
summas 15 eurot määratud tähtaeg 15 päeva hakkas kulgema 19.12.2015, s.t kaebaja oleks
pidanud kaebuses esineva puuduse (tasumata riigilõiv) kõrvaldama hiljemalt 04.01.2016.
7. Kaebaja ei ole kohtule esitanud riigilõivu tasumist tõendavaid dokumente. Samuti ei nähtu
riigilõivu tasumine elektroonilisest andmebaasist. Kohus selgitab, et kaebuselt riigilõivu
tasumata jätmine on vastavalt HKMS § 104 lg-le 2 selline puudus, mis takistab asja
läbivaatamist. Seega kuulub kaebus HKMS § 104 lg 2 ja § 121 lg 1 p 2 alusel tagastamisele.
8. Kohus märgib, et HKMS § 43 lg 2 kohaselt ei võta kaebuse tagastamine selle esitajalt
õigust seadusega sätestatud korras pöörduda uuesti halduskohtusse.




(allkirjastatud digitaalselt)
Lea Kuuse
kohtunik




                                                                                        2(2)
