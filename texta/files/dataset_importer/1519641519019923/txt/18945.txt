                                                                                             1-16-2885




                                KOHTUOTSUS
                                     EESTI VABARIIGI NIMEL

Kohus                             Pärnu Maakohus

Otsuse tegemise aeg ja koht       08. aprill 2016.a, Pärnu Kuninga tänava kohtumaja

Kriminaalasja number              1-16-2885 (16267000291)

Kohtukoosseis                     Kohtunik Teet Olvik
                                  Sekretär Anneli Kaljula
Prokurör                          Abiprokurör Denis Tšasovskih
                                  Kalev Lihtsa süüdistuses KarS § 424 järgi kiirmenetluses
Kriminaalasi
                                  kokkuleppemenetluse sätete järgi
Süüdistatav                       Kalev Lihtsa, isikukood: 35407232718; XXXXX.
                                  Kriminaalkorras karistatud Pärnu Maakohtu 04.09.2015.a otsusega
                                  KarS § 121 järgi rahalise karistusega 1080 eurot.
RESOLUTSIOON                      Juhindudes KrMS § 248 lg 1 p 5, § 249, § 2565, kohus otsustas:

Süüdi tunnistada Kalev Lihtsa KarS § 424 järgi ning karistuseks mõista (6) kuus kuud vangistust.
KarS § 68 lg 1 alusel arvata karistusaja hulka eelvangistuses viibitud aeg 07.04 – 08.04.2016.a, s.o
(2) kaks päeva. Seega kandmisele kuulub (5) viis kuud ja (28) kakskümmend kaheksa päeva
vangistust.
KarS § 73 lg 1 ja 3 alusel jätta vangistus tingimisi täitmisele pööramata juhul, kui Kalev Lihtsa ei
pane (1) ühe aasta ja (6) kuue kuulise katseaja jooksul toime uut tahtlikku kuritegu.
KarS § 78 p 1 alusel katseaja algust arvata alates kohtuotsuse kuulutamisest, s.o 08.04.2016.a.
KarS § 63 lg 2 ja § 65 lg 2 alusel Pärnu Maakohtu 04.09.2015.a otsusega mõistetud rahaline karistus
viia täide iseseisvalt.

KarS § 50 lg 1 p 1 alusel kohaldada Kalev Lihtsale lisakaristusena mootorsõiduki juhtimisõiguse
äravõtmist (5) viieks kuuks. Lisakaristuse kohaldamise algust arvata alates kohtuotsuse jõustumisest.
Liiklusseaduse § 127 kohaselt on Kalev Lihtsa kohustatud 5 päeva jooksul kohtuotsuse jõustumisest
arvates loovutama oma juhiloa Maanteeametile.

Välja mõista Kalev Lihtsalt KrMS § 180 lg 1 alusel riigi tuludesse menetluskulud – KrMS § 175 lg 1
p 4 alusel riigi õigusabi korras määratud kaitsja tasu (72) seitsekümmend kaks eurot kaitsja osalemise
eest kriminaalasja menetluses ja KrMS § 179 lg 1 p 2 ja § 2565 lg 2 alusel sundraha (322.50)
kolmsada kakskümmend kaks eurot 50 senti, kokku (394.50) kolmsada üheksakümmend neli eurot ja
50 senti.

Riigi   kasuks   välja   mõistetud    menetluskulud    tasuda   Maksu-     ja   Tolliameti    a/a   nr:

                                                   1
                                                                                            1-16-2885

EE351010052031000004 SEB Pank AS-is või a/a nr: EE502200221014193355 Swedbank AS-is või
a/a nr: EE401700017002872300 Nordea Bank Finland PLC Eesti filiaalis või a/a nr:
EE873300333499990003 Danske Bank AS Eesti filiaalis, kohustuslik on märkida maksekorraldusele
viitenumber 99916700025972. Selgituseks märkida: Kalev Lihtsa, 1-16-2885, menetluskulud.

Välja mõistetud summad tasuda (12) kaheteistkümne kuu jooksul alates kohtuotsuse jõustumisest.
Kohustada Kalev Lihtsat tasuma menetluskulu 394.50 eurot ositi (12) kaheteistkümne kuu jooksul
(12) kaheteistkümnes osas alates kohtuotsuse jõustumisest mitte vähem kui (32.88) kolmkümmend
kaks eurot ja 88 senti kuus ning viimasel kuul (32.82) kolmkümmend kaks eurot ja 82 senti. Kui
rahalised nõuded pole täies ulatuses tähtajaks täidetud, suunatakse nõuded täitemenetluse
läbiviimiseks kohtutäiturile täitemenetluse seadustikus sätestatud korras.

Edasikaebamise kord
Vastavalt KrMS § 318 lg-le 4 võib kokkuleppemenetluses tehtud kohtuotsuse peale kohtumenetluse
pool esitada apellatsiooni juhul, kui tegemist on käesoleva seadustiku 9. peatüki 2. jao sätete või §
339 lõike 1 rikkumisega. Süüdistatav ja kaitsja võivad esitada kokkuleppemenetluses tehtud
kohtuotsuse peale apellatsiooni ka juhul, kui kokkuleppes kirjeldatud tegu ei ole kuritegu, see on
karistusseadustiku järgi ebaõigesti kvalifitseeritud või kui süüdistatavale on kuriteo eest mõistetud
karistus, mida seadus selle eest ette ei näe.
KrMS § 319 lg 2 kohaselt esitatakse apellatsioon kirjalikult vormistatuna Tallinna Ringkonnakohtule
15 päeva jooksul alates otsuse avalikult teatavakstegemisest.
KrMS § 189 lg 3 kohaselt võib kriminaalmenetluse kulude hüvitamise vaidlustada kohtuotsusest
eraldi määruskaebe korras 15 päeva jooksul alates päevast, mil isik sai vaidlustatavast
kohtumäärusest teada või pidi teada saama. Määruskaebus tuleb esitada Pärnu Maakohtule.

Asjaolud
Kalev Lihtsat süüdistatakse selles, et olles eelnevalt 07.04.2016.a õhtusel ajal Pärnu maakonnas
Sauga vallas Tallinn-Pärnu-Ikla mnt ja Nurme-Papsaare tee ristmiku läheduses põhjustanud
liiklusavarii, milles sai vigastada veok X X ning lahkunud sündmuskohalt, juhtis 07.04.2016.a kella
22:30 ajal Pärnu maakonnas Audru vallas Pärnu-Lihula mnt 6. kilomeetril joobeseisundis sõiduautot
X registreerimismärgiga X. Kalev Lihtsa kontrollimisel tõendusliku alkomeetriga Dräger Alcotest
7110 Typ MKIII EST nr ARDF-0056 mõõdeti tema poolt ühes liitris välja hingatavas õhus alkoholi
sisalduse lõplikuks tulemuseks 0,92 mg/l. Vastavalt liiklusseaduse § 69 lg 2 p 1 oli Kalev Lihtsa
mootorsõidukit juhtides alkoholijoobes. Mootorsõiduki joobeseisundis juhtimisega pani Kalev Lihtsa
toime KarS § 424 järgi kvalifitseeritava kuriteo.

Kohtumenetluse poolte seisukohad kohtus
Asja kohtueelses menetluses kiirmenetluse korras kokkuleppemenetluse sätete järgi toimunud
läbirääkimiste käigus süüdistatav ja tema kaitsja nõustusid kuriteo kvalifikatsiooniga, tekitatud kahju
laadi ja suurusega ning jõudsid kokkuleppele prokuröri poolt kohutus nõutava karistuse liigis ja
määras. Süüdistatava, tema kaitsja ja prokuröri vahel sõlmitud kokkuleppe kohaselt on Kalev Lihtsale
KarS § 424 järgi kohaldatavaks karistuseks kuus kuud vangistust. KarS § 68 lg 1 alusel arvatakse
karistusaja hulka eelvangistuses viibitud aeg 07.04 – 08.04.2016.a, s.o kaks päeva. Seega kandmisele
kuuluks viis kuud ja 28 päeva vangistust. KarS § 73 lg 1 ja 3 alusel jäetakse mõistetud vangistus
tingimisi täitmisele pööramata juhul, kui Kalev Lihtsa ei pane ühe aasta ja kuue kuulise katseaja
jooksul toime uut tahtlikku kuritegu. KarS § 63 lg 2 ja § 65 lg 2 alusel viiakse Pärnu Maakohtu
04.09.2015.a otsusega mõistetud rahaline karistus täide iseseisvalt. KarS § 50 lg 1 p 1 alusel
kohaldatakse Kalev Lihtsale lisakaristusena mootorsõiduki juhtimisõiguse äravõtmist viieks kuuks
alates kohtuotsuse jõustumisest. Kalev Lihtsa tunnistas end kohtuistungil süüdistuses KarS § 424
järgi süüdi ja jäi sõlmitud kokkuleppe juurde. Ka prokurör jäi istungil sõlmitud kokkuleppe juurde ja
palus selle kohtul kinnitada.

                                                   2
                                                                                            1-16-2885



Maakohtu seisukoht
Kohtuliku arutamise tulemusena kiirmenetluse korras kokkuleppemenetluse sätete järgi tegi kohus
järeldused, et süüdistatavaga kokkuleppe sõlmimine on olnud tema tõelise tahte avaldus ning
kriminaalasja menetlemisel on järgitud kiir- ja kokkuleppemenetluse sätteid. Süüdistatav Kalev Lihtsa
tuleb süüdi tunnistada KarS § 424 järgi ning mõista talle karistus vastavalt sõlmitud kokkuleppele.
Tsiviilhagi kriminaalasjas esitatud ei ole. Tõkendit kohaldatud ei ole, samuti ei ole asitõendeid.
Vastavalt KrMS § 180 lg-le 1 kohustub süüdimõistetu hüvitama menetluskulud. Sõlmitud
kokkuleppele kohaselt tuleb Kalev Lihtsalt välja mõista riigi tuludesse KrMS § 175 lg 1 p 4 alusel riigi
õigusabi korras määratud kaitsja tasu summas 72 eurot kaitsja osalemise eest kriminaalasja
kohtueelses menetluses ning KrMS § 179 lg 1 p 2 ja § 2565 lg 2 alusel sundraha 322.50 eurot, kokku
394.50 eurot.
Süüdistatavale on selgitatud, et süüdimõistva kohtuotsusega kaasneb menetluskulude hüvitamise
kohustus vastavalt KrMS § 180 lg-le 1. Samuti on süüdistatavale selgitatud kiirmenetluse korras
kokkuleppemenetlusega kaasnevate menetluskulude summa suurust.
Vastavalt süüdimõistetu taotlusele kuuluvad välja mõistetud summad tasumisele 12 kuu jooksul alates
kohtuotsuse jõustumisest. Kohustada Kalev Lihtsat tasuma menetluskulu 394.50 eurot ositi 12 kuu
jooksul 12 osas alates kohtuotsuse jõustumisest mitte vähem kui 32.88 eurot kuus ning viimasel kuul
32.82 eurot. Kui rahalised nõuded pole täies ulatuses tähtajaks täidetud suunatakse nõuded
täitemenetluse läbiviimiseks kohtutäiturile täitemenetluse seadustikus sätestatud korras.


(allkirjastatud digitaalselt)

Teet Olvik
kohtunik




                                                   3
