                                                                                        1



                                                                Kriminaalasi nr 1-14-7856




                           KOHTUMÄÄRUS

Kohus                          Viru Maakohus

Määruse tegemise aeg ja        11. veebruar 2016, Rakvere kohtumaja
koht

Kriminaalasja number           1-14-7856

Kohtunik                       Heli Väinaste

Kohtuistungi sekretär          Enjar Malm

Tõlk                           Tatjana Šibajeva


                               Viru Vangla materjalid Alexey Fomichev’i vangistusest tingimisi
Kohtuasi                       enne tähtaega vabastamiseks



                               ALEXEY FOMICHEV, isikukood 37702122214, Vene
Süüdimõistetu
                               Föderatsiooni kodanik, põhiharidus, elukoht xxxx
                               Karistuse kandmise algus 03.11.2014 ja lõpp 31.07.2016



RESOLUTSIOON


Jätta läbi vaatamata Viru Vangla materjalid ALEXEY FOMICHEV’i vangistusest
tingimisi enne tähtaega vabastamiseks.

Kohtumääruse peale on õigus esitada Viru Maakohtule määruskaebus 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.
                                                                                            2

Asjaolud

Viru Vangla esitas 28.12.2015 Viru Maakohtule materjalid kinnipeetava Alexey Fomichevi
vangistusest tingimisi enne tähtaega vabastamiseks.

Viru Maakohtu Narva kohtumaja kohtuotsusega nr 1-14-7856 03.11.2014 tunnistati Alexey
Fomichev süüdi KarS § 200 lg 1 - § 25 lg 2 järgi ja talle mõisteti karistuseks 2 aastat
vangistust. KrMS § 238 lg 2 alusel vähendati mõistetud karistust ühe kolmandiku võrra ja
Alexey Fomichevi karistati vangistusega 1 aasta 4 kuud. KarS § 68 lg 1 alusel arvati
eelvangistuses viibitud aeg alates 25.12.2013 kuni 26.12.2013, s.o 2 päeva, karistusaja hulka
ja Alexey Fomichevile mõisteti ärakandmisele 1 aasta 3 kuud ja 28 päeva vangistust. KarS §
65 lg 2 alusel suurendati mõistetud karistust Viru Maakohtu Narva kohtumaja 29.08.2013
kohtuotsuse järgi ärakandmata karistuse osa võrra (5 kuud vangistust) ning mõisteti Alexey
Fomichevile liitkaristuseks 1 aasta 8 kuud 28 päeva vangistust. Karistuse kandmise alguseks
loeti 03.11.2014.

Alexey Fomichev avaldas kohtuistungil 11.02.2016, et ta tahab oma karistuse lõpuni kanda.

Kohus leiab arvestades eeltoodut, et Viru Vangla materjalid Alexey Fomichevi vangistusest
tingimisi enne tähtaega vabastamiseks tuleb jätta läbi vaatamata.

Kohus lähtus määrust tehes eeltoodust ja juhindus KarS § 76; KrMS § 426, 432, 384, 387.

/allkirjastatud digitaalselt/

Heli Väinaste
Kohtunik
