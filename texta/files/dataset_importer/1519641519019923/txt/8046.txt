                        KOHTUMÄÄRUS
Kohus                            Harju Maakohus

Määruse tegemise aeg ja koht     02.09.2016.a Tallinn, Liivalaia kohtumaja

Kohtuasja nr                     1-14-9121

Kohtunik                         Eha Popova

Kohtuistungisekretär             Julia Senkevitš

Kohtuasi                         Vangla materjalid Reino Peilmani tingimisi enne tähtaega
                                 vangistusest vabastamiseks

Süüdimõistetu                    Reino Peilman (ik 39411154912) viibib Vanglas

Kohtuistungi toimumise aeg,      26.08.2016.a Tallinn      Liivalaia   kohtumaja,   avalik
                                 kaugkohtuistung
koht


RESOLUTSIOON

1. Vabastada Reino Peilman karistuse kandmisest tingimisi enne tähtaega katseajaga kuni
28.01.2018.a, millest esimeseks 3 (kolmeks) kuuks kohaldada tema suhtes elektroonilist
valvet.

2. KarS § 76 lg 5 alusel allutada Reino Peilman katseajal 10 (kümneks) kuuks KarS §-s 75
sätestatud käitumiskontrollile ning kohustada teda järgima KarS § 75 lg 1 p 1 -6
sätestatud kontrollnõudeid:
    1) elama kohtu määratud alalises elukohas XXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
    5) saama kriminaalhooldusametnikult eelneva loa elu-, töö- või õppimiskoha
       vahetamiseks;
                                                 2
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Reino Peilmani suhtes käitumiskontrolli ajal KarS § 75 lg 2 p 2, 4, 5, 7 ja 9
sätestatud kohustusi:
- mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- pöörduda vanglast vabanemisel 1 (ühe) kuu jooksul psühhiaatri poole ja läbida
alkoholismivastane ravi ning esitada kriminaalhooldajale sellekohane tõend;
- mitte suhelda talle teadaolevalt kriminaalkorras karistatud ja narkootikume tarvitavate
või käitlevate isikutega, välja arvatud lähisugulased;
- alluda elektroonilisele valvele tähtajaga 3 (kolm) kuud alates elektroonilise valveseadme
paigaldamisest.

4. Reino Peilmanile määratud katseaja ja käitumiskontrolli kulgemist arvestada alates
kohtumääruse jõustumisest.

5. Määrata Reino Peilman kriminaalhooldaja Vangla Pärnu kriminaalhooldusosakonna
juhataja määramisel ja saata määrus täitmiseks kriminaalhooldusosakonnale.

6. Reino Peilman vabastada määruse jõustumisel.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

 Vangla esitas Harju Maakohtule materjalid kinnipeetava Reino Peilmani              tingimisi enne
tähtaega vangistusest vabastamiseks.

Reino Peilman tunnistati Pärnu Maakohtu 12.02.2015.a otsusega süüdi KarS § 215 lg 2 p 1,2
järgi ja talle mõisteti karistuseks 1 aasta 6 kuud vangistust, samuti tunnistati ta süüdi KarS §
199 lg 2 p 4, 7 järgi ja talle mõisteti karistuseks 6 kuud vangistust. KarS § 64 lg 1 kohaselt loeti
kergem karistus kaetuks raskemaga ja liitkaristuseks mõisteti 1 aasta ja 6 kuud vangistust.
KrMS § 238 lg 2 alusel vähendati karistust ühe kolmandiku võrra ja ärakandmisele kuuluvaks
karistuseks mõisteti 1 aasta vangistust. KarS § 65 lg 1 ja KarS § 64 lg 1 alusel mõisteti
liitkaristuseks kuritegude hiljem tuvastatud kogumi eest 1 aasta ja 17 päeva vangistust.
Liitkaristusest arvati maha Pärnu Maakohtu 09.10.2013.a. kohtuotsusega mõistetud ärakantud
karistus 1 aasta 17 päeva vangistust.
Reino Peilman tunnistati ka süüdi KarS § 203 järgi ja talle mõisteti karistuseks 3 aastat
vangistust, samuti tunnistati ta süüdi KarS § 199 lg 2 p 4, 7 järgi ja talle mõisteti karistuseks 1
aasta 6 kuud vangistust. KarS § 64 lg 1 kohaselt üksikkaristusest raskeima suurendamise teel
mõisteti liitkaristuseks 3 aastat ja 6 kuud vangistust. KrMS § 238 lg 2 alusel vähendati karistust
ühe kolmandiku võrra ja ärakandmisele kuuluvaks karistuseks mõisteti 2 aastat ja 4 kuud
vangistust. KarS § 65 lg 2 alusel moodustati liitkaristus Pärnu Maakohtu 09.10.2013.a.
kohtuotsuse ärakandmata karistusega (karistus kantud) ja lõplikuks karistuseks loeti kohtuotsuste
kogumi eest 2 aastat ja 4 kuud vangistust. Kohtuotsus jõustus 17.07.2015.a.
                                                3

Karistuse kandmise algus oli 28.09.2015.a ja lõpp on 28.01.2018.a.

Reino Peilmani kohta kinnipidamisasutuses koostatud iseloomustusest nähtub, et ta töötas
13.11.2015 – 08.02.2016 abitöölisena majandustöödel. Kehtivaid distsiplinaarkaristusi ei ole.
Vangla toetab R. Peilmani tingimisi ennetähtaegset vabastamist koos elektroonilise valve
kohaldamisega.

Reino Peilmani kohta kriminaalhoolduses koostatud iseloomustusest nähtub, et kinnipeetav
asub vabanemisel elama oma emale kuuluvasse majja XXX. Majas elavad täisealised isikud
andsid nõusoleku elektroonilise valve paigaldamiseks. Elamispind vastab elektroonilise valve
kohaldamise nõuetele. Kinnipeetaval on vabanemisel võimalus asuda tööle ettevõttes XXX OÜ-
s.

Reino Peilman taotleb kohtult tingimisi ennetähtaegset vanglast vabastamist. Elama asub oma
emale kuuluvasse majja XXX. Tööle läheb ettevõttesse XXX OÜ-s.. Alkoholiprobleemid
algasid 2012 aastal. Seni ei ole vabaduses otseselt sellega tegelenud, kuid nüüd lubab minna
ravile. Käitumiskontrolli on varem kohaldatud, kuid teisel katseajal pani toime uue kuriteo. On
nõus lisakohustustega ja nõus raviga.

Abiprokurör Katrin Tron esitas kirjaliku seisukoha, mille kohaselt prokurör toetab Reino
Peilmani tingimisi ennetähtaegset vabastamist. Juhul, kui kohus otsustab süüdimõistetu
ennetähtaegselt vabastada, siis prokurör nõustub vangla ja kriminaalhooldaja ettepanekuga
määratavate kontrollnõuete, kohustuste ja nende tähtaegade osas.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu arvamuse, leiab, et Reino Peilmani võib vangistusest tingimisi ennetähtaegselt
vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik Reino
Peilmani isikut iseloomustavad andmed – tema käitumist nii kuriteo toimepanemisele eelnenud
ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt koos elektroonilise valve kohaldamisega. Reino Peilman on suutnud karistuse
kandmise ajal käituda korrektselt, mida kinnitab distsiplinaarkaristuste puudumine. Kohus
arvestab ka sellega, et kinnipeetava püüdlemist õiguskuuleka elu poole kinnitab tema
resotsialiseeriv tegevus vangistuse ajal – osalemine tööhõives. Vangla ja prokurör toetavad R.
Peilmani tingimisi ennetähtaegset vabastamist elektroonilise valve kohaldamisega.

Kohus usub, et praegune vangistus on pannud R. Peilmani mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab R. Peilmani            tingimisi ennetähtaegne vabastamine ühes
elektroonilise valvega kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas talle võimaluse
tõestada, et ta on asunud paranemise teele ning on võimeline edaspidi järgima seaduskuulekat
                                              4
eluviisi. Katseajal on võimalik hinnata kinnipeetava püüdlusi oma elu korraldamisel, samuti
kehtivate tavade ja reeglite järgimisel. Kriminaalhooldusseaduse § 1 lg 1 kohaselt valvatakse
kriminaalhoolduse käigus kriminaalhooldusaluse käitumise ja temale kohtu või prokuröri poolt
pandud kohustuste täitmise järele ning soodustatakse kriminaalhooldusaluse sotsiaalset
kohanemist eesmärgiga mõjutada teda hoiduma kuritegude toimepanemisest.

Pärast vabanemist on R. Peilmanil olemas kindel elu- ja töökoht ning kriminaalhoolduse ja
elektroonilise valve kohaldamisega on nõustunud ka süüdimõistetu, saades aru selle
vajalikkusest ja kasulikkusest oma edasise elu korraldamisel. Kõik need asjaolud aitavad kohtu
hinnangul kaasa kinnipeetava edaspidisele õiguskuulekale käitumisele ning ühiskonnas
aktsepteeritavate hoiakute ja tõekspidamiste omaksvõtmisel. Kohus usub, et süüdimõistetu on
nüüdseks teinud karistusest vastavad järeldused ning oskab edaspidises elus käituda
normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
