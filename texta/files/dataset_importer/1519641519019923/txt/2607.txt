                                                                                 2-16-118377




                                 KOHTUMÄÄRUS

Kohus                               Viru Maakohus
Kohtunik                            Pille Aver
Määruse tegemise aeg ja koht        16. november 2016, Narva kohtumaja
Kohtuasja number                    2-16-118377
Kohtuasi                            OÜ Aktiva Finants hagi A P vastu võla nõudes
Menetlustoiming                     Maksekäsk
Menetlusosalised ja esindajad       Avaldaja:     OÜ Aktiva Finants (RK 10746479), lepinguline
                                                  esindaja Kadri Timuska
                                    Võlgnik:      A P (IK XXX)
RESOLUTSIOON

    1. Kinnitada OÜ Aktiva Finants ja A P vahel sõlmitud kompromiss alljärgnevas:

        1.1.       Võlgnik võtab omaks ja kohustub tasuma avaldajale maksekäsu
               kiirmenetluse avalduse aluseks oleva põhinõude 345,00 eurot, viivisevõla
               329,95 eurot, intressivõla 15,00 eurot, avaldaja menetluskulu 20,00 eurot ja
               avaldaja tasutud riigilõivu 45,00 eurot, kokku 754,95 eurot alljärgnevatel
               tingimustel:

         01.11.2016         30,00
         01.12.2016         30,00
         01.01.2017         30,00
         01.02.2017         30,00
         01.03.2017         30,00
         01.04.2017         30,00
         01.05.2017         30,00
         01.06.2017         30,00
         01.07.2017         30,00
         01.08.2017         30,00
         01.09.2017         30,00
         01.10.2017         30,00
         01.11.2017         30,00
         01.12.2017         30,00
         01.01.2018         30,00
         01.02.2018         30,00
         01.03.2018         30,00
         01.04.2018         30,00
         01.05.2018         30,00
         01.06.2018         30,00

                                                                                         1/4
                                                                                2-16-118377

        01.07.2018         30,00
        01.08.2018         30,00
        01.09.2018         30,00
        01.10.2018         30,00
        01.11.2018         34,95

       1.2.      Tingimustest mittekinnipidamise korral on avaldajal õigus koheselt sisse
              nõuda kogu võlgnevuse jääk täitemenetluse raames.

       1.3.     Võlgnik kohustub võlgnevuse tasuma avaldaja esindaja Julianus Inkasso
              OÜ arveldusarvele nr XXX, viitenumber: 707464198.

2. Lõpetada tsiviilasjas nr 2-16-118377 menetlus.

3. Jaotada menetluskulud vastavalt kompromisslepingule,                 menetluskulud     on
kompromisslepinguga rahaliselt kindlaks määratud.

Määrus toimetada kätte pooltele.

EDASIKAEBAMISE KORD

Kohtumääruse peale võib esitada määruskaebuse Tartu Ringkonnakohtule Viru Maakohtu
kaudu 15 päeva jooksul kohtumääruse kättetoimetamisest. Määruskaebust ei saa esitada peale
viie kuu möödumist määruse tegemisest arvates.

Menetlusabi taotlemise korral peab menetlusabi taotleja seaduses sätestatud tähtaja
järgimiseks tegema tähtaja kestel ka menetlustoimingu, mille tegemiseks ta menetlusabi
taotleb, eelkõige esitama kaebuse. Kaebuse põhjendamiseks või riigilõivu tasumiseks või
kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus sellisel juhul mõistliku tähtaja pärast menetlusabi andmise taotluse lahendamist,
kui nimetatud taotlus ei olnud esitatud põhjendamatult või tähtaja pikendamise eesmärgil. See
ei välista menetlustähtaja ennistamist.

ASJAOLUD

Avaldaja esitas 18.08.2016 Pärnu Maakohtule maksekäsu kiirmenetluse avalduse võlgnikult
689,95 eurot saamiseks.

Maksekäsu kiirmenetluse avalduse nõudeks on 4finance OÜ ja võlgniku vahel 19.07.2014
sõlmitud laenulepingust nr 9990727002 tulenev põhinõue summas 345,00 eurot, intress 15,00
eurot, viivis (0,17% päevas 02.11.2014 – 18.08.2016) summas 329,95 eurot. Avaldaja
menetluskulud on riigilõiv avalduselt 45 eurot ja menetluskulu 20 eurot. Nõue on loovutatud
avaldajale.

Pärnu Maakohus lõpetas maksekäsu kiirmenetluse ja andis avaldaja nõude võlgniku vastu üle
Viru Maakohtule menetluse jätkamiseks hagimenetluses seoses võlgniku poolt esitatud
vastuväitega.

Viru Maakohus 21.10.2016 määrusega jättis avalduse käiguta ning andis avaldajale tähtaja
nõuetekohase hagiavalduse esitamiseks ning täiendava riigilõivu tasumiseks.


                                                                                        2/4
                                                                                 2-16-118377

26.10.2016 esitas avaldaja kohtule avaldaja ja võlgniku poolt allkirjastatud avalduse
maksegraafiku kinnitamiseks.

KOHTUMÄÄRUSE PÕHJENDUSED

Avaldaja ja võlgnik on kohtule esitanud maksegraafiku selles, millistel tingimustel kostja asub
hageja nõuet rahuldama. Pooled on palunud, et kohus nende sõlmitud maksegraafiku
kinnitaks.

Esitatud maksegraafik on sisuliselt käsitatav poolte kompromissina tsiviilkohtumenetluse
seadustiku (TsMS) § 430 mõttes.

Vaidluse lõpetamine kompromissi sõlmimisega on poolte seadusest tulenev õigus vastavalt
TsMS § 206 lg 2.

TsMS § 428 lg 1 p 4 kohaselt kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt pooled võivad
menetluse kuni hagi kohta tehtud lahendi jõustumiseni lõpetada kompromissiga. TsMS § 430
lg 3 järgi ei kinnita kohus kompromissi kui see on vastuolus heade kommetega või seadusega
või rikub olulist avalikku huvi või kui kompromissi ei ole võimalik täita.

Kohus tuvastas, et pooltevaheline kompromiss ei ole vastuolus heade kommetega või
seadusega ning ei riku avalikku ega menetlusosaliste huvi, kompromissi on võimalik täita.

Kohus kinnitab poolte kompromissi ja lõpetab tsiviilasja menetluse.

Kohus selgitab pooltele, et vastavalt TsMS § 432, kui menetlus on lõpetatud, ei saa hageja
uuesti pöörduda kohtusse hagiga sama kostja vastu vaidluses samal alusel sama hagieseme
üle. Kui menetlus on lõpetatud hagist loobumise tõttu või kompromissiga, on lõpetamisel
samad materiaalõiguslikud ja protsessuaalsed tagajärjed nagu menetluse lõpetamisel
kohtuotsusega, kui seadusest ei tulene teisiti.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 168 lg 3 kohaselt, kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

TsMS § 174 lg 1 kohaselt menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas,
millega seoses kulud tekkisid.

Pooled on kompromissis menetluskulude jaotuse osas kokku leppinud, et võlgnik kannab
hageja menetluskulud, tunnistades avaldaja nõuet ka riigilõivu ja menetluskulu osas.
Menetluskulud on kompromisslepinguga rahaliselt kindlaks määratud.

Seega tuleb poolte menetluskulud jaotada vastavalt kokkuleppele, menetluskulud on
kompromisslepinguga rahaliselt kindlaks määratud.


                                                                                          3/4
                                2-16-118377

/allkirjastatud digitaalselt/

Pille Aver
kohtunik




                                       4/4
