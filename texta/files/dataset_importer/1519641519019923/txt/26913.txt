                          KOHTUOTSUS
                          Eesti Vabariigi nimel
                                (lõpposa)

Kohus                          Tartu Maakohus

Lahendi tegemise aeg ja koht   07.jaanuar 2016.a Tartu, Tartu kohtumaja

Väärteoasja number             4-15-9501 (2780,15,009452)

Kohtunik                       Heli Sillaots
Kohtuistungisekretär           Jane Oidsalu
Väärteoasi                     menetlusaluse isiku Kristjan Kriisa kaebus
                               Politsei- ja Piirivalveameti Lõuna prefektuuri
                               06.11.2015.a    kiirmenetluse     otsuse    peale
                               väärteoasjas nr 2780,15,009452 selle otsuse
                               tühistamiseks ja väärteoasjas väärteomenetluse
                               lõpetamiseks väärteo tunnuste puudumise tõttu
Vaidlustatav otsus             Politsei- ja Piirivalveameti Lõuna prefektuuri
                               06.11.2015.a kiirmenetluse otsus väärteoasjas
                               nr 2780,15,009452, millega Kristjan Kriisat
                               karistati liiklusseaduse § 15 lg 1 p 1 eiramise eest
                               liiklusseaduse § 227 lg 2 järgi rahatrahviga 66
                               trahviühikut, s.o 264€ riigituludesse selle eest, et
                               ta 06.11.2015.a kella 20:33 ajal juhtis
                               mootorsõidukit Tartumaal, Nõo vallas asulavälisel
                               teel kiirusega 137 +/- 8 km/h, millega ületas
                               lubatud sõidukiirust mitte vähem kui 39 km/h.

Menetlusalune isik             KRISTJAN KRIISA
                               isikukood 39104262233
                               elukoht XXXX
                               Eesti Vabariigi kodanik, emakeel eesti keel
                               XXXX
                               karistusregistrisse kandmata
                               väärtegude eest karistamata
                                           2


Kaitsjata                          väärteoasja toimikus puuduvad andmed kaitsja
                                   kohustuslikkuse     kohta       väärteomenetluse
                                   seadustiku (VTMS) § 19 lg 3 tähenduses

Kohtuvälise menetleja
ametnik 07.01.2016.a istungil      Kert Kotkas – Lõuna prefektuurist

RESOLUTSIOON
Väärteomenetluse seadustiku (VTMS) § 134 lg 3 ja VTMS § 132 p 3 alusel ning
VTMS § 2, KrMS § 301 ja VTMS § 29 lg 1 p 1 alusel Kristjan Kriisa kaebus
rahuldada, Politsei- ja Piirivalveameti Lõuna prefektuuri 06.11.2015.a otsus
väärteoasjas nr 2780,15,009452 tühistada ja väärteomenetlus väärteoasjas
lõpetada.

Salvestis, mis asub väärteoasja toimikus lk 17, jätta väärteoasja juurde
toimikusse.

Kohtuotsus edastada Kristjan Kriisale ja kohtuvälisele menetlejale.

EDASIKAEBAMISE KORD
VTMS § 135 lg 8 alusel ei saa maakohtu kohtuotsust apellatsiooni korras vaidlustada.
VTMS § 135 lg 9 alusel võib maakohtu kohtuotsuse vaidlustada kassatsiooni korras.
VTMS § 155 lg 2 alusel on kohtuotsuse peale kassatsiooni esitamise õigus
menetlusaluse isiku advokaadist kaitsjal ja kohtuvälisel menetlejal või tema
advokaadist esindajal. VTMS § 20 lg 4 alusel saab menetlusalune isik kassatsiooni
esitada advokaadi vahendusel.
VTMS § 156 lg 1 ja VTMS § 135 lg 4 p 3 alusel peab kohtumenetluse pool
kassatsiooniõiguse kasutamise soovist kirjalikult maakohtule teatama 7 päeva jooksul,
alates kohtuotsuse lõpposa kuulutamisest, välja arvatud juhul kui üks kohtumenetluse
pool on juba tähtaegselt teatanud kassatsiooniõiguse kasutamise soovist ja ei ole
sellest loobunud. VTMS § 156 lg 2 alusel teatab maakohus kohtumenetluse poole
kassatsiooniõiguse kasutamise soovist teisele kohtumenetluse poolele kirjalikult.
VTMS § 156 lg 2 alusel teatab maakohus teisele kohtumenetluse poolele kirjalikult ka
teate esitamisest kassatsiooniõiguse kasutamisest loobuda.

VTMS § 156 lg 3 alusel esitatakse kassatsioon Riigikohtule kirjalikult 30 päeva
jooksul alates maakohtu kohtuotsuse avalikult teatavaks tegemisest.
Käesolevas väärteoasjas tehakse kohtuotsus avalikult teatavaks ning see on
kohtumenetluse pooltele kohtus tutvumiseks kättesaadav 22. jaanuaril 2016.a, alates
kella 16.00-st juhul, kui kohtumenetluse pool on esitanud kohtule kassatsiooniteatise
VTMS § 156 lg 1 ja VTMS § 135 lg 4 p 3 mõttes.

VTMS § 135 lg 6 alusel koostatakse väärteoasjas ainult kohtuotsuse sissejuhatus ja
lõpposa, kui kassatsiooniõigusest loobusid kõik kohtumenetluse pooled või ükski pool
ei teatanud kohtule kassatsiooniõiguse kasutamise soovist.

Kohtunik Heli Sillaots       /allkirjastatud digitaalselt/
