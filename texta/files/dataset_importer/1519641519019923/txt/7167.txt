                                         KOHTUOTSUS
                                      EESTI VABARIIGI NIMEL
Kohus                           Pärnu Maakohus
Kohtunik                        Sirje Lahesoo
Otsuse tegemise aeg ja koht 14.september 2016 Paide
Tsiviilasja number              2-16-10499
Tsiviilasi                      KV hagi SV vastu abielu lahutamise nõudes
Menetlusosalised                Hageja: KV, isikukood xxxxxxxxxx, elukoht xxxxxxxx xxxx xxxxx
                                Kostja: SV, isikukood xxxxxxxxxxx, elukoht xxxxxxxx xxxxx xxxxx

RESOLUTSIOON
1. Lahutada SV ja KV abielu, mis sõlmiti xx.xx.xxxx xxxxxxxxx xxxxxxxxxxxx.
2. Poolte menetluskulud jätta poolte endi kanda.

EDASIKAEBAMISE KORD
Otsusele võib esitada apellatsioonkaebuse Tallinna Ringkonnakohtule 30 päeva jooksul alates
kohtuotsuse kättetoimetamisest, kuid mitte hiljem kui viie kuu möödumisel esimese astme kohtu
otsuse avalikult teatavakstegemisest.

HAGEJA NÕUE ja ASJAOLUD
Hageja palus lahutada tema ja kostja abielu, mis sõlmiti xx.xx.xxxx xxxxxxxxxx xxxxxxxxxxxx. Alates
2015 detsembrist elavad pooled eraldi. Kostjal on uus elukaaslane. Hageja ei pea võimalikuks taastada
kooselu kostjaga. Hageja soovib abielu lahutada. Endist perekonnanime tagasi ei soovi.

KOSTJA VASTUVÄITED
Kostja hagi asjaolusid ei vaidlustanud. Kostja kinnitas, et on hagiga nõus ja soovib abielu lahutada.
Kooselu jätkamist hagejaga võimalikuks ei pea.

KOHTU TUVASTATUD ASJAOLUD JA JÄRELDUSED
1. Perekonnaseaduse (PKS) § 67 lg 1 mõtte kohaselt võib kohus abielu lahutada, kui abielusuhted on
pöördumatult lõppenud. Abielusuhted on lõppenud, kui abikaasadel abielulist kooselu enam ei ole ja on
alust arvata, et abikaasad kooselu ei taasta.
PKS § 67 lg 2 kohaselt abielusuhete lõppemist eeldatakse, kui abikaasad on elanud vähemalt kaks
aastat eraldi.
Tõendatud on, et poolte abielu sõlmiti xx.xx.xxxx xxxxxxxxx xxxxxxxxxxxx, abieluakt nr xxx. Vaidlust
ei ole, et poolte kooselu lõppes 2015 detsembris ning sellest ajast puuduvad poolte vahel igasugused
abielule omased suhted. Kostjal on elukaaslane. Kumbki pool ei pea võimalikuks nende omavahelise
kooselu taastamist. Mõlemad pooled soovivad nende vahel sõlmitud abielu lahutada.
Eeltuvastatud asjaolud annavad kohtule põhjendatud aluse asuda seisukohale, et poolte abielusuhted
on pöördumatult lõppenud ning nende abielu tuleb lahutada. Hageja avaldas kohtuistungil, et ei taha
tagasi oma endist nime.

2. TsMS § 164 lg 1 alusel jäävad poolte menetluskulud poolte endi kanda.


/allkirjastatud digitaalselt/
Sirje Lahesoo
Kohtunik
