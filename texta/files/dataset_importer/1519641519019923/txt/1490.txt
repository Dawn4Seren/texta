                                                                                  1-16-10011




                            KOHTUOTSUS
                                 EESTI VABARIIGI NIMEL

 Kohus                            Tartu Maakohus

 Otsuse tegemise aeg ja koht      02. detsembril 2016. a, Tartu kohtumajas, Kalevi 1

 Kohtunik                         Ene Muts

 Kohtuistungi sekretär            Kädi Leola

 Prokurör                         Maarja-Liisa Sari

 Kriminaalasja number             1-16-10011 (16278001364)

 Kriminaalasi                     Aile Tensmann süüdistuses KarS § 423 lg 1 järgi
                                  kokkuleppemenetluses
 Süüdistatav                      Aile Tensmann
                                  isikukood: 48501146535; elukoht: XXX; töökoht: XXX töötaja
                                  varasem karistatus puudub
 Kaitsja                          vandeadvokaat Anu Vilt

 RESOLUTSIOON                     juhindudes KrMS § 248 lg 1 p 5


Süüdi tunnistada Aile Tensmann KarS § 423 lg 1 järgi ning mõista talle karistuseks 8 (kaheksa) kuud
vangistust.
KarS § 73 lg 1 ja 3 alusel jätta vangistus tingimisi täitmisele pööramata, kui Aile Tensmann ei pane
1 (ühe) aasta pikkuse katseaja jooksul toime uut tahtlikku kuritegu.
KarS § 78 p 1 alusel katseaja algust arvestada alates kohtuotsuse kuulutamisest 02.12.2016. a.

KrMS § 175 lg 1 p 9 alusel välja mõista Aile Tensmannilt sundraha 300 (kolmsada) eurot.
KrMS § 180 lg 1 alusel välja mõista Aile Tensmannilt 109 (ükssada üheksa) eurot riigituludesse
õigusabikulude katteks.
Menetluskulud 409 (nelisada üheksa) eurot tuleb tasuda Maksu- ja Tolliametile ühele järgmistest
kontonumbritest:
SEB PANK EE351010052031000004 (SWIFT: EEUHEE2X)

                                                                                                 1
SWEDBANK EE502200221014193355 (SWIFT: HABAEE2X)
NORDEA PANK EE401700017002872300 (SWIFT: NDEAEE2X)
DANSKE BANK EE873300333499990003 (SWIFT: FOREEE2X);
Tasumisel märkida viitenumber 99916700086238.
Selgituseks märkida: „Aile Tensmann, 1-16-10011, menetluskulud 02.12.2016. a Tartu Maakohtu,
Tartu kohtumaja otsuse alusel“.

KrMS § 180 lg 3 alusel määrata menetluskulude tasumine ositi 12 (kaheteistkümne) kuu jooksul
arvates kohtuotsuse jõustumisest.
Eelnimetatud tähtajaks menetluskulude tasumata jätmise korral pööratakse kohtuotsus täitmata osas
sundtäitmisele. Sundtäitmisega kaasnevad täitemenetluse kulud.

KrMS § 180 lg 3 alusel jätta Aile Tensmanni menetluskuludest riigi kanda sundraha osa 345
(kolmsada nelikümmend viis) eurot ja kaitsja sõidukulud 64,80 eurot (kuuskümmend neli eurot ja 80
senti).
Kohtuotsuse koopia saata kaitsjale, vandeadvokaat Anu Vildile, kes ei võtnud osa asja arutamisest
kohtus.

Edasikaebamise kord
Kokkuleppemenetluses tehtud kohtuotsuse peale võib kohtumenetluse pool esitada apellatsiooni
juhul, kui tegemist on kriminaalmenetluse seadustiku 9. peatüki 2. jaos sätestatud menetlusnormide
või KrMS § 339 lõikes 1 sätestatud kriminaalmenetlusõiguse olulise rikkumisega.
Süüdistatav ja kaitsja võivad esitada kokkuleppemenetluses tehtud kohtuotsuse peale apellatsiooni ka
juhul, kui kokkuleppes kirjeldatud tegu ei ole kuritegu, see on karistusseadustiku järgi ebaõigesti
kvalifitseeritud või kui süüdistatavale on kuriteo eest mõistetud karistus, mida seadus selle eest ette
ei näe.
Apellatsioon esitatakse Tartu Ringkonnakohtule kirjalikult 15 päeva jooksul arvates kohtuotsuse
kuulutamisele järgnevast päevast.


Süüdistuse sisu, milles kohus süüdistatava süüdi mõistab

Aile Tensmanni süüdistatakse selles, et tema 17.07.2015 kella 21.02 paiku juhtis mootorsõidukit
Volvo S60 registreerimismärgiga XXX Tartumaal Kambja alevikus Männi tänaval Kesk tänava
suunas ning Männi tänavalt liikudes ei andnud eesõigusmärgi nr 221 (anna teed) kohaselt teed
lõikuval teel, s.t peateel sõidutee parempoolse sõiduraja servas Tartu maantee suunas liikunud
jalgratturile, kes kokkupõrke vältimiseks tegi järsu manöövri paremale ning vajutas jalgratta pidurit,
mispeale kaotas tasakaalu ja kukkus jalgrattalt pikali asfaltteele.
Liiklusnõuete rikkumisega põhjustas Aile Tensmann jalgratturile A.H.le vasaku rangluu-õlanuki
liigese nihestuse sidemete rebenditega, nahamarrastused õlapiirkonnas, I kaelalüli mõlemapoolse
külgmassi nihketa murru, pea põrutuse nahaaluse verevalumiga otsmikul ja parema randmeliigese
põrutuse. A.H. nimetatud kehavigastused põhjustasid eluohtliku tervisekahjustuse.
Aile Tensmann rikkus kehtiva liiklusseaduse § 14 lg 2 nõudeid, mille kohaselt iga liikleja, liikluse
korraldaja ja muu isik peab järgima liiklusalaste õigusaktide nõudeid, olema liikluses hoolikas ja
ettevaatlik ning tagama liikluse sujuvuse, et vältida ohtu ja kahju tekitamist.
Aile Tensmann rikkus kehtiva liiklusseaduse § 16 lg 2 nõudeid, mille kohaselt liikleja peab juhinduma
reguleerija märguandest ning täitma reguleerija ja riiklikku järelevalvet teostava ametiisiku muud
liiklusalast korraldust, liikluskorraldusvahendi nõuet ning kinni pidama sõidukile ettenähtud
tunnusmärkide kasutamise korrast.

                                                                                                 2
Aile Tensmann rikkus kehtiva liiklusseaduse § 17 lg 1 nõudeid, mille kohaselt liikleja peab tee
andmisel juhinduma liikluskorraldusvahendite nõuetest ja reguleerija märguannetest.
Seega pani Aile Tensmann toime KarS § 423 lg 1 järgi kvalifitseeritava kuriteo, s.o
mootorsõiduki juhi poolt liiklusnõuete rikkumise ettevaatamatusest, millega tekitas A.H. raske
eluohtliku tervisekahjustuse.

Kokkuleppe sisu
Prokurör nõuab kohtus süüdistatavale karistuseks KarS §-s 423 lg 1 ettenähtud kuriteo toimepanemise
eest 8 kuud vangistust.
KarS § 73 lõigete 1, 3 alusel tingimisi jätta karistuseks mõistetud vangistus kohaldamata ja täielikult
täitmisele pööramata, kui Aile Tensmann ei pane 1 aasta pikkuse katseaja jooksul toime uut tahtlikku
kuritegu.
Tsiviilhagi esitatud ei ole. Asitõendid puuduvad.

KrMS § 175 lg 1 p 9 alusel süüdimõistva kohtuotsusega kaasnev sundraha on KrMS § 179 lg 1 p 2
järgi 645 eurot.
KrMS § 175 lg 1 p 4 alusel on määratud korras kaitsjale makstud õigusabi kulude katteks
advokaaditasu 112,80 eurot, sellest sõidukulu on 64,80 eurot.
KrMS § 175 lg 1 p 3 alusel ekspertiisi tasu 61 eurot.
Menetluskulude summa on 818.80 eurot.

Aile Tensmanni resotsialiseerumisväljavaateid arvestades on kokkuleppes kokku lepitud, et riigi
kanda jääb sundraha osa 345 eurot ja kaitsja sõidukulu 64,80 eurot. Süüdimõistetu kanda jäävad
ülejäänud menetluskulud, mis koosnevad määratud kaitsjale makstud tasust 48 eurot, ekspertiisitasust
61 eurot ja sundraha osast 300 eurot, s.o kokku 409 eurot.

Vastavalt kokkuleppele tuleb KrMS § 180 lg 3 alusel eelnimetatud kriminaalmenetluse kulud ära
tasuda 12 kuu jooksul arvates kohtuotsuse jõustumisest.

Kohtuistungil jäid menetlusosalised sõlmitud kokkuleppe juurde. Kohus võtab kokkuleppe
kohtuotsuse tegemisel aluseks. Kohus teeb lahendi KrMS § 248 lg 1 p 5 alusel.


Ene Muts
kohtunik
/allkirjastatud digitaalselt/




                                                                                                 3
