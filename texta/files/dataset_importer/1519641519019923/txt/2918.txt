                                                                                   2-16-113347




                                KOHTUMÄÄRUS
Kohus                              Viru Maakohus
Kohtunik                           Tamara Šabarova
Kohtujurist                        Olga Dmitrijeva
Määruse tegemise aeg ja koht       14. november 2016, Narva kohtumaja
Tsiviilasja number                 2-16-113347
Tsiviilasi                         OÜ Aktiva Finants hagi I S vastu võlgnevuse nõudes
Menetlustoiming                    Menetluse lõpetamine
Asja lahendamise viis              Kirjalik menetlus
Menetlusosalised ja esindajad      Hageja:    Osaühing (OÜ) Aktiva Finants
                                              (registrikood 10746479),
                                              lepinguline esindaja Kadri Timuska
                                              (isikukood xxx)
                                   Kostja:    I S (isikukood XXX)
 RESOLUTSIOON

 1. Kinnitada OÜ Aktiva Finants ja I S vahel sõlmitud kompromiss järgnevalt:

 1.1 Kostja kohustub tasuma hagejale hagi aluseks oleva põhivõla katteks 446,11 eurot,
 viivisevõla katteks 85,13 eurot, hageja õigusabikulude katteks 306,26 eurot ning hageja
 tasutud riigilõivu katteks 62,50 eurot (1/2 hageja poolt tasutud riigilõivust), kokku 900
 eurot alljärgneva maksegraafiku alusel:

 Kuupäev                Kuumakse              Jääk
 15.11.2016             50,00                 850,00
 15.12.2016             50,00                 800,00
 15.01.2017             50,00                 750,00
 15.02.2017             50,00                 700,00
 15.03.2017             50,00                 650,00
 15.04.2017             50,00                 600,00
 15.05.2017             50,00                 550,00
 15.06.2017             50,00                 500,00
 15.07.2017             50,00                 450,00
 15.08.2017             50,00                 400,00
 15.09.2017             50,00                 350,00
 15.10.2017             50,00                 300,00
 15.11.2017             50,00                 250,00
 15.12.2017             50,00                 200,00
 15.01.2018             50,00                 150,00
 15.02.2018             50,00                 100,00
                                                                                          1(4)
                                                                               2-16-113347

15.03.2018           50,00                  50,00
15.04.2018           50,00                   0,00
Kokku                571,65

1.2 Kostja kohustub võlgnevuse tasuma Julianus Inkasso OÜ arveldusarvele nr XXX,
Swedbank viitenumbriga 706929223.

1.3 Kostja poolt käesolevast kompromissilepingust tuleneva maksega viivitamisel on OÜ
Aktiva Finants õigus koheselt sisse nõuda kogu võlgnevuse jääk ja kostja kohustub
alluma kohesele sundtäitmisele võlgnevuse jäägi ulatuses.

2. Tühistada Viru Maakohtu 09.11.2016 tsiviilasjas nr 2-16-113347 tehtud kohtuotsus
   (tagaseljaotsus).

3. Lõpetada tsiviilasjas nr 2-16-113347 menetlus.

4. Jaotada menetluskulud vastavalt kompromisslepingule;                menetluskulud     on
   kompromisslepinguga rahaliselt kindlaks määratud.

5. Tagastada OÜ-le Aktiva Finants pool menetluses tasutud riigilõivust ehk 62,50 eurot.
   Riigilõiv tagastada Julianus Inkasso OÜ arveldusarvele nr XXX.

Saata kohtumäärus menetlusosalistele.

EDASIKAEBAMISE KORD

Pooled on loobunud määruskaebuse esitamise õigusest.
Kohtumäärusele ei ole võimalik esitada määruskaebus.
Kohtumäärus jõustub kohtumääruse kättetoimetamisega menetlusosalistele.

ASJAOLUD

Pärnu Maakohus 13.09.2016 määrusega lõpetas maksekäsu kiirmenetluse ja andis OÜ Aktiva
Finants nõude I S vastu 892,17 euro saamiseks üle Viru Maakohtule menetluse jätkamiseks
hagimenetluses. Hageja esitas hagiavalduse kostja vastu.

Hageja nõuded:

Hagiavalduses nõuab hageja: 1) mõista kostjalt välja põhivõlgnevus 446,11 eurot ja
sissnõutavaks muutunud viivised 85,13 eurot; 2) mõista kostjalt välja viivised alates
06.10.2016 VÕS § 113 lg 1 teises lauses ettenähtud ulatuses; 3) jätta menetluskulud kostja
kanda ning mõista kostjalt välja hageja kasuks menetluskuluna tasutud riigilõiv 125 eurot ja
hageja õigusabikulud 525 eurot; 4) mõista kostjalt välja väljamõistetud menetluskuludelt
menetluskulude suurust kindlakstegeva lahendi jõustumisest alates kuni täitmiseni viivist
VÕS § 113 lg 1 teises lauses ettenähtud ulatuses.

Hageja nõude aluseks on Elisa Eesti AS ja kostja vahel sõlmitud lepingud:
Liitumisleping      2379983      07.03.2013
Liitumisleping      2379983      18.06.2013
Liitumisleping      2379983      25.03.2013
Liitumislepingu lisa 2409600     27.03.2013
Liitumislepingu lisa 2409604     27.03.2013

                                                                                       2(4)
                                                                                   2-16-113347


Tulenevalt Elisa Eesti AS ja kostja vahel sõlmitud lepingutest esitati kostjale igakuiselt arveid
osutatud teenuste eest. Elisa Eesti AS esitas kostjale osutatud teenuste eest arveid, mille alusel
kostja oli kohustatud tasuma arvel märgitud tähtajaks. Kostja on jätnud tasumata järgmised
arved:

Arve nr.      Summa           Maksetähtpäev
2008930014    41,50           18.03.2014
2009149711    122,97          18.04.2014
2009364315    48,89           21.05.2014
2009612007    232,75          18.06.2014

Arvelt nähtub, et kostja on jätnud tasumata summa 651,11 eurot. Hageja on hagiavalduse
esitamisel arvestanud kostja laekumist summas 205 eurot. Seega on arve tasumata summa
446,11 eurot, millele lisanduvad seisuga 05.10.2016 sissenõutavaks muutunud viivised.

Hageja on arvestanud sissenõutavaks muutunud viiviseid alates arve maksetähtajale järgnevast
kalendripäevast kuni hagiavalduse koostamise kuupäevani 05.10.2016 järgmiselt:
põhivõlgnevus x viivitatud päevade arv x viivisemäär 0,022%:

Arve nr.    Summa        Maksetähtpäev     Viivitatud päevade arv    Viivis
2008930014 41,50         18.03.2014        931                       8,50
2009149711 122,97        18.04.2014        900                       24,35
2009364315 48,89         21.05.2014        867                       9,33
2009612007 232,75        18.06.2014        839                       42,96
Kokku on hageja arvestanud sissenõutavaks muutunud viiviseid summas 85,13 eurot.

Menetluse käik

Viru Maakohus 18.10.2016 määrusega võttis hagi menetlusse ning kohustas kostjat hagile
kirjalikult vastama. Et kostja ei ole hagile vastamiseks määratud tähtaja jooksul kirjalikku
vastust esitanud, rahuldas kohus hagi 09.11.2016 tagaseljaotsusega TsMS § 407 lg 1 alusel.

Samal päeval esitasid pooled kohtule poolte vahel sõlmitud kompromissi. Kompromissis
jõudsid pooled kokkuleppele võlgnevuse suuruses ja selle tasumise korras. Pooled leppisid
kokku menetluskulude jaotuses ja määrasid ka menetluskulude summa rahaliselt. Seoses
kompromissi sõlmimisega taotlevad hageja ja kostja kohtult kompromissi kinnitamist ja
tsiviilasjas menetluse lõpetamist. Pooled kinnitavad, et on teadlikud kompromissi kinnitamise
ja menetluse lõpetamise tagajärgedest. Pooled loobuvad määruskaebuse esitamise õigusest.

Hageja taotleb poole riigilõivu 62,50 euro tagastamist Julianus Inkasso OÜ arveldusarvele.

KOHTUMÄÄRUSE PÕHJENDUSED

Kohus, tutvunud poolte kompromissiga, uurinud kohtule esitatud dokumentaalseid tõendeid,
leidis et poolte taotlus on põhjendatud ja kuulub rahuldamisele.

TsMS § 428 lg 1 p 4 kohaselt kohus lõpetab menetluse otsust tegemata, kui pooled on
sõlminud kompromissi ja kohus kinnitab selle. TsMS § 430 lg 1 kohaselt pooled võivad
menetluse kuni hagi kohta tehtud lahendi jõustumiseni lõpetada kompromissiga. Et
pooltevaheline kompromiss on vastuolus seaduse või heade kommetega, pole tuvastatud,


                                                                                            3(4)
                                                                                2-16-113347

mistõttu kinnitab kohus poolte kompromissi nende poolt kokkulepitud tingimustel ja lõpetab
tsiviilasja menetluse.

TsMS 4511 lg 1 kohaselt kui pärast lahendi tegemist, kuid enne selle jõustumist ja asjas
edasikaebuse esitamist, esitatakse taotlus menetluse lõpetamiseks kompromissi sõlmimise
tõttu ja kohus rahuldab taotluse võib kohus tehtud lahendi määrusega tühistada ning lõpetada
asja menetluse.

Kohus kinnitab poolte kompromissi, tühistab tsiviilasjas 09.11.2016 tehtud tagaseljaotsuse ja
lõpetab tsiviilasja menetluse.

Kooskõlas TsMS § 431 lg 1 selgitab kohus menetlusosalistele menetlustoimingu tegemise või
tegemata jätmise tagajärgi, et vastavalt TsMS § 432 menetluse lõpetamise korral seoses poolte
kompromissi kinnitamisega ei või samad pooled sama hagi eseme suhtes esitada uut hagi.
Samuti selgitab kohus pooltele, et juhul, kui kostja ei täida kokkuleppega võetud kohustust,
siis vastavalt täitemenetluse seadustiku § 2 lg 1 p 1 on hagejal õigus pöörduda kohtutäituri
poole kohtumääruse sundtäitmiseks.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses.

TsMS § 168 lg 3 kohaselt, kompromissi sõlmimise korral kannavad pooled oma
menetluskulud ise, kui nad ei ole kokku leppinud teisiti.

Pooled on kompromissis menetluskulude jaotuse osas kokku leppinud ning seega tuleb poolte
menetluskulud jaotada vastavalt kokkuleppele, menetluskulud on kompromisslepinguga
rahaliselt kindlaks määratud.

Riigilõivu osaline tagastamine

Vastavalt TsMS § 150 lg 2 p 1 pool menetluses tasutud riigilõivu tagastatakse, kui pooled
sõlmivad kompromissi.

Hageja maksis menetluses riigilõivu summas 125 eurot, sellest pool moodustab 62,50 eurot.

Kohus rahuldab hageja taotluse ja tagastab hagejale riigilõivu 62,50 eurot. Hageja taotlusel
riigilõivu kantakse Julianus Inkasso OÜ arveldusarvele XXX.

Edasikaebamine

Vastavalt TsMS § 661 lg 4, poolte kokkuleppel võib määruskaebuse esitamise tähtaega
hagimenetluses lühendada või määruskaebuse esitamise õiguse välistada.

Pooled leppisid kompromisslepingus kokku, et loobuvad edasikaebamise õigusest ja seega ei
saa kohtumääruse peale esitada määruskaebust.

/Digitaalselt allkirjastatud/
Tamara Šabarova
kohtunik


                                                                                        4(4)
