                              KOHTUOTSUS
                              EESTI VABARIIGI NIMEL


Kohus                            Tartu Maakohus
Otsuse tegemise aeg ja koht      14. juuli 2016, Viljandi kohtumaja
Kriminaalasja number             1-16-5898 (15284000318)
Kohtunik                         Aivar Hint
Kohtuistungi sekretär            Marita Kalamees
Kriminaalasi                     Enno Meltsas süüdistuses KarS § 121 lg 2 p 3 järgi
                                 kokkuleppemenetluses
Prokurör                         Küllike Taits
Süüdistatav                      Enno Meltsas (isikukood 36112096033; elukoht
                                 xxxxxxxxx xxx xx-xx xxxxxxxxxxx ; ei oma
                                 kriminaalkaristatust)

RESOLUTSIOON

Juhindudes kriminaalmenetluse seadustiku (KrMS) § 248 lg 1 p 5 ja § 249 kohus otsustas:

1. Tunnistada Enno Meltsas süüdi karistusseadustiku (KarS) § 121 lg 2 p 3 järgi ja mõista
   talle karistusena vangistus 4 (neli) kuud.

   KarS § 74 lg 1 ja 3 alusel määrata, et mõistetud vangistus jääb täielikult tingimisi
   kohaldamata; määrata Enno Meltsasele katseaeg 1 (üks) aasta ning mõistetud
   vangistust 4 (neli) kuud ei pöörata täitmisele, kui Enno Meltsas ei pane katseajal toime
   uut kuritegu ja täidab KarS § 75 lg-s 1 sätestatud käitumiskontrolli nõuded:
  1) elab kohtu määratud alalises elukohas – xxxxxxxxxxx xxx xx-xx xxxxxxxxxx ;
  2) ilmub kriminaalhooldaja määratud ajavahemike järel kriminaalhooldusosakonda
      registreerimisele;
  3) allub kriminaalhooldaja kontrollile oma elukohas ning esitab talle andmeid oma
      kohustuste täitmise ja elatusvahendite kohta;
  4) saab kriminaalhooldusametnikult eelneva loa elukohast lahkumiseks Eesti
      territooriumi piires kauemaks kui viieteistkümneks päevaks;
  5) saab kriminaalhooldusametnikult eelneva loa elu-, töö- või õppimiskoha
      vahetamiseks;
  6) saab kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

   Tühistada kohtuotsuse jõustumisel Enno Meltsasele tõkendina kohaldatud elukohast
   lahkumise keeld.

2. Rahuldada täielikult M.S tsiviilhagi ning välja mõista Enno Meltsaselt 45
   (nelikümmend viis) eurot M.S.a kasuks.
3. Menetluskulud:
   KrMS § 180 lg 1 ja lg 3 alusel välja mõista Enno Meltsaselt sundraha 180 (ükssada
   kaheksakümmend) eurot ja riigi õigusabi tasu 120 (ükssada kakskümmend) eurot riigi
   kasuks; määrata kriminaalmenetluse kulud 300 (kolmsada) eurot tasumisele ositi aasta
   jooksul järgmiselt: 1) alates 2016. a augustikuust igakuise menetluskulu osa 25
   (kakskümmend viis) eurot tasumine, kuni menetluskulude täieliku tasumiseni; 2) igas
   kuus tasutava menetluskulu osa tasumistähtaeg kuu 30-s kuupäev; 3) tähtaegselt kohtu
   määratud menetluskulu osa tasumata jätmisel või kokkuvõttes tasumise graafikujärgse
   võlgnevuse korral, lugeda tähtaeg saabunuks menetluskulu tasumisele tervikuna.

Edasikaebamise kord ja selgitused kohtuotsusele
Kohtuotsuse peale on õigus edasi kaevata KrMS §-s 318 sätestatud alustel Tartu Ringkonna-
kohtule kirjaliku apellatsiooni esitamisega viieteistkümne päeva jooksul, alates päevast, mil
kohtumenetluse poolel on võimalik kohtus tutvuda kohtuotsusega. Kriminaalmenetluse kulude
hüvitamise ja väljamõistmise võib KrMS § 189 lg 3 kohaselt vaidlustada kohtuotsusest eraldi
määruskaebuse esitamisega KrMS §-de 383 – 392 järgi.
Kohtuotsus jõustub edasikaebe (apellatsiooni) tähtaja möödumisel.

Käitumiskontrollile allutatud süüdimõistetule nimetab kriminaalhooldaja kriminaalhooldus-
osakonna juhataja ning kui süüdimõistetu katseajal ei järgi kontrollnõudeid või ei täida talle
pandud kohustusi, võib kohus kriminaalhooldusametniku sellekohase ettekande alusel määrata
täiendavaid kohustusi, pikendada katseaega kuni ühe aasta võrra või pöörata karistus täitmisele.

Ositi täitmiseks määratud kriminaalmenetluse kulud loetakse täidetuks ja otsust menetluskuludes
kohtutäiturile täitmisele pööramiseks ei saadeta, kui süüdimõistetu on rahasummad tähtaegselt
tasunud Eesti Vabariigile; tasumiseks vajalikud andmed sisalduvad kohtuotsuse lisas
(makseinfos); makseinfo tehakse kättesaadavaks ka e-toimiku süsteemi vahendusel.

KrMS § 317 kohaselt pärast kohtuotsuse kuulutamist või teatavaks tegemist saavad
kohtumenetluse pooled sellega tutvuda kohtus ning poole soovil antakse talle kohtuotsuse koopia
või väljatrükk.


ASJAOLUDE KIRJELDUS JA OTSUSE PÕHJENDUSED

Süüdistus
Süüdistusest nähtuvalt on Enno Meltsas toime pannud kuriteona teise inimese tervise
kahjustamisega ja valu tekitava kehalise väärkohtlemisega, mis on toime pandud korduvalt KarS
§ 121 lg 2 p 3 järgi, mis seisnesid selles, et tema: 1) 29.11.2014.a kella 15.30 paiku tungis
Viljandi linnas Vaksali 11 asuva kaupluse Maxima kassajärjekorras kallale M.S.le , kellele lõi
jalaga ühe korra tuhara piirkonda ja käega ühe korra näo piirkonda, tekitades sellega kannatanule
füüsilist valu ja tervisekahjustused; 2) 22.07.2015.a kella 15.00 – 15.30 vahel tungis Viljandi
linnas Riia mnt 50 ja kauplus Tamrex vahelisel muruplatsil kallale M.S, kellele lõi korduvalt käte
ja jalgadega näo ja keha piirkonda, tekitades sellega kannatanule füüsilist valu ja
tervisekahjustused ning rebis katki M.S seljas olnud dressipluusi kapuutsi. Kallaletungi käigus
määrdusid M.S.jalas olnud teksapüksid muruga.

Kriminaalasjas sõlmitud kokkulepe
Prokuratuur ja süüdistatav on nõustunud kriminaalasja lahendamisega kokkuleppemenetluses.
Prokurör, süüdistatav ja süüdistatava kaitsja on sõlminud kokkuleppe süüdistatava
süüdimõistmiseks KarS § 121 lg 2 p 3 järgi ja karistamiseks vangistusega 4 kuud. KarS § 74 lg 1
ja 3 alusel määrata, et tingimisi jäetakse vangistus tema suhtes kohaldamata ning täitmisele ei
pöörata, kui Enno Meltsas üheaastase katseaja jooksul ei pane toime uut kuritegu ja täidab talle
KarS § 75 sätestatud käitumiskontrolli ajaks pandud kontrollnõudeid ning kohustusi:
                                                2
elama kohtu määratud alalises elukohas;
ilmuma kriminaalhooldaja määratud ajavahemike järel kriminaalhooldusosakonda
registreerimisele;
alluma kriminaalhooldaja kontrollile oma elukohas ning esitama talle andmeid oma kohustuste
täitmise ja elatusvahendite kohta;
saama kriminaalhooldusametnikult eelneva loa elu- või töökoha vahetamiseks;
saama kriminaalhooldusametnikult eelneva loa elukohast lahkumiseks Eesti territooriumi piires
kauemaks kui viieteistkümneks päevaks;
saama kriminaalhooldusametnikult eelneva loa Eesti territooriumilt lahkumiseks ja väljaspool
Eesti territooriumi viibimiseks.

Põhjendused süüdimõistmises
Kohtuistungil süüdistatav kinnitas, et on kokkuleppest aru saanud ja nõustus vastavalt
kokkuleppele süüdimõistmises ning karistamises ja tekitatud kahju heastamises.
Kriminaaltoimiku materjalide alusel ja kohtuliku arutamise põhjal tegi kohus järeldused, et
kokkuleppe sõlmimine on olnud süüdistatava tõelise tahte avaldus ja kriminaalasja menetlemisel
on järgitud kokkuleppemenetluse sätteid.
Lähtudes KrMS §-st 306 ei tekkinud kohtul kohtuotsuse tegemisel lahendatavates küsimustes
kahtlusi, mis oleks tinginud kokkuleppemenetlusest keeldumise ja prokuratuurile
kriminaaltoimiku tagastamise vastavalt KrMS § 248 lg 1 p-le 2. Kohus tuvastas, et kriminaalasja
menetlemisel on tõendamiseseme asjaolud selged, vastavuses õiguslike kvalifikatsiooniga ning
süüdistatav tuleb süüdi mõista vastavalt sõlmitud kokkuleppele.
Põhjendused karistuse mõistmisel
KarS § 121 lg 2 p 3 näeb ette süüdlase karistamise rahalise karistuse või kuni viieaastase
vangistusega. Kohus ei tuvastanud asjaolusid, mis välistaksid süüdistatava karistamise
kokkuleppemenetluses. Süüdistatavat tuleb karistada vastavalt sõlmitud kokkuleppele.

Tsiviilhagi lahendamine
KrMS § 310 kohaselt süüdimõistva kohtuotsuse puhul teeb kohus otsuse tsiviilhagis.
Võlaõigusseaduse (VÕS) § 1043 kohaselt teisele isikule (kannatanu) õigusvastaselt kahju
tekitanud isik (kahju tekitaja) peab kahju hüvitama, kui ta on kahju tekitamises süüdi.
M.S on esitanud kriminaalasjas tekitatud ja heastamata kahjude hüvitamiseks tsiviilhagi 45 eurot.
Tsiviilhagi tuleb rahuldada ning välja mõista Enno Meltsaselt 45 (nelikümmend) eurot M.S.a
kasuks.

Kohtu põhjendused kriminaalmenetluse kulude hüvitamiseks

KrMS § 175 lg 1 p 9 kohaselt on menetluskuluks süüdimõistva kohtuotsusega kaasnev sundraha.
Sundraha määr tuleneb Vabariigi Valitsuse 18. detsembri 2015 määrusest nr 139 (Töötasu
alammäära kehtestamine), millega on kehtestatud töötasu alammääraks 430 eurot kuus. KrMS §
179 lg 1 kohaselt on sundraha teise astme kuriteo puhul 1,5 kuupalga alammäära, s.o 645 eurot.

KrMS § 175 lg 1 p 4 kohaselt on menetluskuluks määratud kaitsjale määratud tasu ja kulud kuni
nende põhjendatud ja vajalikus ulatuses.

Süüdistatava Enno Meltsase kaitsja esinemise eest kohtueelsel uurimisel on määratud
hüvitamisele kuuluvaks summaks riigi õigusabi tasuna 120 eurot.

KrMS § 189 lg 1 kohaselt kohtueelses menetluses kriminaalmenetluse kulude hüvitamine otsus-
tatakse uurimisasutuse või prokuratuuri määrusega. Kohtumenetluses otsustatakse
kriminaalmenetluse kulude hüvitamine kohtumääruse või kohtuotsusega (KrMS § 189 lg 2).
KrMS § 180 lg 1 kohaselt süüdimõistva kohtuotsuse korral hüvitab menetluskulud
süüdimõistetu. Seejuures arvestatakse KrMS §-s 182 sätestatud erandeid.

                                               3
KrMS § 180 lg 3 kohaselt menetluskulusid määrates arvestab kohus süüdimõistetu varalist
seisundit ja resotsialiseerumisväljavaateid. Kui menetluskulude hüvitamine ilmselt käib süüdi-
mõistetule üle jõu, jätab kohus osa neist riigi kanda. Kohus võib määrata, et kriminaalmenetluse
kulud hüvitatakse ositi.

Kriminaalmenetluses on süüdistatavale arvestuslikult menetluskuludeks kokku 765 eurot:
sundraha 645 eurot ja riigi õigusabi tasu 120 eurot.
Arvestades asjaolu, et Enno Meltsas on töövõimetuspensionär, kelle pension on 191 eurot, ja
menetluskulude hüvitamine käib talle ilmselt üle jõu, tuleb osa menetluskulusid KrMS § 180 lg 3
alusel riigi kanda ja põhjendatud on välja mõista Enno Meltsaselt sundraha 180 eurot ja riigi
õigusabi tasu 120 eurot. Arvestades süüdimõistetu majanduslikku olukorda määrata tal
menetluskulude tasumine ositi aasta jooksul, igakuiste võrdsete osade kaupa.

5. Kohtu muud põhjendused
Süüdistatavale tõkendina kohaldatud elukohast lahkumise keeld tuleb tühistada.
KrMS § 408 lg 2 kohaselt kohtuotsus jõustub, kui apellatsiooni esitamise tähtaeg on möödunud.
KrMS § 412 lg 2 kohaselt süüdimõistev kohtuotsus pööratakse täitmisele selle jõustumisest või
kriminaalasja apellatsiooni- või kassatsioonikohtust tagastamisest alates kolme päeva jooksul.


(allkirjastatud digitaalselt)


Aivar Hint
Kohtunik




                                               4
