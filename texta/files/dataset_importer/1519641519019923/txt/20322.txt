                          KOHTUMÄÄRUS
Kohus                                Harju Maakohus
Kohtunik                             Liili Lauri
Määruse tegemise aeg ja koht         24. märts 2016, Tallinn, Kentmanni kohtumaja
Tsiviilasja number                   2-16-1329
Tsiviilasi                           XXXja XXXavaldus           XXX´i      pärandvara    pankroti
                                     väljakuulutamiseks
Menetlustoiming                      Pankrotimenetluse lõpetamine raugemisega
Menetlusosalised                     Avaldaja: XXX(ik XXX, elukoht XXX)

                                     Avaldaja: XXX(ik XXX, elukoht XXX)

                                     Võlgnik: XXX (ik: XXX, surnud 08.07.2014.a)

                                     Ajutine pankrotihaldur: Kristo Teder (Advokaadibüroo
                                     Kraavi ja Partnerid; e-post kristo.teder@kraaviab.ee; tel 664
                                     0620)

Kohtuistung                          10.03.2016.a.
Kohtuistungil osalenud isikud        Avaldajad XXX ja XXX,
                                     ajutine pankrotihaldur Kristo Teder
RESOLUTSIOON
1. Lõpetada XXX´i (ik XXX, surnud 08.07.2014.a) pärandvara pankrotimenetlus pankrotti välja
kuulutamata raugemise tõttu, kuna pankrotimenetluse kulude katteks pärandvarast ei jätku ja
puudub vara tagasivõitmise ja tagasinõudmise võimalus.
2. Vabastada ajutine pankrotihaldur Kristo Teder tema ülesannetest.
3. Määrata ajutisele pankrotihalduri Kristo Teder tasuks 294 eurot (sh käibemaks) ja kinnitada
kulude hüvitiseks 14,40 eurot (sh käibemaks), kokku 308,40 eurot (sh käibemaks).
4. Ajutise halduri tasu ja kulutused kokku summas 150 eurot (sh käibemaks) välja mõista võlgniku
vara arvelt ajutise halduri Kristo Teder kasuks.
5. Määrata hüvitada riigi vahenditest ajutise halduri tasu 158,40 eurot (sh käibemaks) ajutise
halduri Kristo Teder kasuks. Väljamakse teostada Advokaadibüroo Kraavi & OÜ kontole nr
EE732200221050996778.
6. Avaldada teade XXX´i (ik XXX, surnud 08.07.2014.a) pärandvara pankrotimenetluse
lõpetamise kohta väljaandes Ametlikud Teadaanded.

Edasikaebamise kord
Määrusele võib esitada määruskaebuse Tallinna Ringkonnakohtule Harju Maakohtu Kentmanni
kohtumaja kaudu 15 päeva jooksul alates määruse teatavaks tegemisest.
Asjaolud ja avaldus
XXX ja XXX esitasid 26.01.2016 kohtule avalduse XXX´i pärandvara                         pankroti
väljakuulutamiseks. Kohus nimetas võlgniku ajutiseks pankrotihalduriks Kristo Teder´i.

XXX on sündinud 02. juulil 1981.a ja surnud 08. juulil 2014.a. Võlgnikul on vara väärtuses 390,66
eurot. Krediidiasutuste poolt esitatud andmete kohaselt on võlgniku nimele avatud alljärgnevad
arvelduskontod, mille jääk on käesoleval hetkel on: Swedbank AS (EE852200221014031996)
150,78 eurot, Dansek Bank A/S Eesti filiaal (EE283300335661360003) 19,32 eurot,            kokku
170,10 eurot. Võlgnikule kuuluvad Swedbank pensionifond K4 osakud kokku 266,835 tk
väärtusega 220,56 eurot. Käesoleval hetkel võlgnikule osalusi Eesti äriühingutes ei kuulu.
Maanteeameti väljavõtte kohaselt võlgnikule ei kuulu sõidukeid, ega ole varasemalt kuulunud.
Käesoleval hetkel ei kuulu ega varasemalt võlgnikule kinnisvara kuulunud ei ole. Võlgnikul on
teadaolevaid kohustusi summas 3337,52 eurot (XXX OÜ 2 616,89 eurot, Tallinna kohtutäitur Hille
Kudu 477,17 eurot, Tallinna kohtutäitur Katrin Vellet 107,16 eurot, Tallinna kohtutäitur Urmas
Tärno 136,30 eurot). Teadaolevad pandiõigused võlgniku varale puuduvad. Vastavalt
Kohtutäiturite ja Pankrotihaldurite Koja poolt esitatud vastusele, on võlgniku suhtes käimas kuus
täitemenetlust. Maksu- ja Tolliameti teatel võlgnikul maksukohustused puuduvad. Ajutine haldur
on seisukohal, et võlgniku vara ei kata pankrotimenetluse kulusid. Ajutine haldur hindab, et
pankrotimenetluseks vajaminevate vahendite suurus võiks olla minimaalselt 1000,00 eurot, samas
võlgnikul hetkel vara puudub. Ajutine haldur on arvamusel, et võlgnik on maksejõuetu kuna
võlgniku suutmatus rahuldada võlausaldajate nõudeid ei ole tulenevalt võlgniku majanduslikust
olukorrast ajutine. Hetkel on ajutine haldur tuvastanud võlgnikul vara väärtuses 390,66 eurot.
Samas on võlgnikul teadaolevaid kohustusi summas 3337,52 eurot. Ajutine haldur on seisukohal,
et võlgniku maksejõuetuse põhjuseks on surm ja asjaolu, et võlgniku eluajal omandatud vara ei
kata tema poolt võetud kohustusi. Ajutine haldur on seisukohal, et maksejõuetuse põhjuseks on
muu asjaolu PankrS § 22 lg 5 mõistes. Ajutine haldur ei ole võlgniku kohta kogutud andmete
põhjal tuvastanud selgeid tagasivõitmise võimalusi. Ajutise halduri hinnangul on võlgnik
maksejõuetu, kuivõrd võlgnik ei suuda rahuldada võlausaldaja nõudeid ja see suutmatus ei ole
võlgniku majanduslikust olukorrast tulenevalt ajutine.

Ajutine haldur palub määrata ajutise pankrotihalduri tasuks 294 eurot (sh käibemaks) ja kulutuste
katteks 14,40 eurot (sh käibemaks), millest 150 eurot välja mõista võlgniku varast ja 158,40 eurot
määrata hüvitamisele riigi vahenditest.
Kohtumääruse põhjendused
Kohus, kuulanud ära ajutise halduri, leiab, et pankrotimenetlus tuleb lõpetada. Vastavalt PankrS §
29 lg 1 kohus lõpetab määrusega pankrotimenetluse, pankrotti välja kuulutamata, raugemise tõttu,
vaatamata võlgniku maksejõuetusele, kui võlgnikul ei jätku vara pankrotimenetluse kulude katteks
ja puudub vara tagasivõitmise ja tagasinõudmise võimalus. Ajutise pankrotihalduri aruande
kohaselt on võlgniku pärandvara koormavate kohustuste maht 3337,52 eurot. Vara on võlgnikul
väärtuses 390,66 eurot. Vara tagasivõitmise võimalusi ei ole ajutine pankrotihaldur tuvastanud.
Ajutine haldur ei ole tuvastanud, et võlgniku maksejõuetuse põhjuseks oleks kuritegu. Seega tuleb
lõpetada pankrotimenetlus pankrotti välja kuulutamata raugemise tõttu, kuna võlgnikul ei jätku
vara pankrotimenetluse kulude katteks ning samuti puuduvad tagasivõitmise võimalused.
Võlausaldajad ega kolmandad isikud kohtudeposiiti menetluskulude katteks kohtu poolt määratud
summat tasunud ei ole. Toodud asjaoludel lõpetab kohus pankrotimenetluse pankrotti välja
kuulutamata raugemise tõttu.
PankrS § 150 lg 1 p 2 kohaselt on pankrotimenetluse kuludeks ajutise halduri tasu. PankrS § 150
lg 4 kohaselt pankrotimenetluse raugemise korral otsustab kohus pankrotimenetluse kulude
jagamise asjaolude kohaselt. PankrS § 23 lg-te 1-4 kohaselt on ajutisel halduril õigus saada oma
ülesannete täitmise eest tasu, mille suuruse määrab kohus, samuti nõuda oma ülesannete täitmiseks
tehtud vajalike kulutuste hüvitamist. Tasu suuruse määramisel arvestab kohus ajutise halduri

                                                                                                2
ülesannete mahtu ja keerukust ning ajutise halduri kutseoskusi. Kohus kontrollib ajutise halduri
ülesannete täitmiseks tehtud kulutuste põhjendatust ja kinnitab vajalike ning põhjendatud kulutuste
suuruse. Tasu suuruse arvestamise aluseks on ülesannete täitmisele kuluv aeg. Ajutine haldur
esitab kohtule tööaja arvestuse andmed ja taotluse kulutuste hüvitamiseks koos käesoleva seaduse
§ 22 lõikes 5 nimetatud aruandega. Kulutuste hüvitamise taotluses märgib haldur kulutuse suuruse,
tekkimise põhjuse või aluse ja tekkimise aja. Ajutise halduri tunnitasu ülemmäär on 96 eurot.
PankrS § 23 lg 4 kohaselt kui võlgniku avalduse alusel alustatud menetlus lõpetatakse raugemisega
pankrotti välja kuulutamata ja võlgniku varast ei jätku vajalikeks väljamakseteks, mõistab kohus
ajutise halduri tasu ja hüvitatavad kulutused välja võlgnikult, kuid võib määrata nende hüvitamise
riigi vahenditest. Riigi vahenditest ei hüvitata ajutise halduri tasu ja kulutusi suuremas summas kui
397 eurot (sealhulgas seaduses ettenähtud maksud, välja arvatud käibemaks). Ajutine haldur palub
määrata ajutise pankrotihalduri tasuks 294 eurot (sh käibemaks) ja kulutuste katteks 14,40 eurot
(sh käibemaks), millest 150 eurot välja mõista võlgniku varast ja 158,40 eurot määrata
hüvitamisele riigi vahenditest. Kohus, leiab, et ajutise halduri tasu taotlus on põhjendatud ja
kuulub rahuldamisele. Kuna võlgniku varast ei jätku vajalikeks väljamakseteks, määrab kohus
hüvitada ajutise halduri tasu summas 158,40 eurot (sh käibemaks 20%) riigi vahenditest. PankrS §
23 lg 6 alusel võib kohus ajutise halduri tasu ja kulutuste tasumise määrata büroole, mille kaudu
ajutine haldur tegutseb.

/allkirjastatud digitaalselt/
Liili Lauri
Kohtunik




                                                                                                   3
