                                                                                              1

                                                                       Väärteoasi nr 4-16-7411




                            KOHTUMÄÄRUS

Kohus                               Viru Maakohus

Määruse tegemise aeg ja koht        18.11.2016, Rakvere kohtumaja

Väärteoasja number                  4-16-7411

Kohtunik                            Heli Väinaste

Taotlus                              Politsei- ja Piirivalveameti Põhja prefektuuri taotlus
                                     Mati Kungla’le väärteoasjas nr: 2302,13,005617
                                     määratud rahatrahvi asendamiseks arestiga

Resolutsioon

Jätta rahuldamata Politsei- ja Piirivalveameti (registrikood 70008747 Pärnu mnt 139, 15028
Tallinn) Põhja prefektuuri 13.10.2016 taotlus Politsei- ja Piirivalveameti Põhja prefektuuri
korrakaitsebüroo liiklusjärelevalvekeskuse xxxx A K kiirmenetluse otsusega 21.04.2013 nr
10220912745896 väärteoasjas nr: 2302,13,005617 MATI KUNGLA’le (isikukood
37012145224, elukoht xxxx, e-post: xxxx) LS § 227 lg 2 alusel karistuseks määratud
rahatrahvi 40 trahviühikut, s.o 160 eurot asendamiseks arestiga.

Määruse väljatrükk saata teadmiseks Mati Kungla’le, Politsei- ja Piirivalveameti Põhja
prefektuurile ning Rakvere kohtutäitur Kersti Vilbo’le.

Edasikaebamise kord

Kohtumääruse peale on õigus esitada määruskaebus Viru Maakohtule 15 päeva jooksul, alates
päevast, mil isik sai vaidlustatavast kohtumäärusest teada või pidi teada saama.


ASJAOLUD JA KOHTUMÄÄRUSE PÕHJENDUSED

Politsei- ja Piirivalveameti Põhja prefektuur esitas 13.10.2016 Viru Maakohtu Rakvere
kohtumajale taotluse ühes lisadega Mati Kunglale väärteoasjas nr: 2302,13,005617 määratud
rahatrahvi asendamiseks arestiga.

Politsei- ja Piirivalveameti Põhja prefektuuri korrakaitsebüroo liiklusjärelevalvekeskuse xxxx
A K kiirmenetluse otsusega 21.04.2013 nr 10220912745896 väärteoasjas nr: 2302,13,005617
määrati Mati Kunglale LS § 227 lg 2 alusel karistuseks rahatrahv 40 trahviühikut, s.o 160
eurot. Kohtuvälise menetleja otsus rahatrahvi määramise kohta jõustus 07.05.2013. Kuna
                                                                                            2

Mati Kungla ei tasunud rahatrahvi vabatahtlikult, algatas Rakvere kohtutäitur Kersti Vilbo
tema suhtes 21.05.2013 väärteoasjas nr: 2302,13,005617 täitemenetluse nr 163/2013/711.
Täitmisteade on võlgnikule kätte toimetatud allkirja vastu 23.05.2013. Kohtutäitur on
kontrollinud võlgniku vara olemasolu ning temale teadaolevatel andmetel puudub võlgnikul
ametlik töökoht ning registrijärgne vallasvara, millele sissenõuet pöörata või ei ole
olemasoleva vara väärtus küllaldane katmaks vara realiseerimisega tekkivaid kulutusi.
Võlgnikule kuuluvad pangakontod on arestitud, kuid neil puuduvad piisavad rahalised
vahendid. Kohtutäitur teatas 08.12.2015 sissenõudjale rahatrahvi täitmise võimatusest.
Taotluses märgitakse, et kuivõrd süüdlane ei ole alates otsuse jõustumisest kuni käesoleva
ajani rahatrahvi sissenõudjale tasunud ning ka kohtutäituril ei ole õnnestunud nõuet täita, on
alust arvata, et isik hoidub kõrvale talle kohaldatud karistuse (rahatrahvi) tasumisest KarS §
82 lg 2 p 1 mõistes.

Sissenõudja Politsei- ja Piirivalveameti Põhja prefektuur juhindus kohtule taotluse esitamisel
TMS §-st 201 lg-st 1, mille kohaselt rahatrahvi asendamist arestiga taotleb kohtult
sissenõudja.

Võlgnik Mati Kungla kohtuistungile 11.11.2016 kell 11.00 ei ilmunud, ehkki kohtukutse on
21.10.2016 edasiandmiseks vastu võtnud isa H K. Kohus võttis 11.11.2016 Mati Kunglaga
ühendust telefoni teel (xxxx) ning Mati Kungla väitis, et ei ole kutset saanud. Mati Kungla
avaldas soovi rahatrahv koheselt tasuda. Kohus saatis Mati Kunglale rahatrahvi tasumiseks
vastavad makserekvisiidid, paludes maksekorraldus esitada kohtu kantseleisse Rakvere
Rohuaia 8 või saata e-posti aadressile vmkrakvere.menetlus@kohus.ee.

Arvestades asjaolu, et Mati Kungla lubas 11.11.2016 rahatrahvi koheselt tasuda, kui saab
kohtult vastavad makserekvisiidid, ning esitada või saata maksmist tõendav dokument
kohtule, kuid seda ei ole teinud, pöördus kohus 18.11.2016 e-kirjaga sissenõudja poole.

Sissenõudja Politsei- ja Piirivalveameti Põhja prefektuur teatas kohtule 18.11.2016, et Mati
Kungla väärteoasjas nr: 2302,13,005617 määratud rahatrahvi 160 eurot on 14.11.2016
tasunud A Õ.

VTMS § 211 lg 3 sätestab, et kui süüdlane on enne asendusaresti kohaldamist rahatrahvi
tasunud, teeb maakohus määruse, milles jätab sissenõudja avalduse rahatrahvi asendamise
kohta arestiga rahuldamata.

Lähtudes eeltoodust ja juhindudes VTMS § 211 lg 3 tuleb sissenõudja Politsei- ja
Piirivalveameti Põhja prefektuuri 13.10.2016 taotlus Politsei- ja Piirivalveameti Põhja
prefektuuri korrakaitsebüroo liiklusjärelevalvekeskuse xxxx A K kiirmenetluse otsusega
21.04.2013 nr 10220912745896 väärteoasjas nr: 2302,13,005617 Mati Kunglale LS § 227 lg
2 alusel karistuseks määratud rahatrahvi 40 trahviühikut, s.o 160 eurot asendamiseks arestiga
jätta rahuldamata, sest enne asendusaresti kohaldamist on rahatrahv tasutud.

/allkirjastatud digitaalselt/

Heli Väinaste
Kohtunik
