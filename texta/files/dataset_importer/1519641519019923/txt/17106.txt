                                                                                       2-15-124524




                                  KOHTUOTSUS
                                     Eesti Vabariigi nimel

Kohtuasja number                   2-15-124524
Otsuse tegemise aeg ja koht        27. aprill 2016, Narva kohtumaja
Kohus                              Viru Maakohus
Kohtunik                           Aarne Lõhmus
Kohtuasi                           Express Credit AS hagi A T vastu võlgnevuse nõudes
Hagi hind                          847,51 eurot
Kohtuistungi toimumise aeg         07. aprill 2016
Menetlusosalised ja esindajad      Hageja:             Express Credit AS (rk 12338141)
                                   Hageja esindaja:    Anne Talviste (lepinguline esindaja)
                                   Kostja:             A T (ik XXX)

RESOLUTSIOON

   1. Hagi rahuldada.

   2. Välja mõista A T Express Credit AS kasuks 606 (kuussada kuus) eurot ja 02 senti.

   3. Välja mõista A T Express Credit AS kasuks viivis määras 60,00% aastas tasumata
      põhinõudelt (seisuga 27. aprill 2016 moodustab tasumata põhinõue 402,49 eurot)
      alates 16. jaanuarist 2016 kuni põhinõuete kohase täitmiseni, kuid mitte rohkem kui
      402 (nelisada kaks) eurot ja 49 senti.

   4. Jätta menetluskulud A T kanda.

   5. Välja mõista A T Express Credit AS kasuks menetluskulud kokku 325 (kolmsada
      kakskümmend viis) eurot.

   6. Välja mõista A T Express Credit AS kasuks viivis tasumata menetluskulude summalt
      alates kohtuotsuse jõustumisest kuni menetluskulude täieliku tasumiseni
      viivisemääras poolaasta kaupa Euroopa Keskpanga põhirefinantseerimis
      operatsioonidele kohaldatav viimane intressimäär enne iga aasta 1. jaanuari ja 1.
      juulit, millele lisandub 8 (kaheksa) protsenti aastas.

Kohus selgitab, et lähtuvalt hagihinnast, mis jääb alla 2000 euro, ja vastavalt tsiviilkohtumenetluse
seadustiku (TsMS) § 405 lg 1, menetleb kohus hagi oma õiglase äranägemise kohaselt lihtsustatud
korras, järgides üksnes TsMS-s sätestatud üldisi menetluspõhimõtteid.


                                                                                                1(5)
                                                                                      2-15-124524

EDASIKAEBAMISE KORD

Kohus selgitab, et TsMS § 405 lg 1 sätestatud lihtmenetluse asjas esitatud apellatsioonkaebus
võetakse menetlusse üksnes juhul, kui maakohtu otsuses on antud luba edasikaebamiseks või kui
maakohtu otsuse tegemisel on selgelt ebaõigesti kohaldatud materiaalõiguse normi või on selgelt
rikutud menetlusõiguse normi või on selgelt ebaõigesti hinnatud tõendeid ja see võis oluliselt
mõjutada lahendit.

Kohus ei ole andnud luba edasikaebamiseks. Kui menetlusosaline leiab, et maakohtu otsuse
tegemisel on selgelt ebaõigesti kohaldatud materiaalõiguse normi või on selgelt rikutud
menetlusõiguse normi või on selgelt ebaõigesti hinnatud tõendeid ja see võis oluliselt mõjutada
lahendit, on pooltel on õigus esitada kohtuotsuse peale apellatsioonkaebus Tartu
Ringkonnakohtule 30 päeva jooksul alates otsuse tervikteksti apellandile kättetoimetamisest.

Kui kaebuse esitaja ei taotle apellatsioonkaebuse lahendamist kohtuistungil, on ringkonnakohtul
õigus lahendada apellatsioonkaebus kirjalikus menetluses.

Kohus selgitab, et menetlusabi taotluse esitamise korral peab menetlusabi taotleja seaduses
sätestatud tähtaja järgimiseks tegema tähtaja kestel ka menetlustoimingu, mille tegemiseks ta
menetlusabi taotleb, eelkõige esitama kaebuse. Kaebuse põhjendamiseks või riigilõivu tasumiseks
või kaebuses esineva sellise puuduse kõrvaldamiseks, mis on seotud menetlusabi taotlemisega,
annab kohus mõistliku tähtaja pärast menetlusabi andmise taotluse lahendamist, kui nimetatud
taotlus ei olnud esitatud põhjendamatult või tähtaja pikendamise eesmärgil. See ei välista
menetlustähtaja ennistamist.

ASJAOLUD

Hageja nõudeks on välja mõista kostjalt hageja kasuks põhivõlgnevus 402,49 eurot, intressid 69,98
eurot (seisuga 05. september 2015), võla sissenõudmisega seotud kulud 45,00 eurot, seisuga 15.
jaanuar 2016 sissenõutavaks muutunud lepingujärgsed viivised 88,55 eurot (põhinõudelt 402,49
eurot) ja edaspidi nõuda kostjalt viiviseid alates 16. jaanuarist 2016 põhinõudelt 402,49 eurot kuni
selle kohase tasumiseni lepingujärgses määras 60,00% aastas, kuid mitte rohkem kui 402,49 EUR
(põhinõue).

Hageja palub välja mõista kostjalt hageja kasuks kohtukulud, hageja poolt tasutud riigilõiv
kogusummas 175,00 eurot ja õigusabi kulud 150,00 eurot ning välja mõista kostjalt hageja kasuks
viivis väljamõistetud menetluskuludelt alates kohtuotsuse jõustumisele järgnevast päevast kuni
menetluskulude täies ulatuses hüvitamiseni VÕS § 113 lg-s 1 sätestatud seadusjärgses
viivisemääras (käesoleval ajal 8,05% aastas).

Hageja väitel sõlmisid hageja ja kostja 16. juulil 2014 laenulepingu nr 20140716016 400,00 euro
saamiseks laenuperioodiga 60 päeva. Laenusumma 400,00 eurot kanti kostja kontole.
Laenulepingu nr 20140716016 alusel kohustus kostja saadud laenu tagastama hiljemalt 14.
septembriks 2014. Kokku kohustus kostja tasuma 473,36 eurot, s.h põhiosa 400,00 eurot ja
intressid 73,36 eurot. Kostja jättis laenulepingu nr 20140716016 alusel saadud laenu täies ulatuses
tähtaegselt tasumata.

Kostja teatas, et tal puudub võimalus olemasolevate kohustuste täitmiseks kokkulepitud
tingimustel, tegi laenuandja kostjale ettepaneku saadud laen refinantseerida. Kostjale selgitati, et
olemasolevatest kohustustest saab uus põhisumma. Kostja nõustus.



                                                                                               2(5)
                                                                                       2-15-124524

Pooled sõlmisid 19. septembril 2014 laenulepingu nr 20140716016 lisa. Vastavalt lisale lepiti
kokku, et seisuga 19. september 2014 moodustab kostja põhiosa kohustus hageja kui laenuandja
ees 512,40 eurot, millele lisandub intress määraga 60,00% aastas ning põhiosa koos intressidega
tuleb tagastada 24 kuu jooksul vastavalt kokkulepitud maksegraafikule (igakuine makse kuni 40
eurot kuus). Kokku kohustus kostja tasuma hagejale 891,28 eurot.

Laenulepingu nr 20140716016 lisa maksegraafikust tasus kostja nõuetekohaselt viis esimest
osamakset. Hilisemad laekumised kogusummas 112,63 eurot toimusid ebakorrapäraselt ning
maksegraafikust kinni pidamata. Kokku tasus kostja 298,28 eurot. Peale 27. maid 2015 laekumisi
enam ei toimunud.

Hageja edastas 07. juulil 2015 kostjale esimese meeldetuletuse võla tasumiseks. Kostja sellele ning
ka järgmisele, 29. juuli 2015 meeldetuletusele ei reageerinud ning oma kohustust laenuandja ees ei
täitnud. Hageja edastas 17. augustil 2015 kostjale laenulepingu ülesütlemise hoiatuse, milles
kostjal paluti tekkinud võlgnevus (17. augusti 2015 seisuga 144.29 eurot) tasuda hiljemalt 31.
augustiks 2015. Kostja võlgnevust ei tasunud. Hageja edastas 05. septembril 2015 kostjale teate
laenulepingu ülesütlemise kohta ning andis võla tasumiseks täiendava tähtaja kuni 19. septembrini
2015. Ka teatas laenuandja, et võlgnevuse tasumata jätmise korral ütleb ta laenulepingu
erakorraliselt üles ja nõuab sisse kogu võlgnevuse. Teate edastamise ajal olid tasumata kolme kuu
osamaksed, mis olid muutunud sissenõutavaks. Kostjapoolsest tegevusetusest tulenevalt ütles
hageja laenulepingu nr 20140716016 üles 05. septembril 2015.

Hagiavalduse esitamise ajaks sissenõutavaks muutunud võlgnevus on kogusummas 517,47 eurot,
s.h põhivõlg 402,49 eurot, intressid seisuga 05. september 2015 kokku 69,98 eurot ja võla
sissenõudekulud 45,00 eurot lähtuvalt üldtingimuste punktist 9.7.

Kuna kostja ei täitnud laenulepingust tulenevaid kohustusi nõuetekohaselt, arvestab hageja
viiviseid laenulepingu tingimustest mittekinnipidamisel laenulepingu ülesütlemisele järgnevast
päevast, s.o alates 06. septembrist 2015 lepingujärgses intressimääras 60% aastas. Hagiavalduse
esitamise kuupäeva 15. jaanuari 2016 seisuga on viiviste suurus 88,55 eurot. Hageja on seisukohal,
et viivistenõue on põhjendatud ja õiglane, kuna kostja on jätnud pika perioodi jooksul võlgnetava
summa alusetult tasumata. Edaspidi nõuab hageja viiviseid põhinõudelt 402,49 eurot kuni selle
kohase tasumiseni alates 16. jaanuarist 2016 lepingujärgses määras 60,00% aastas, kuid mitte
rohkem kui 402,49 eurot (põhinõue). Samuti hageja seisukohalt on tema nõue sissenõudekulude
saamiseks põhjendatud ja õiglane.

Kostja vastus

Kostja kirjalikke vastuväiteid hagile kohtule ei esitanud. Pooled teatasid kohtule, et on saavutanud
kokkuleppe tsiviilasja vaidluse lahendamiseks, kuid kostja kokkulepet ei allkirjastanud.
Kohtuistungile kostja ei ilmunud.

KOHTU PÕHJENDUSED

Kohus, tutvunud tsiviilasja materjalidega, leiab, et hagi tuleb rahuldada.

Vaidlust ei ole laenulepingu ega selle tingimuste üle. Samuti puudub vaidlus, et kostja on
laenusumma kätte saanud ja et kostja ei ole laenusummat hagejale tagastanud. Vaidlust ei ole, et
tegemist on tarbijakrediidi lepinguga.

Kohus leiab, et hageja nõue on tõendatud laenulepinguga (t.l.-22-23) ja üldtingimustega (t.l.-25-
27), laenulepingu lisaga (t.l.-30), maksekorraldusega (t.l.-31) ja ülesütlemisavaldusega (t.l.-35).

                                                                                               3(5)
                                                                                     2-15-124524


Kohus rahuldab VÕS § 101 lg 1 p 1 ja p 6, VÕS § 108 lg 1, § 113 lg 1, § 397 lg 1, § 115 lg , TsMS
§ 367 alusel hagi ja mõistab kostjalt hageja kasuks välja laenulepingust nr 20140716016 ja lepingu
lisast tuleneva põhivõlgnevuse 402,49 eurot, tasumata intressid kuni 05. september 2015 kokku
69,98 eurot, võla sissenõudmisega seotud kulud 45 eurot, alates 06. septembrist 2015 kuni 15.
jaanuarini 2016 sissenõutavaks muutunud lepingujärgsed viivised 88,55 eurot, kokku 606,02 eurot,
ning viivise määras 60,00% aastas tasumata põhinõudelt (seisuga 27. aprill 2016 moodustab
tasumata põhinõue 402,49 eurot) alates 16. jaanuarist 2016 kuni põhinõuete kohase täitmiseni,
kuid mitte rohkem kui 402,49 eurot.

Hageja tõendid t.l.-29,32,33,34,36-43 jätab kohus TsMS § 238 lg 1 ja lg 5 alusel tähelepanuta,
kuna nimetatud tõendid ei ole asjassepuutuvad. Pooled vaidlevad laenulepingu nr 20140716016 ja
selle lisa üle, viidatud tõendid on laenulepingu nr 20140919033 kohta ja seega ei oma puutumust
käesoleva vaidluse asjaoludega.

Hagi hind

Hageja nõudeks on välja mõista kostjalt laenulepingust tuleneva võlgnevuse põhiosa 402,49 eurot,
intressid 69,68 eurot, sissenõudekulud 45,00 eurot, lepingujärgsed sissenõutavaks muutunud
viivised seisuga 88,55 eurot ning ühe aasta eest lisanduvad lepingujärgsed viivised 241,49 eurot.

Lähtuvalt TsMS § 124 lg 1, § 133 lg 1 ja lg 2, § 129 lg 1 ja § 134 lg 1 moodustab hagihind 847,51
eurot.

Menetluskulud

Vastavalt TsMS § 173 lg 1, asja menetlenud kohus märgib menetluskulude jaotuse
menetlusosaliste vahel kohtuotsuses või menetlust lõpetavas määruses. /--/.

Lähtuvalt TsMS § 162 lg 1 ja lg 2 hagimenetluse kulud kannab pool, kelle kahjuks otsus tehti.
Pool, kelle kahjuks otsus tehti, hüvitab teisele poolele muu hulgas kohtumenetluse tõttu tekkinud
vajalikud kohtuvälised kulud.

Kohus rahuldas hagi ja seega jätab kohus menetluskulud kostja kanda.

Lähtuvalt TsMS § 174 lg 1, menetluskulude rahalise suuruse määrab menetluskulude jaotuse
alusel vajalikus ja põhjendatud ulatuses kindlaks asja menetlev kohus samas tsiviilasjas, millega
seoses kulud tekkisid. TsMS § 177 lg 1 p 1 kohaselt määrab kohus menetluskulude rahalise
suuruse kindlaks kohtuotsuses.

Hageja palub välja mõista kostjalt hageja kasuks menetluskulud, hageja poolt tasutud riigilõiv 175
eurot ja õigusabi kulud 150 eurot ning välja mõista kostjalt hageja kasuks viivis väljamõistetud
menetluskuludelt alates kohtuotsuse jõustumisele järgnevast päevast kuni menetluskulude täies
ulatuses hüvitamiseni VÕS § 113 lg-s 1 sätestatud seadusjärgses viivisemääras (käesoleval ajal
8,05% aastas).

Hageja on riigilõivu tasunud summas 175 eurot (t.l.-49).

Kohus leiab, et riigilõivuseaduse (RLS) § 59 lg 1 ja lisa 1 kohaselt on hageja menetluskulud
riigilõivu osas põhjendatud.



                                                                                             4(5)
                                                                                        2-15-124524

Arvestades menetluses esitatud dokumentide mahtu ja keerukust, leiab kohus, et hageja õigusabi
kulud summas 150 eurot on vajalikud ja põhjendatud.

Kohus mõistab TsMS § 174 lg 1, § 175 lg 1 ja lg 11, § 177 lg 4 alusel kostjalt välja hageja kasuks
menetluskulude hüvitise 325 eurot ning viivis väljamõistetud menetluskuludelt alates kohtuotsuse
jõustumisele järgnevast päevast kuni menetluskulude täies ulatuses viivisemääras poolaasta kaupa
Euroopa Keskpanga põhirefinantseerimis operatsioonidele kohaldatav viimane intressimäär enne
iga aasta 1. jaanuari ja 1. juulit, millele lisandub 8 (kaheksa) protsenti aastas (VÕS § 113 lg 1 ja §
94 lg 1).

Digitaalne allkiri

Aarne Lõhmus
Kohtunik




                                                                                                 5(5)
