                                                                              2-15-124917




                            KOHTUMÄÄRUS
Kohus                               Pärnu Maakohus
Kohtunik                            Tambet Grauberg
Kohtujurist                         Eneli Kivi
Määruse tegemise aeg ja koht        29. juuni 2016.a, Haapsalu kohtumaja
Tsiviilasja number                  2-15-124917
Tsiviilasi                          AS Starman hagi J. A. vastu võla nõudes
Menetlusosalised ja nende           Hageja: Aktsiaselts Starman, registrikood 10069659;
                                    asukoht:
esindajad
                                    Akadeemia tee 28, 12618 Tallinn
                                    Hageja lepinguline esindaja: Kadri Timuska, A.
                                    Weizenbergi 20, 10150 Tallinn; e-post: jurist@julianus.ee
                                    Kostja: J. A., isikukood xxxxxxxxxxx; elukoht:
                                    xxxxxxxxxxxx x, x, xxxx xxxxxxx, xxxxxxxx, xxxxxx; e-
                                    post: xxx
Menetlustoiming                     Hagiavalduse menetlusse võtmisest keeldumine
RESOLUTSIOON

 1. Jätta AS Starman hagi J. A. vastu võlgnevuse nõudes läbi vaatamata.
 2. Edastada määrus menetlusosalistele.

Menetluskulude jaotus
Jätta menetluskulud hageja kanda.

Edasikaebamise kord
Määrusele võib esitada määruskaebuse 15 päeva jooksul Tallinna Ringkonnakohtule Pärnu
Maakohtu Haapsalu kohtumaja kaudu arvates määruse kättetoimetamisest määruskaebuse
esitajale.

Asjaolud, menetluse käik
Aktsiaselts Starman esitas 20.11.2015 Pärnu Maakohtule maksekäsu kiirmenetluse avalduse
võlgnikult 657,17 euro saamiseks. Kohus tegi 27.11.2015 võlgnikule makseettepaneku, mida
ei õnnestunud mõistliku aja jooksul kätte toimetada.
                                                                                   2-15-124917

29.12.2015.a määrusega lõpetati maksekäsu kiirmenetlus ja anti Aktsiaselts Starman hagi J. A.
üle Pärnu Maakohtule menetluse jätkamiseks hagimenetluses, kuna kostjale ei õnnestunud
makseettepanekut mõistliku aja jooksul kätte toimetada. Pärnu Maakohus kohustas hagejat
30.12.2015.a määrusega esitama nõuetekohast hagiavaldust.
AS Starman esitas 15.01.2016.a hagiavalduse, mille kohaselt kostja sõlmis AS-ga Starman
26.09.2011.a lepingu nr L-626482. Lepingu alusel osutas kostjale AS Starman järgmiseid
teenuseid: Start L-Internet+ L-DigiTV postiaadressil xxxxxxx xxx x-xx, xxxxx xxxxxxx. AS
Starman täpsustas 08.02.2016.a hagiavaldust, mille kohaselt sõlmis kostja AS-ga Starman
15.03.2012.a lepingu ne L-647572. Lepingu alusel osutas kostjale AS Starman järgmiseid
teenuseid: Start S-Internet+ S-DigiTV+ S-telefon postiaadressil xxxxx x-x, xxxxx xxxxx, xxx-
xxxxxxxx. Mõlema lepinguga on kostja saanud enda kasutusse digiboksi, digiTV kaardi ning
modemi (lepingu nr L- 627572 puhul VoIP modem), milledel kõigil on lepingutes märgitud
"teenuse muud parameetrid" lahtris nende seadete koodid. Tegemist on kokku kuue erineva
seadmega, mida kasutati kahel erineval aadressil erinevate teenuste saamiseks. Lepingu alusel
oli kostja kohustatud tagastama lepingu lõpetamise korral kõik komplektiosad. Kostja kinnitas,
et nõustub lepingu(te) lisatingimustega, lepingu lahutamatuks lisaks olevate hageja
üldtingimuste ja hinnakirjaga. Kostja kohustus osutatud teenuste eest tasuma õigeaegselt
vastavalt esitatud arvetele. Hageja on endale võetud kohustusi täitnud ja esitanud kostjale
igakuiseid arveid teenuste kasutamise eest. Kostja ei ole nõutud summasid tasunud.
Hagiavalduse esitamise seisuga on kostjale esitatud arved tasumata kokku summas 399,47
eurot. Hageja taotleb kostjalt hageja kasuks põhinõude 399,47 euro ja viiviste 244,42 euro välja
mõistmist. Lisaks taotleb hageja viiviste väljamõistmist põhinõudelt kuni nõude täitmiseni ning
menetluskulude ja menetluskuludelt viivise välja mõistmist.
Pärnu Maakohus võttis 08.02.2016.a AS Starmani hagiavalduse J. A. vastu menetlusse ning
kohustas kostjat esitama vastuse hagiavaldusele. Kohus on J. A.le menetlusdokumendid
saatnud kohtule teadaolevatele aadressidele: xxxxx xxxx, xxxxx xxxx, xxxxxx xxxx,
xxxxxxxxx; xxxxxxxxxxx x- x, xxxxxxxx, xxxxxxxx, xxxxx; xxxxxxxxxxx xxxx, xxxxxxxx,
xxxxxxxx, xxxxx ning e-posti aadressidele xxx ja xxx. Kohus on suhelnud kostja emaga, kes
on kohtule kinnitanud, et J. A. elab xxxxxx, xxxxxxxxxx, kuid perekonnas on lahkhelid ning J.
A.ga suhtlus puudub. Kohus on suhelnud telefoni teel ka J. A.ga, kes on korduvalt kohtule
kinnitanud, et elab xxxxxx ning menetlusdokumente ei ole e-posti aadressidelt kätte saanud.
Pärnu Maakohus kohutas 08.06.2016.a hagejat esitama kohtule hagejale teadaolevad kostja
aadressid ning muud kontaktandmed. Hageja esitas 27.06.2016.a vastuse kohtunõudele, milles
teatab, et on erinevate päringute vastuseks saanud, et kostja võib elada xxxxx xxxxxxxxxxx,
kuid kostja ise ei ole seda kinnitanud. Seega hageja leiab, et kostja viibimine xxxxxx võib olla
ajutine ning ei näe põhjust menetlusest loobumiseks. Hageja ei leia, et ta ei oleks teinud kõike,
et kostja viibimimiskohta leida. Seega on hageja täitnud kõik Ametlikes Teadaannetes
avaldamise eeldused ning palub avaldada menetlusdokumendid Ametlikes Teadannetes, kui
kostja ei kinnita jätkuvalt dokumentide kättesaamist. Hageja leiab, et TsMS § 80 lg 1 kohaselt
võib välisriigis elava Eesti Vabariigi kodaniku vastu esitada hagi ka tema viimase Eesti-elukoha
järgi.

Kohtumääruse põhjendus
Tsiviilkohtumenetluse seadustiku (edaspidi TsMS) § 423 lg 1 p 13 kohaselt kohus jätab hagi
läbivaatamata, kui kohus ei ole pädev asja lahendama. TsMS § 79 ning tsiviil- ja
kaubandusasjade kohtualluvuse ning neid käsitlevate kohtuotsuste tunnistamise ja täitmise
konventsiooni (Lugano 2007.a konventsiooni) artikkel 2 lõike 1 kohaselt füüsilise isiku vastu
                                                                                       2-15-124917

võib hagi esitada tema elukoha järgi. Kohtule teadaolevalt hagi esitamise seisuga on kostja
elukohaks xxxxxxxxxxx x- x, xxxxxxxx, xxxxxxxx, xxxxx. Kostja on kohtule kinnitanud
telefoni teel, et elab xxxxxx, kuid ei ole menetlusdokumente kätte saanud. Kohus selgitab
hagejale, et TsMS § 80 lg 1 kohaldub välisriigis elava Eesti Vabariigi kodaniku suhtes, kellele
laieneb eksterritoriaalsus ja välisriigis töötava avalikust teenistujast Eesti Vabariigi kodaniku
suhtes. Kohtule teadaolevalt J. A.le ei laiene eksterritoriaalsus ning isik ei ole avalik teenistuja.
Eeltoodust tulenevalt ei ole Eesti kohtud pädevad asja lahendama ning kohus jätab hagiavalduse
läbivaatamata.

Vastavalt TsMS § 426 loetakse hagi läbivaatamata jätmise korral, et hagi ei ole kohtu
menetluses olnud ja hageja võib pöörduda hagiga sama kostja vastu samal alusel vaidluses sama
hagieseme üle kohtusse.

TsMS § 427 kohaselt maakohtu või ringkonnakohtu määruse peale, millega hagi jäetakse läbi
vaatamata, võib esitada määruskaebuse. Maakohtu määruse peale esitatud määruskaebuse
kohta tehtud ringkonnakohtu määruse peale ei saa Riigikohtule edasi kaevata, kui hagi jäeti läbi
vaatamata käesoleva seadustiku § 423 lõike 1 punktides 2, 7–10 ja 12 nimetatud alustel.

Menetluskulud

Vastavalt TsMS § 168 lg-le 2 tuleb menetluskulud jätta hageja kanda.



/allkirjastatud digitaalselt/

Tambet Grauberg
kohtunik
