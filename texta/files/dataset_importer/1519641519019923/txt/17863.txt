                                                                              1– 15-9612




                        KOHTUMÄÄRUS


Kohus                          Harju Maakohus

Määruse tegemise aeg ja koht   20.04.2016. a, Tallinn Liivalaia kohtumaja

Kriminaalhooldusasja number    1-15-9612

Kohtunik                       Tatjana Bogdanova

Kohtuistungi sekretär          Galina Kovaljova

Tõlk                           Zemfira Lampmann

Kriminaalhooldusametnik        Kalju Nurm

Kaitsja                        Talvi Vaske

                               XXXVangla          Ida-Harju     kriminaalhooldusosakonna
                               kriminaalhooldaja Katriin Pandla erakorraline ettekanne
Kriminaalhooldusasja sisu      Roman Kolesnitšenkole Harju Maakohtu 02.12.2015. a
                               kohtuotsusega mõistetud ja osaliselt ärakandmata karistuse
                               täitmisele pööramiseks.
                               ROMAN KOLESNITŠENKO (ik: 38306272298; elukoht:
                               XXX; viibib XXXVanglas)
                               Süüdi tunnistatud Harju Maakohtu 02.12.2015. a
Kriminaalhooldusalune
                               kohtuotsusega.
                               Kriminaalhoolduse algus oli 01.01.2016. a, lõpp on 01.12.2018.
                               a.
Kohtuistungi toimumise aeg,    13.04.2016. a,      Tallinn   Liivalaia      kohtumaja,     avalik
                               kaugkohtuistung
koht

                               1. KarS § 74 lg 4 alusel pöörata täitmisele Roman
                               Kolesnitšenkole    Harju     Maakohtu     02.12.2015.   a
RESOLUTSIOON                   kohtuotsusega mõistetud ja osaliselt ärakandmata karistus
                               – 2 (kaks) aastat 11 (üksteist) kuud ja 28 (kakskümmend
                                                2

                                      kaheksa) päeva vangistust.

                                      2. Lugeda Roman Kolesnitšenko karistuse kandmise
                                      alguseks 12.04.2016. a.

                                      3. KrMS § 180 alusel mõista Roman Kolesnitšenkolt välja
                                      menetluskuluna tasu õigusabi osutamise eest summas 48 €
                                      (nelikümmend kaheksa eurot), mis tuleb tasuda 30 päeva
                                      jooksul kohtumääruse jõustumisest Maksu- ja Tolliamet
                                      arveldusarvele.
                                      KrMS § 159 lg 3 kohaselt makseinfo (kontod ja
                                      viitenumber) menetluskulu tasumiseks edastatakse Roman
                                      Kolesnitšenkole eraldi dokumendina.
                                      Kui menetluskulu tähtajaks ei ole tasutud, pööratakse
                                      määrus tasumata osas täitmisele kohtutäituri kaudu.

                                      Määrus väljastada süüdimõistetu Roman Kolesnitšenkole,
                                      prokurörile,     XXX        Vanglale ja     Ida-Harju
                                      kriminaalhooldusosakonnale.
Edasikaebamise kord                   Määruse peale võib esitada 15 päeva jooksul määruskaebuse
                                      alates päevast, mil isik kohtumäärusest teada sai või pidi teada
                                      saama, määruse koostanud kohtule.

Asjaolud ja kohtumääruse põhjendused
Harju Maakohtu 02.12.2015. a kohtuotsusega tunnistati Roman Kolesnitšenko süüdi KarS §
184 lg 2 p 1 järgi ja karistati teda 3-aastase vangistusega. KarS § 68 lg 1 alusel loeti karistuse
hulka eelvangistuses viibitud aeg 2 päeva, ärakandmata karistus on 2 aastat 11 kuud ja 28-
päevase vangistusega. KarS § 74 lg 1, 3 alusel määrati, et mõistetud ja ärakandmata vangistus
2 aastat 11 kuud ja 28 päeva jäetakse Roman Kolesnitšenko suhtes kohaldamata, kui ta ei
pane toime temale määratud 3-aastase katseaja kestel uut kuritegu ja täidab KarS § 75 lg 1, lg
2 alusel määratud kontrollnõudeid ja kohustusi. Kohtuotsus jõustus 05.02.2016. a.
XXXVangla Ida-Harju kriminaalhooldusosakonna kriminaalhooldaja esitas 16.03.2016. a
Harju Maakohtule erakorralise ettekande, milles ta taotleb Roman Kolesnitšenko karistuse
täitmisele pööramist KarS § 74 lg 4 alusel. Taotluse kohaselt Roman Kolesnitšenko ei ole
ilmunud registreerimistele kriminaalhooldusosakonda, ta ei ela kohtu poolt talle määratud
elukohas ning ei ole taotlenud luba elukoha vahetamiseks. Roman Kolesnitšenko teatas
kriminaalhooldaja telefonilisele järelepäringule, et ta elab XXXTallinnas ning isikut kutsuti
seejärel 18.02.2016. a registreerimisele. Kriminaalhooldusalune nimetatud kuupäeval
registreerimisele ei ilmunud ning ei reageerinud ka hiljem talle saadetud kutsele – ilmuda
03.03.2016. a registreerimisele. Kutsed tagastati märkega, et isik ei ela antud aadressil.
11.03.2016. a toimunud kodukülastus samuti ebaõnnestus, kuna isikuga kohtuda ei
õnnestunud. Kriminaalhooldusametnik on arvamusel, et kuna Roman Kolesnitšenko ei ole
täitnud kohtuotsusega talle määratud kriminaalhoolduse kohustusi, siis tuleb tema suhtes
mõistetud karistus täitmisele pöörata.


Harju Maakohtu 29.03.2016. a kohtumäärusega kuulutati                   Roman      Kolesnitšenko
tagaotsitavaks ja ta peeti selles kriminaalasjas kinni 12.04.2016. a.
                                               3



Kriminaalhooldaja taotles kohtuistungil Roman Kolesnitšenko karistuse täitmisele
pööramist, kuna kriminaalhooldusalune ei ole täitnud kriminaalhoolduse nõudeid. Isik ei ole
ilmunud registreerimistele, ta on valetanud oma elukoha aadresside kohta, ta on tarvitanud
katseajal narkootikume, ta ei ole täitnud kohustust asuda 3 kuu jooksul tööle kohtuotsuse
kuulutamisest ning ta elab koos narkootikume tarvitava inimesega.

Kriminaalhooldusalune taotles kohtuistungil talle mõistetud karistuse mitte täitmisele
pööramist. Ta tunnistas, et valetas, et ta ei tarvita enam narkootikume, kuid tegelikult tarvitab
edasi. Viimati tarvitas ta narkootikume 2 päeva tagasi. Ta on narkootikume tarvitanud juba 15
aastat 5-6 korda päevas ning ei ole kordagi narkootikumide vastasele ravile asunud. Ta ei
ilmunud registreerimistele, kuna tarvitas narkootikume. Ta sooviks nüüd asuda kuhugi
rehabilitatsioonikeskusesse ravile.

Kaitsja taotles kohtuistungil Roman Kolesnitšenko karistuse mitte täitmisele pööramist ja
anda       isikule     võimalus     asuda     narkootikumidevastasele       sõltuvusravile
rehabilitatsioonikeskusesse. Tema probleemid elukoha aadressidega on ka tekkinud kõik
narkootikumide tarvitamisest.

KarS § 74 lg 4 kohaselt, kui süüdlane katseajal ei järgi kontrollnõudeid või ei täida talle
pandud kohustusi, võib kriminaalhooldusametnik teda kirjalikult hoiatada või kohus määrata
täiendavaid kohustusi vastavalt käesoleva seadustiku § 75 lõikes 2 sätestatule, pikendada
katseaega kuni ühe aasta võrra või pöörata karistuse täitmisele.

Kohus, kohtuistungil ära kuulanud kriminaalhooldaja, süüdimõistetu ja tema kaitsja
seisukohad ning tutvunud esitatud materjalidega leiab, et kriminaalhooldusametniku taotlus
Roman Kolesnitšenkole Harju Maakohtu 02.12.2015. a kohtuotsusega karistuseks mõistetud
ning ärakandmata karistuse täitmisele pööramiseks on põhjendatud ja kuulub rahuldamisele.
Kohtuistungil leidis tõendamist, et Roman Kolesnitšenko ei ilmunud registreerimistele
kriminaalhooldusosakonda, ta ei elanud kohtu poolt talle määratud elukohas, ta ei taotlenud
luba elukoha vahetamiseks, ta tarvitas katseajal narkootikume, elab koos narkootikume
tarvitava inimesega ning ei ole asunud tööle 3 kuu jooksul nagu talle kohtuotsusega
kohustuseks tehti.
Roman Kolesnitšenko teatas kriminaalhooldaja telefonilisele järelepäringule, et ta elab
XXXTallinnas ning isikut kutsuti 18.02.2016. a registreerimisele. Kriminaalhooldusalune
nimetatud kuupäeval registreerimisele ei ilmunud ning ei reageerinud ka hiljem talle saadetud
kutsetele – ilmuda 03.03.2016. a registreerimisele. Kutsed tagasti märkega, et isik ei ela antud
aadressil. 11.03.2016. a toimunud kodukülastus samuti ebaõnnestus, kuna isikuga kohtuda ei
õnnestunud. Kriminaalhooldusametnik on arvamusel, et kuna Roman Kolesnitšenko ei ole
täitnud kohtuotsusega talle määratud kriminaalhoolduse kohustusi, siis tuleb tema suhtes
mõistetud karistus täitmisele pöörata.
Roman Kolesnitšenko ei ilmunud ka kohtuistungile, mistõttu oli kohus sunnitud ta
tagaotsiavaks kuulutama.
Kohtu hinnangul on põhjendatud Roman Kolesnitšenko karistuse täitmisele pööramine, kuna
kriminaalhooldusalune on rikkunud kõiki talle kohtuotsusega määratud käitumiskontrolli
nõudeid tahtlikult. Roman Kolesnitšenko tunnistas kohtuistungil, et ta tarvitab juba 15 aastat
5-6 korda päevas narkootikume, millega ta on rikkunud kohtuotsusega talle määratud
kohustust – mitte omada ega tarvitada narkootilisi või psühhotroopseid aineid. Samuti on suur
segadus olnud isiku elukohtadega. Kriminaalasja uurimisel märgiti Roman Kolesnitšenko
kahtlustatavana ülekuulamisel esialgseks aadressiks XXXTallinnas, mis on siis toimikus
                                              4

parandatud aadressiks XXXTallinnas. Selline aadress märgiti ka kohtuotsusel. Erakorralise
ettekande arutamise kohtuistungil väitis R. Kolesnitšenko, et ta elab koos sõbraga ikkagi
üürikorteris XXXTallinnas. Lisaks on isik ise kriminaalhooldajale telefoni teel teatanud, et ta
elab hooopis XXXTallinnas. Elukoha vahetamiseks isik kriminaalhooldajalt eelnevalt luba ei
taotlenud nagu oli talle pandud kohtuotsusega kohustus ning isegi ei informeerinud teda
sellest. Seega on R. Kolesnitšenko katseaja algusest püüdnud kõrvale hiilida käitumiskontrolli
nõuete täitmisest ja kogu käitumiskontrolli aja käitunud täiesti vastutustundetult.
Roman Kolesnitšenko on varasemalt korduvalt kriminaalkorras karistatud ja viibinud ka
kriminaalhooldusel, mistõttu ei saa kriminaalhoolduse nõuete mittetäitmise põhjuseks tuua ka
kriminaalhoolduse uudsuse ja esmakordsuse tema jaoks. Roman Kolesnitšenko taotles
kohtuistungil tema suhtes vangistuse mitte täitmisele pööramist, vaid ta sooviks asuda
narkootikumide sõltuvusravile rehabilitatsioonikeskusesse. Kohtu hinnangul ei ole otstarbekas
rahuldada süüdimõistetu selline taotlus. Isik on pikki aastaid narkootikume tarvitanud ning tal
on olnud piisavalt palju aega pöörduda psühhiaatri poole või asuda ravile
rehabilitatsioonikeskusesse. Kohtu hinnangul on praegusel ajal Roman Kolenitšenko soovi
asuda ravile paljasõnaline. Isik soovib vaid vabaneda vangistuse täitmisele pööramisest,
mistõttu ei ole tema taotlus tõsiseltvõetav. Kohtu arvates ei ole Roman Kolesnitšenko
motiveeritud käitumiskontrolli nõudeid täitma ega ravile asuma. Ning Roman Kolesnitšenko
ei ole kohtule esitanud mitte ühtegi olulist põhjendust ja asjaolu, miks tal ei olnud võimalik
enne oma kinnipidamist täita kriminaalhoolduse nõudeid. Kriminaalhooldusaluse selline
käitumine näitab tema poolt täiesti ükskõikset suhtumist kohtu poolt talle määratud karistuse
täitmisesse.
Kohus leiab, et Roman Kolesnitšenkole kohtuotsusega määratud kohustuste rikkumine oli
Roman Kolesnitšenko teadlik valik. Kohus andis isikule tingimisi vangistust mõistes
võimaluse seda vabaduses kanda, kuid kriminaalhooldusalune ei saanud aru talle pakutud
võimalusest ning kuritarvitas kohtu usaldust.
Kohus on seisukohal, et Roman Kolesnitšenkoi suhtes on karistuse eesmärgi saavutamine
võimalik ainuüksi selle reaalsele täitmisele pööramisega, mistõttu tuleb Roman
Kolesnitšenkole Harju Maakohtu 02.12.2015. a otsusega mõistetud ja osaliselt ärakandmata
karistus – 2 aastat 11 kuud ja 28 päeva vangistust - KarS § 74 lg 4 alusel täitmisele pöörata.
Kohus on arvamusel, et Roman Kolesnitšenko suhtes ei ole võimalik kriminaalhooldust läbi
viia, mistõttu tuleb tal selle eest ka vastutada ning põhjendatud on kandmata jäänud karistuse
osa täitmisele pöörata.




Tatjana Bogdanova
täitmiskohtunik
/allkirjastatud digitaalselt/
