                           KOHTUMÄÄRUS
Kohus                         Harju Maakohus
                              Tartu mnt kohtumaja
Kohtunik                      Raivo Einula
Kohtujurist                   Nona Alas
Määruse kuupäev               06.aprill 2016
Tsiviilasja number            2-15-128549
Tsiviilasi                    XXX vs XXX elatise nõudes

Menetlustoiming               29.03.2016 määruse täiendamine, kirjalik menetlus

Menetlusosalised, esindajad Hageja: XXX(isikukood XXX, elukoht XXX)
                            Hageja seaduslik esindaja: XXX(isikukood XXX,
                            elukoht XXX; e-post: XXX)

                              Kostja: XXX(isikukood XXX, elukoht XXX; e-post:
                              XXX)


RESOLUTSIOON
1)Täpsustada 29.03.2016 määruse resolutsiooni punktis 1.2 määruse täitmise viisi ja
lugeda sõna „sama“ asemel õigeks sõna „eelmise“.

2) Lugeda 29.03.2016 määruse resolutsiooni punkt 1.2 kehtivas järgmises
sõnastuses:
1.2 Käesoleva määruse resolutsiooni punktis 1.1 märgitud elatis tuleb maksta iga
kuu eest hiljemalt eelmise kuu 25.kuupäevaks alljärgnevalt, märkides selgitusse
„elatis“:
    - 50 eurot XXXarveldusarvele nr XXX;
    -165 eurot XXXarveldusarvele XXX.
Kui pooled ei lepi kokku teisiti, siis elatise miinimumsumma, so ½ Vabariigi
Valitsuse poolt kehtestatud kuupalga alammäära, suurenemisel tuleb elatis
summas, mis ületab 50 eurot, tasuda XXX arvelduskontole

3) Muus osas jätta Harju Maakohtu 29.03.2016 määrus tsiviilasjas nr 2-15-128549
muutmata.
                                                                            2-15-128549



Edasikaebamise kord
Määruse peale võib esitada määruskaebuse Tallinna Ringkonnakohtule Harju
Maakohtu kaudu 15 päeva jooksul alates määruse kättetoimetamisest.

Kohtu poolt tuvastatud asjaolud

XXX(seadusliku esindaja XXX kaudu) esitas 30.12.2015 maksekäsu kiirmenetluses
avalduse ja 17.02.2016 hagi XXX vastu elatise nõudes. Kohus kinnitas tsiviilasjas
kompromissi ja lõpetas menetluse 29.03.2016 määrusega.

Maakohtu põhjendused

Hageja (seadusliku esindaja kaudu) teatas 30.03.2016 e-kirjaga kohtule, et 29.03.2016
määruse resolutsiooni punktis 1.2 on võimalik ebatäpsus, kuna PKS § 100 lg 4 ja
kompromissilepingu p 7 tuleneb, et iga kuu eest makstakse elatis ette eelmise kuu
25.kuupäevaks.

Kohus leidis, et kohtule esitatud kompromissilepingu punktist 2.3 ei ole üheselt
arusaadav, millise kuu eest elatist iga kuu 25.kuupäevaks makstakse. Kuivõrd määrus
peab olema täidetav resolutsiooni alusel ja kohtutäituril ei ole kohustust tõlgendada
seaduse ja teiste kompromissilepingu punktide koosmõju, siis on tulenevalt XXX e-
kirjast põhjendatud määrust täpsustada.

Kohus küsis 30.03.2016 e-kirjaga pooltelt arvamust, kas pooled on nõus määruse
täpsustamisega järgmises sõnastuses: P 1.2: Käesoleva määruse resolutsiooni punktis 1.1
märgitud elatis tuleb maksta iga kuu eest hiljemalt eelmise kuu 25.kuupäevaks
alljärgnevalt, märkides selgitusse „elatis“.

Kostja vastas kohtule 30.03.2016, et kostja on määruse täpsustusega nõus.

Hageja vastas 05.04.2016 kohtule, et on nõus määruse täpsustamisega.

Kohus leiab, et tegemist on ilmse ebatäpsusega määruse täitmise viisis, mis ei mõjuta
määruse sisu. Pooled on määruse täpsustamisega nõustunud.

Tsiviilkohtumenetluse seadustiku (TsMS) § 463 lg 2 kohaselt, määrusele kohaldatakse
vastavalt otsuse kohta sätestatut, kui seadusest või määruse olemusest ei tulene teisiti.
TsMS § 447 lg 2 kohaselt, kohus parandab igal ajal otsuses kirja- ja arvutusvead ning
ilmsed ebatäpsused, mis ei mõjuta otsuse sisu. Vead parandab kohus määrusega.
TsMS § 447 lg 4 kohaselt, otsuse parandamise määruse peale võib esitada
määruskaebuse.




                                           2
Lähtudes eeltoodust leiab kohus, et 29.03.2016 määruse resolutsiooni punktis 1.2 olev
ebatäpsus tuleb parandada ja lugeda sõna „sama“ asemel õigeks sõna „eelmise“.

/allkirjastatud digitaalselt/


Raivo Einula
kohtunik




                                         3
