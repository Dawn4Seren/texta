                       KOHTUMÄÄRUS
Kohus                           Harju Maakohus

Määruse tegemise aeg ja koht    06.09.2016.a Tallinn, Liivalaia kohtumaja

Kohtuasja nr                    1-14-9195

Kohtunik                        Eha Popova

Kohtuistungisekretär            Julia Senkevitš

Kohtuasi                        XXXVangla materjalid Matvei Mazanovi tingimisi enne
                                tähtaega vangistusest vabastamiseks

Süüdimõistetu                   Matvei Mazanov (ik 39210254723) viibib XXXVanglas

Kaitsja                          Jugans Grossmann

Kohtuistungi toimumise aeg,     26.08.2016.a Tallinn      Liivalaia   kohtumaja,   avalik
                                kaugkohtuistung
koht


RESOLUTSIOON

1. Vabastada Matvei Mazanov karistuse kandmisest tingimisi enne tähtaega katseajaga
kuni 05.05.2017.a,     millest esimeseks 2 (kaheks) kuuks kohaldada tema suhtes
elektroonilist valvet.

2. KarS § 76 lg 5 alusel allutada Matvei Mazanov katseajal kuuks KarS §-s 75 sätestatud
käitumiskontrollile ning kohustada teda järgima KarS § 75 lg 1 p 1 -6 sätestatud
kontrollnõudeid:
    1) elama kohtu määratud alalises elukohas XXX;
    2) ilmuma kriminaalhooldaja määratud ajavahemike järel kriminaalhooldusosakonda
       registreerimisele;
    3) alluma kriminaalhooldaja kontrollile oma elukohas ning esitama talle andmeid oma
       kohustuste täitmise ja elatusvahendite kohta;
    4) saama kriminaalhooldusametnikult eelneva loa elukohast lahkumiseks Eesti
       territooriumi piires kauemaks kui viieteistkümneks päevaks;
                                                 2
   5) saama kriminaalhooldusametnikult eelneva loa elu-, töö- või õppimiskoha
      vahetamiseks;
   6) saama kriminaalhooldusametnikult eelneva loa Eesti territooriumilt lahkumiseks ja
      väljaspool Eesti territooriumi viibimiseks.

3. Kohaldada Matvei Mazanovi suhtes käitumiskontrolli ajal KarS § 75 lg 2 p 2, 4 ja 9
sätestatud kohustusi:
 - mitte tarvitada alkoholi;
- asuda tööle või võtta end Töötukassas arvele 2 (kahe) nädala jooksul peale vanglast
vabanemist;
- alluda elektroonilisele valvele tähtajaga 2 (kaks) kuud alates elektroonilise valveseadme
paigaldamisest.

4. Matvei Mazanovile määratud katseaja ja käitumiskontrolli kulgemist arvestada alates
kohtumääruse jõustumisest.

5.   Määrata     Matvei     Mazanovile kriminaalhooldaja XXXVangla Pärnu
kriminaalhooldusosakonna juhataja määramisel ja saata määrus täitmiseks
kriminaalhooldusosakonnale.

6. Matvei Mazanov vabastada määruse jõustumisel.

7. KrMS § 180 alusel välja mõista Matvei Mazanovilt riigituludesse kaitsjatasu 48
(nelikümmend kaheksa) eurot, mis tuleb tasuda 30 päeva jooksul alates kohtumääruse
jõustumisest. KrMS § 159 lg 3 kohaselt edastatakse makseinfo (kontod ja viitenumber)
menetluskulu tasumiseks süüdimõistetule eraldi dokumendina. Kui rahalised nõuded pole
täies ulatuses tähtaegselt tasutud, suunatakse nõuded täitemenetluse läbiviimiseks
kohtutäiturile täitemenetluse seadustikus sätestatud korras.

Määrus saata teadmiseks vanglale, prokurörile ja süüdimõistetule.

Edasikaebamise kord
Määrusele saab esitada 15 päeva jooksul määruskaebuse Harju Maakohtule.

Asjaolud ja kohtumääruse põhjendused

XXXVangla esitas Harju Maakohtule materjalid kinnipeetava Matvei Mazanovi tingimisi enne
tähtaega vangistusest vabastamiseks.

Matvei Mazanov tunnistati Harju Maakohtu 19.11.2014.a süüdi KarS § 209 lg 2 p 1,4 järgi ja
talle mõisteti karistuseks vangistus 1 aasta. KarS § 65 lg 1 ja § 64 lg 1 alusel loeti, et käesoleva
kuriteo eest mõistetav kergem karistus on kaetud raskeima karistusega, mis mõisteti Matvei
Mazanovile 22.10.2013 Pärnu Maakohtu kohtuotsusega nr 1-13-8595 - 2 aastat vangistust, mis
KarS § 69 lg 1 alusel asendati üldkasuliku tööga 1460 tundi, töö tegemise tähtajaga kaks aastat.
Kohtuotsus jõustus 05.12.2014.a. Pärnu Maakohtu 20.11.2015.a määrusega pöörati M.
Mazanovile Harju Maakohtu 19.11.2014.a kohtuotsusega mõistetud ärakandmata karistus -
vangistus 1 aasta 2 kuud 25 päeva – täitmisele. Kohtumäärus jõustus 16.01.2016.a.

Karistuse kandmise algus oli 10.02.2016.a ja lõpp on 05.05.2017.a.
                                                3
Matvei Mazanovi kohta kinnipidamisasutuses koostatud iseloomustusest nähtub, et alates
04.04.2016.a töötab ta majandustöödel. Kehtivaid distsiplinaarkaristusi ei ole. Vangla toetab M.
Mazanovi tingimisi ennetähtaegset vabastamist koos elektroonilise valve kohaldamisega.

Matvei Mazanovi       kohta kriminaalhoolduses koostatud iseloomustusest nähtub, et
kinnipeetav asub vabanemisel elama oma vanemate juurde XXX, tegemist on poolega majast,
mis kuulub kinnipeetava isale. Majas elavad täisealised isikud andsid nõusoleku elektroonilise
valve paigaldamiseks. Elamispind vastab elektroonilise valve kohaldamise nõuetele.
Kinnipeetaval on vabanemisel võimalus asuda tööle XXXOÜ-s.

Matvei Mazanov taotleb kohtult tingimisi ennetähtaegset vanglast vabastamist. Elama asub
oma vanemate juurde XXX. Tööle läheb ettevõttesse XXXOÜ-sse. Narkootikume on tarvitanud
ühel korral. On lisakohustustega ja elektroonilise valvega nõus.

Abiprokurör Katrin Tron esitas kirjaliku seisukoha, mille kohaselt prokurör toetab Matvei
Mazanovi tingimisi ennetähtaegset vabastamist. Juhul, kui kohus otsustab süüdimõistetu
ennetähtaegselt vabastada, siis prokurör nõustub vangla ja kriminaalhooldaja ettepanekuga
määratavate kontrollnõuete, kohustuste ja nende tähtaegade osas.

Kaitsja toetab kinnipeetava tingimisi ennetähtaegset vabastamist koos elektroonilise valve
kohaldamisega. Ema ja isa on andnud nõusoleku elektroonilise valve kohaldamiseks ja korter
vastab elektroonilise valve tingimustele. Ka prokurör      toetab tingimisi ennetähtaegset
vabastamist.

Kohus, tutvunud esitatud materjalide ja prokuröri kirjaliku seisukohaga ning ära kuulanud
süüdimõistetu ja kaitsja arvamuse, leiab, et Matvei Mazanovi võib vangistusest tingimisi
ennetähtaegselt vabastada.

Tingimisi enne tähtaega vangistusest vabastamise otsustamisel arvestab kohus kuriteo
toimepanemise asjaolusid, süüdlase isikut, varasemat elukäiku ning käitumist karistuse kandmise
ajal, samuti tema elutingimusi ja neid tagajärgi, mida võib süüdlasele kaasa tuua tingimisi enne
tähtaega karistusest vabastamine. Seega võtab kohus taotluse läbivaatamisel arvesse kõik Matvei
Mazanovi        isikut iseloomustavad andmed – tema käitumist nii kuriteo toimepanemisele
eelnenud ajal, sellel ajal ning sellele järgnenud perioodil.

Antud juhul peab kohus põhjendatuks vabastada kinnipeetav vangistusest tingimisi
ennetähtaegselt koos elektroonilise valve kohaldamisega. Matvei Mazanov on suutnud karistuse
kandmise ajal käituda korrektselt, mida kinnitab distsiplinaarkaristuste puudumine. Kohus
arvestab ka sellega, et kinnipeetava püüdlemist õiguskuuleka elu poole kinnitab tema
resotsialiseeriv tegevus vangistuse ajal – osalemine tööhõives. Vangla ja prokurör toetavad M.
Mazanovi tingimisi ennetähtaegset vabastamist elektroonilise valve kohaldamisega.

Kohus usub, et praegune vangistus on pannud M. Mazanovi mõistma, et toimepandud
kuritegudele järgnevad tema igapäevast elu ja heaolu oluliselt piiravad tagajärjed ning ta on enda
õigusvastasest käitumisest ka vajalikud järeldused teinud. Kohus leiab, et kinnipeetavale võib
anda võimaluse näidata, et ta on suuteline õiguskuulekalt käituma.

Kohtu hinnangul võimaldab M. Mazanovi             tingimisi ennetähtaegne vabastamine ühes
elektroonilise valvega kohaldada tema üle käitumiskontrolli ning seeläbi teostada järelevalvet
väljaspool kinnipidamisasutust, kindlustamaks positiivseid muutusi, andes samas talle võimaluse
tõestada, et ta on asunud paranemise teele ning on võimeline edaspidi järgima seaduskuulekat
eluviisi. Katseajal on võimalik hinnata kinnipeetava püüdlusi oma elu korraldamisel, samuti
                                              4
kehtivate tavade ja reeglite järgimisel. Kriminaalhooldusseaduse § 1 lg 1 kohaselt valvatakse
kriminaalhoolduse käigus kriminaalhooldusaluse käitumise ja temale kohtu või prokuröri poolt
pandud kohustuste täitmise järele ning soodustatakse kriminaalhooldusaluse sotsiaalset
kohanemist eesmärgiga mõjutada teda hoiduma kuritegude toimepanemisest.

Pärast vabanemist on M. Mazanovil olemas kindel elu- ja töökoht ning kriminaalhoolduse ja
elektroonilise valve kohaldamisega on nõustunud ka süüdimõistetu, saades aru selle
vajalikkusest ja kasulikkusest oma edasise elu korraldamisel. Kõik need asjaolud aitavad kohtu
hinnangul kaasa kinnipeetava edaspidisele õiguskuulekale käitumisele ning ühiskonnas
aktsepteeritavate hoiakute ja tõekspidamiste omaksvõtmisel. Kohus usub, et süüdimõistetu on
nüüdseks teinud karistusest vastavad järeldused ning oskab edaspidises elus käituda
normikohaselt.

Kohus juhindub KarS § 76 ja KrMS §-dest 426, 432, 383, 384.


Eha Popova
Kohtunik
