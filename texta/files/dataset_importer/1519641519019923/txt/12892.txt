                                 KOHTUMÄÄRUS
Kohus                                    Viru Maakohus
Toimiku number                           1-16-4130
Määruse tegemise aeg ja koht             13. juuni 2016 Jõhvi kohtumajas
Kohtunik                                 Larissa Prokopenko
Kohtuistungi sekretär                    Ingrid Koddo
Prokurör                                 Kristiina Erte (kirjalik arvamus)
                                         Viru Vangla ettepanek Artur Prokhorov´i karistuse
Taotlus
                                         kandmisest vabastamiseks parandamatu haiguse tõttu

Süüdimõistetu                            Artur Prokhorov, isikukood 38603303714, xxx

Kaitsja                                  Vandeadvokaat Arvo Suuban


TUVASTATUD ASJAOLUD JA PÕHJENDUS

Artur Prokhorov tunnistati süüdi Viru Maakohtu 31.03.2015 kohtuotsuse alusel KarS § 121; § 200
lg 1; § 266 lg 2 p 2; § 199 lg 2 p 9 – 25 lg 1,2 järgi ja mõisteti karistuseks KarS § 64 lg 1, § 68 lg 1,
KrMS 238 lg 2 alusel 1 aasta 7 kuud 7 päeva vangistust. KarS § 74 lg 1 alusel jäeti vangistus
täitmisele pööramata katseajaga 2 aastat 6 kuud.
Viru Maakohtu 16.06.2015 määrusega pöörati mõistetud karistus täitmisele.
Karistuse kandmise algus alates 16.06.2015.

Viru Vangla esitas Viru Maakohtule ettepaneku, milles palub vabastada Artur Prokhorov temale
mõistetud karistuse kandmisest isiku parandamatu haiguse tõttu.

Viru Vangla arstliku ekspertiisi komisjoni 12.05.2016 otsusest nr 1-5/1-1 nähtub, et               Artur
Prokhorov´il xxx.

Prokurör ei soovinud kohtuistungist osa võtta ning polnud Viru Vangla taotlusele vastu.

Artur Prokhorov avaldas kohtuistungil, et ta ei ole ravist keeldunud, tahab pöörduda spetsialisti
poole. Enne vangistust on pöördunud psühhiaatri poole.

Viru Vangla perearst Rxxx Axxx sõnul isik keeldub ravist ning tegu on püsivalt süveneva xxx.

Kaitsja leiab, et Viru Vangla taotlust ei saa lugeda esildiseks KrMS § 425 lg 1 mõttes. R. Axxxei
olnud komisjoni liige, seega pole täidetud ka KrMS § 432 lg 3 nõue. Isik on nõus ravile minema,
seega ei saa sundravi kohaldada. Sundravi kohaldamise aluseks on ekspertiis, mida pole antud juhul
tehtud.

KarS § 79 lg 1 kohaselt parandamatult rasket haigust põdeva isiku võib kohus karistuse kandmisest
vabastada. Seejuures arvestab kohus toimepandud kuriteo asjaolusid, süüdimõistetu isikut ja haiguse
                                                                                                       1
iseloomu.

KarS § 86 lg 1 kohaselt kui isik on pannud õigusvastase teo toime süüdimatus seisundis või kui ta
on pärast kohtuotsuse tegemist, kuid enne karistuse ärakandmist jäänud vaimuhaigeks,
nõdrameelseks või kui tal on tekkinud muu raske psüühikahäire, samuti kui tal on eeluurimise või
kohtus asja arutamise ajal tuvastatud nimetatud seisundid, mis ei võimalda kindlaks teha tema
vaimset seisundit õigusvastase teo toimepanemise ajal ning ta on oma teo ja vaimse seisundi tõttu
ohtlik endale ja ühiskonnale ning vajab ravi, määrab kohus talle psühhiaatrilise sundravi.

KrMS § 425 lg 2 kohaselt kui süüdimõistetu on jäänud pärast kohtuotsuse tegemist, kuid enne
karistuse täielikku ärakandmist vaimuhaigeks või nõdrameelseks või kui tal on tekkinud muu raske
psüühikahäire, teeb karistuse täitmise asukoha järgse maakohtu täitmiskohtunik karistuse täitmisele
pööramata jätmise või karistuse kandmisest vabastamise määruse. Sellisel juhul kohaldab
täitmiskohtunik süüdimõistetule karistusseadustiku §-s 86 sätestatud psühhiaatrilist sundravi.

Kohtunik leiab, et Viru Vangla taotlus pole põhjendatud ja rahuldamisele ei kuulu.

Kohus nõustub antud juhul kaitsjaga, et menetlusnormid ei ole käesolevas asjas täidetud. Viru
Vangla esitas kohtule ettepaneku karistuse kandmisest vabastamiseks isiku parandamatu
psüühikahäire tõttu ja sundravi kohaldamiseks, mitte esildise, nagu seda nõuab KrMS § 425 lg 1.

KrMS § 432 lg 3 kohaselt on süüdimõistetu haiguse tõttu enne tähtaega karistusest vabastamise
küsimuse lahendamisel arvamuse andnud tervishoiutöötaja osavõtt kohustuslik. Kohtuistungil osales
Viru Vangla perearst Rxxx Axxx, kes ei kuulunud komisjoni. Seega on rikutud ka KrMS § 432 lg 3
nõuet.

Kuid kohus, otsustades Artur Prokhorov´i karistuse kandmisest vabastamise võimalust, lähtub
sellest, et KarS § 79 lg 2 sätestatud eelduste kohaselt ei ole süüdlase karistusest vabastamise
otsustamiseks siiski piisav ainult tema haigestumine psüühilisse haigusesse, vaid sellega kaasnev
süüdlase võimetus saada aru toimepandud süüteo keelatusest ja suutmatus selle arusaama kohaselt
toimida. Samuti psühhiaatriline sundravi on karistusest vabastatud psüühiliselt haige süüdlase suhtes
kohaldatav selleks materiaalõiguses KarS § 86 lg 1 ettenähtud eelduste täidetuse korral, mis
nõuavad muu hulgas taolise isiku ohtlikkust endale või ühiskonnale ja tema ravimise vajalikkust.

Arusaamise võimetust ja küsimust, kas isik on ohtlik endale ja ühiskonnale ja kas vajab sundravi,
saab kohus hinnata vaid psühhiaatriaekspertiisi abil, mida pole antud asjas tehtud, ega ka kohtult
taotletud. Viru vangla arstliku komisjoni otsuses ei ole ka antud küsimused käsitletud.

Arvestades ülaltoodut jätab kohus Viru Vangla ettepaneku Artur Prokhorov´i karistuse kandmisest
vabastamiseks parandamatu haiguse tõttu rahuldamata.

Juhindudes KrMS § 425 ja KarS § 79 lg 2 kohtunik

                                     MÄÄRAS

Jätta Viru Vangla ettepanek Artur Prokhorov´i karistuse kandmisest vabastamiseks
parandamatu haiguse tõttu rahuldamata.

Rahuldada kaitsja, advokaat Arvo Suuban taotlus Artur Prokhorov´ile riigi õigusabi osutamise eest
tasu 96 eurot.
Jätta õigusabi kulud KrMS § 183 alusel riigi kanda.

Määruse ärakiri saata süüdimõistetu Artur Prokhorov´ile, prokurörile, kaitsjale, Viru Vanglale.
                                                                                                   2
Määruse peale võib esitada määrusekaebuse Viru Maakohtule 15 päeva jooksul, alates päevast, mil
isik sai määrusest teada, või pidi teada saama.


(allkirjastatud digitaalselt)
Kohtunik
Larissa Prokopenko




                                                                                              3
