                                                                        Väärteoasi nr 4-16-1285




                             KOHTUMÄÄRUS
Kohus                              Tartu Maakohus

Määruse tegemise aeg ja koht       21. märts 2016. a Jõgeva kohtumaja

Väärteoasja number                 4-16-1285

Kohtunik                           Liivi Loide

Kohtuistungi sekretär              Viivi Kalme

Taotluse esitaja                   PPA Lõuna prefektuur

Taotlus                            Asenduskaristuse kohaldamiseks

Süüdlane                           JURI AKSJONOV
                                   isikukood: 37901150395, elukoht: xxxxx xx xxxx xxxx
                                   xxxxxxx xxxx xxxxx xxxxxx xxxxxxx, xxxxx e-post:
                                   xxxxxxxxxxxxxxxxxxxxxxxxxxxx
RESOLUTSIOON

KarS § 72 lg 1, 2 ja § 69 lg 1 alusel asendada Juri Aksjonovile 15.04.2014. a väärteoasjas nr
249014000901 määratud rahatrahv summas 1020 eurot, s.o 255 trahviühikut, millele vastab
26 päeva aresti, 26 (kakskümmend kuus) tunni üldkasuliku tööga.
KarS § 69 lg 3 alusel määrata üldkasuliku töö tegemise tähtajaks 1 (üks) nädal alates
käesoleva kohtumääruse jõustumisest.

Üldkasuliku töö tegemine toimub Lõuna Prefektuuri kaudu. Üldkasuliku töö tegemise aja ja
koha kooskõlastamiseks tuleb Juri Aksjonovil võtta ühendust Lõuna Prefektuuri
menetlusteenistuse liiklusjärelevalvetalituse spetsialist Anžela Murumägiga (tel: 730 8786,
5770 5922 Tartumaa, Tartu, Riia 132-A216 anzela.murumagi@politsei.ee).

Kohtumäärus tuleb saata PPA Lõuna Prefektuurile, kohtutäitur Ivi Kalmetile ja Juri Aksjonovile.

Edasikaebamise kord
Määrusele saab 15 päeva jooksul esitada määruskaebuse Tartu Maakohtu Jõgeva kohtumaja kaudu
Tartu Ringkonnakohtule.

TAOTLUSE SISU JA MENETLUSE KÄIK
15.04.2014. a tegi Lõuna prefektuur väärteoasjas nr 249014000901 otsuse, millega määras Juri


                                                                                          1 (2)
Aksjonovile rahatrahvi 255 trahviühikut, s.o 1020 eurot. Otsus jõustus 03.06.2014. Kuna süüdlane
ei tasunud rahatrahvi vabatahtlikult, alustati 30.08.2013 tema suhtes täitemenetlus nr
047/2014/655. 03.02.2016 teavitas kohtutäitur Ivi Kalmet kohtuvälist menetlejat rahatrahvi
täitmise võimatusest. 19.02.2016 esitas kohtuväline menetleja kohtule avalduse, milles palus
juhindudes KarS § 72 ja TMS § 201 otsustada tasumata rahatrahvi summas 1020 eurot asendamine
arestiga.

21.03.2016. a kohtuistungil selgitas Juri Aksjonov, et ta ei ole võimeline rahatrahvi tasuma, sest tal
puudub sissetulek. Süüdlane elab koos naisega ning neil on neli last. Alates 2009. a on ta teinud
ehitusel juhutöid. Käesolevalt Juri Aksjonov ei tööta. Rahatrahvi asendamisel on Juri Aksjonov
nõus üldkasulikku tööd tegema. Süüdlane on arvamusel, et ta suudab 26 tundi üldkasulikku tööd
ära teha ühe nädalaga.

KOHTU SEISUKOHT
KarS § 72 lg 1 sätestab, et kui süüdlane ei tasu talle määratud või mõistetud rahatrahvi, asendab
kohus selle tasumata osas arestiga või süüdlase nõusolekul üldkasuliku tööga käesoleva
seadustiku §-s 69 sätestatud korras.
Juri Aksjonov ei ole tasunud talle karistuseks määratud rahatrahvi põhjendades seda sissetuleku
puudumisega. Süüdlase selgituse kohaselt ei ole ta ametlikku töökohta omanud alates 2009. a ja
sissetulekut on saanud juhutöödelt ehitusel. Lisaks sellele on Juri Aksjonovi peres kasvamas neli
last, mis vähendab samuti võimalusi rahatrahvi nõuetekohaseks tasumiseks. Süüdlase rasket
majanduslikku olukorda arvesse võttes ei ole rahatrahvi tasumine tõenäoline ka edaspidi,
mistõttu tuleb Juri Aksjonovile määratud rahatrahv asendada teiseliigilise karistusega, s.o
arestiga. Kuna Juri Aksjonov on avaldanud valmidust üldkasuliku töö tegemiseks, siis tulenevalt
KarS § 69 lg 1 on võimalik arest asendada üldkasuliku tööga.

Juri Aksjonovile määrati karistuseks rahatrahv 1020 eurot, s.o 255 trahviühiku ulatuses. KarS §
72 lg 2 ja § 69 lg 1 alusel vastab sellele 26 päeva aresti, millele omakorda vastab 26 tundi
üldkasulikku tööd. Arvestades, et süüdlane ei tööta, on tal võimalik üldkasulik töö sooritada ühe
nädala jooksul. KarS § 69 lg 3 alusel määrabki kohus üldkasuliku töö tegemise tähtajaks 1
nädala alates käesoleva kohtumääruse jõustumisest. Kohus märgib, et üldkasuliku töö tähtajaks
sooritamata jätmisel tuleb süüdlasel minna aresti kandma.

Üldkasuliku töö tegemine toimub süüdlase elukohajärgselt Lõuna prefektuuri kaudu ning töö
tegemise aja ja koha kooskõlastamiseks tuleb Juri Aksjonovil võtta endal ühendust Lõuna
Prefektuuri menetlusteenistuse liiklusjärelevalvetalituse spetsialist Anžela Murumägiga.

Kohus lähtub määruse tegemisel KarS § 69, § 72, VTMS § 211.


/allkirjastatud digitaalselt/
Kohtunik




                                                                                               2 (2)
