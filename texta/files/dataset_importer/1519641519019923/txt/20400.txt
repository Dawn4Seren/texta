                      KOHTUMÄÄRUS
Kohus                            Tartu Maakohus

Kohtunik                         Zakaria Nemsitsveridze

Määruse tegemise aeg ja koht 24. märts 2016, Tartu kohtumaja
                                 Karin Varikmäe hagi Naaskel OÜ vastu kohustuse
Tsiviilasi
                                 täitmise nõudes

Tsiviilasja number               2-16-704

Menetlustoiming                  kompromissi kinnitamine ja menetluse lõpetamine ning
                                 riigilõivu osaline tagastamine

                                 hageja: Karin Varikmägi (isikukood XXXX, elukoht
Menetlusosalised ja nende
esindajad                        XXXX)
                                 kostja: Naaskel OÜ (registrikood 10535179, asukoht
                                 Väike-kaar 41 Tartu 50406); lepinguline esindaja
                                 vandeadvokaadi      abi       Toomas      Metsma,
                                 toomas@tarmopilv.ee
RESOLUTSIOON
1. Võtta vastu ja kinnitada poolte vahel 24.03.2016 toimunud kohtuistungil sõlmitud
   kompromiss, mis seisneb järgnevas:
   1.1. Karin Varikmägi ja OÜ Naaskel lepivad kokku, et Naaskel OÜ toimetab 30.03.2016
        või 31.03.2016 aadressile XXXX elukohta, siseuksed vastavalt hinnapakkumisele
        01.04.2015 (9 tk, lisaks juurdekuuluvad lävepakud, lengid, piirdeliistud, lukud ja
        lingid).
   1.2. Lukud ja lingid on Karin Varikmägi poolt OÜ-le Naaskel üle antud 2015. aasta
        maikuus.
   1.3. Karin Varikmägi kohustub tasuma OÜ-le Naaskel 2070 (sisaldab käibemaksu)
        eurot arve alusel peale uste kättesaamist, viie päeva jooksul.
   1.4. Pooled loobuvad määruskaebuse esitamise õigusest.
   1.5. Karin Varikmägi taotleb poole riigilõivu tagastamist.
   1.6. Pooled kinnitavad, et neil ei ole muid omavahelisi nõudeid tsiviilasjas nr 2-16-704.
   1.7. Pooled on teadlikud kompromissi sõlmimise tagajärgedest.
2. Lõpetada menetlus tsiviilasjas nr 2-16-704 – Karin Varikmäe hagi Naaskel OÜ vastu
   kohustuse täitmise nõudes.
3. Tagastada Karin Varikmäe arveldusarvele nr XXXX pool tema poolt 15.01.2016
   tasutud riigilõivust, s.o 137,50 eurot seoses kompromissi sõlmimisega.
 4. Määrus kuulub viivitamatule täitmisele (TsMS § 467 lg 5).
 5. Määrus toimetada kätte menetlusosalistele.

 Edasikaebamise kord ja tähtaeg
 Määruse peale ei saa esitada määruskaebust kaebeõiguse välistamise tõttu.

ASJAOLUD JA KOHTU SEISUKOHT
Karin Varikmägi esitas 15.01.2016 Tartu Maakohtule hagi Naaskel OÜ vastu kohustuse
täitmise nõudes. 24.03.2016 toimunud poolte ärakuulamisel sõlmisid pooled kompromissi,
mille palusid kinnitada ja asjas menetluse lõpetada.
Tsiviilkohtumenetluse seadustiku (TsMS) § 430 lg 1 sätestab, et pooled võivad menetluse kuni
hagi kohta tehtud lahendi jõustumiseni lõpetada kompromissiga; kohus kinnitab kompromissi
määrusega, millega ühtlasi lõpetab asja menetluse. TsMS § 430 lg 3 kohaselt ei kinnita kohus
kompromissi, kui see on vastuolus heade kommetega või seadusega või rikub olulist avalikku
huvi või kui kompromissi ei ole võimalik täita.
Käesoleval juhul on kohus seisukohal, et poolte tahe sõlmida kompromiss on tuvastatud.
Kompromiss ei ole vastuolus heade kommetega või seadusega ega riku olulist avaliku huvi ning
kompromissi on võimalik täita, seega ei esine aluseid kompromissi kinnitamata jätmiseks.
TsMS § 150 lg 2 p 1 alusel tuleb hageja arveldusarvele tagastada menetluses tasutud
riigilõivust pool, s.o 137,50 eurot.




/allkirjastatud digitaalselt/

Zakaria Nemsitsveridze
Kohtunik
