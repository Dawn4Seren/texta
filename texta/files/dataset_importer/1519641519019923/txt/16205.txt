                          KOHTUOTSUS
                               EESTI VABARIIGI NIMEL
                                     Resolutiivosa

Kohus                               Tartu Maakohus Tartu kohtumaja

Otsuse tegemise aeg ja koht         9. mai 2016, Tartus Kalevi 1

Väärteoasja number                  4-16-2611

Kohtukoosseis                       kohtunik Rutt Teeveer

Kohtuistungi sekretär               Helju Rebane

Väärteoasi                          INDREK KOOK
                                    väärteoasi nr 2603,16,000068
                                    Liiklusseaduse § 201 lg 2 järgi
                                    teo toimepanemise aeg 5. märts 2016 kell 01.20
Menetlusalune isik                  Indrek Kook
                                    isikukood: 39502032758
                                    elukoht: XXXX
                                    töötab XXXX
Kohtuvälise menetleja esindaja      Lõuna Prefektuuri esindaja Vallo Tõnuvere



RESOLUTSIOON
Juhindudes karistusseadustiku (KarS) §-st 48 ja väärteomenetluse seadustiku (VTMS) § 107
lg 1 p-st 1 tunnistada süüdi INDREK KOOK liiklusseaduse (LS) § 201 lg 2 järgi ning mõista
karistuseks 20 (kakskümmend) päeva aresti.

KarS § 66 lg 1 alusel on Indrek Koogil (Kook) õigus käesoleva kohtuotsusega mõistetud
arestipäevad ära kanda osade kaupa, kusjuures järjest kanatava karistuse kestus peab olema
vähemalt 2 (kaks) päeva ja mõistetud arest tuleb ära kanda alates kohtuotsuse jõustumisest
3 (kolme) kuu jooksul.

Tuginedes VTMS § 203 lg-le 3 ja § 205 lg-tele 2, 3 on Indrek Kook peale kohtuotsuse jõustumist
kohustatud ilmuma ositi kandmisele kuuluvat aresti kandma Lõuna Prefektuuri (karistuse kandmise
aja osas võtta kontakti Tartu arestikambriga, tel 7308610, e-post: louna@politsei.ee, aadressil Tartu
Riia 179 a) Tartu arestikambrisse.
 VTMS § 205 lg 3 alusel loetakse arestipäevade kandmise alguseks Indrek Koogi (Kook)
 arestikambrisse saabumise aeg. Vastavalt KarS § 67 lg-le 1 arvestatakse aresti tähtaeaga päevades ja
 karistustähtaja arvestamisel on arvestusühikuks üks astronoomiline päev, so 24 tundi.

 Juhul kui Indrek Kook ei ole aresti ära kandnud kohtuotsuses määratud ajaks, teavitab Lõuna
 Prefektuur sellest aresti täitmisele pööranud kohut ning VTMS § 205 lg 4 alusel teeb maakohtunik
 määruse süüdlase sundtoomise kohta arestimajja. Sellisel juhul pööratakse arest täitmisele ühes osas
 kogu ärakandmata karistuse ulatuses.

 Käesolev otsus anda kätte menetlusalusele isikule ja kohtuvälise menetleja esindajale ning edastada
 peale jõustumist Lõuna Prefektuuri Tartu arestikambrile.


 Edasikaebamise kord
 Kohtumenetluse pooltel on õigus esitada Tartu Maakohtu kohtuotsusele apellatsioonkaebus Tartu
 Ringkonnakohtule. Kui kohtumenetluse pool soovib kasutada apellatsiooniõigust, peab ta sellest
 kirjalikult teatama Tartu Maakohtule 7 päeva jooksul, alates 10. maist 2016. Kui ettenähtud tähtajaks
 ei teatata oma soovist kasutada apellatsiooniõigust, siis vormistatakse kohtuotsus ainult selle
 lõpposana. Apellatsiooniõiguse kasutamise korral on kohtuotsus Tartu Maakohtu kantseleis
 kättesaadav 20. mail 2016 alates kella 14.00-st. Apellatsioonkaebus tuleb esitada Tartu
 Ringkonnakohtule 15 päeva jooksul, alates päevast, mil kohtuotsus on kohtumenetluse pooltele
 kohtus tutvumiseks kättesaadav.



/allkirjastatud digitaalselt/

Rutt Teeveer
Kohtunik




                                                                                             2
