                           KOHTUOTSUS
                                EESTI VABARIIGI NIMEL
                                  TAGASELJAOTSUS

Kohus                           Tartu Maakohus
Kohtunik                        Zakaria Nemsitsveridze
Otsuse tegemise aeg ja koht     29. juuni 2016, Tartu kohtumaja
Tsiviilasja number              2-16-8124

Tsiviilasi                      Eesti Haigekassa hagi Revo Lillemetsa vastu kahju
                                hüvitamiseks
Tsiviilasja hind                110,94 eurot
Menetlusosalised ja nende       Hageja: Eesti Haigekassa (registrikood 74000091; asukoht
esindajad                       Lembitu 10, 10114 Tallinn); esindaja Tiivi Salvan;
                                tiivi.salvan@haigekassa.ee
                                Kostja: Revo Lillemets (isikukood XXX, elukoht XXX)


                                lihtmenetlus

RESOLUTSIOON
1. Hagi rahuldada.
2. Välja mõista Revo Lillemetsalt seoses S.S. 19.02.2014 põhjustatud tervisekahjustustega
   ravikulu 110,94 eurot Eesti Haigekassa kasuks.
3. Tunnistada otsus tagatiseta viivitamata täidetavaks.
4. Toimetada tagaseljaotsus kätte menetlusosalistele.
Menetluskulude jaotus ja kindlaksmääramine
5. Jätta menetluskulud Revo Lillemetsa kanda.
Apellatsioonkaebuse esitamine
6. Hageja võib kohtuotsuse peale esitada apellatsioonkaebuse Tartu Ringkonnakohtule 30 päeva
   jooksul alates otsuse apellandile kättetoimetamisest, kuid mitte hiljem kui viie kuu
   möödumisel      otsuse    avalikult    teatavakstegemisest.   Ringkonnakohus       menetleb
   apellatsioonkaebust üksnes juhul, kui maakohtu otsuses on antud luba edasikaebamiseks või
   kui maakohtu otsuse tegemisel on selgelt ebaõigesti kohaldatud materiaalõiguse normi või on
   selgelt rikutud menetlusõiguse normi või on selgelt ebaõigesti hinnatud tõendeid ja see võis
   oluliselt mõjutada lahendit. Käesoleval juhul kohus edasikaebamiseks luba ei anna.
7. Apellatsioonkaebuse esitamise soovi korral tuleb hagejal kümne päeva jooksul otsuse
   kuulutamisest arvates teatada kohtule soovist esitada otsuse peale apellatsioonkaebus, et
   kohus otsust puuduoleva osaga täiendaks. Otsuse täiendamise korral hakkab
   apellatsioonkaebuse esitamise tähtaeg uuesti kulgema täiendava otsuse kättetoimetamisest
   arvates. Kui hageja kümne päeva jooksul kirjeldava ja põhjendava osata tehtud otsuse
   kuulutamisest arvates ei teata apellatsioonkaebuse esitamise soovist, loetakse, et ta on
   apellatsioonkaebuse esitamise õigusest loobunud (TsMS § 448 lg 41 ja lg 42, § 632 lg 1).
Kaja esitamine
8. Kostja võib esitada Tartu Maakohtule tagaseljaotsuse peale kaja, kui tema tegevusetus, mis
   oli tagaseljaotsuse tegemise aluseks, oli tingitud mõjuvast põhjusest. Kaja võib esitada
   sõltumata mõjuva põhjuse olemasolust, kui hagile vastamata jätmise puhul oli hagi kostjale
   või tema esindajale kätte toimetatud muul viisil kui isiklikult allkirja vastu üleandmisega või
   elektrooniliselt või tagaseljaotsust ei võinud seaduse kohaselt teha. Kaja võib esitada
   tagaseljaotsuse kättetoimetamisest alates 30 päeva jooksul. Kui tagaseljaotsus toimetatakse
   kätte avalikult, võib kaja esitada 30 päeva jooksul alates päevast, kui kostja tagaseljaotsusest
   või selle täitmiseks algatatud täitemenetlusest teada sai. Kajalt tasutakse kautsjon.
   Kautsjonina tasutakse summa, mis vastab riigilõivule poolelt hagihinnalt, kuid mitte vähem
   kui 100 eurot ja mitte rohkem kui 1500 eurot. Kajale tuleb lisada kõik asja ettevalmistamise
   lõpuleviimiseks vajalik koos dokumentide ja nende lisade ärakirjadega vastavalt
   menetlusosaliste arvule (TsMS § 142 lg 2, § 415).

KIRJELDAV JA PÕHJENDAV OSA
9. Kohus võttis hagi menetlusse 30.05.2016 määrusega ja edastas hagimaterjalid ning kirjaliku
   vastuse nõude kostjale. Kohus andis kostjale aega 20 päeva hagimaterjalide kättesaamisest
   alates hagile vastamiseks (tlk 19-20). Kostja elukohas võttis 30.05.2016 hagimaterjalid ja
   kirjaliku vastuse nõude edasiandmiseks vastu H.K. (tlk 26), kuid kostja hagile ei vastanud.
   Kohus leiab, et hagi on hagiavalduses märgitud ulatuses ja asjaoludega õiguslikult
   põhjendatud ning kohus lahendab asja hageja nõusolekul tagaseljaotsusega.
10. TsMS § 173 lõike 1 kohaselt märgib asja menetlenud kohus menetluskulude jaotuse
    menetlusosaliste vahel kohtuotsuses või menetlust lõpetavas määruses, muu hulgas määruses,
    millega hagita menetluse avaldus või teistmisavaldus lahendatakse või hagi või hagita
    menetluse avaldus või teistmisavaldus jäetakse menetlusse võtmata või läbi vaatamata või
    asja menetlus lõpetatakse. TsMS § 161 lg 1 kohaselt kannab hagimenetluse kulud pool, kelle
    kahjuks otsus tehti. Hageja on kinnitanud, et tal ei ole menetluskulusid. Seetõttu jätab kohus
    menetluskulud rahaliselt kindlaksmääramata.


/allkirjastatud digitaalselt/

Zakaria Nemsitsveridze
Kohtunik
