                                KOHTUMÄÄRUS
 Kohus                               Viru Maakohus

 Määruse tegemise aeg ja koht        28. detsember 2016, Rakvere kohtumaja

 Kriminaalasja number                1-16- 7772

 Kohtunik                            Kristel Vedro

 Kohtuasja nimetus                   Markel Demjanov süüdistatuna KarS § 121 lg 1, 199 lg 2 p 9 järgi
                                     / Erakorraline ettekanne Markel Demjanovi osas

 Süüdimõistetu                       MARKEL DEMJANOV, isikukood 39306105214, elukoht:
                                     xxxx
 Kohtumääruse õiguslik alus          KrMS § 427 lg 1, KarS § 74 lg 4, § 75 lg 2 p 8


 RESOLUTSIOON
    1. Kriminaalhooldusametniku taotlus rahuldada.
    2. Pikendada Viru Maakohtu 13.09.2016 otsusega Markel Demjanovile mõistetud
       üldkasuliku töö tegemise tähtaega 2 kuu võrra, so kuni 29.11.2018 ning pikendada
       kuriteoga tekitatud kahju heastamise tähtaega kuni 31.01.2017.
 Edasikaebamise kord
 Määruse peale võib esitada määruskaebuse Viru Maakohtule 15 päeva jooksul arvates
 kohtumääruse kättesaamisele järgnevast päevast.

Kohtumääruse asjaolud ja põhjendused.

1.Viru Maakohtu Rakvere kohtumaja 13.09.2016 otsusega kokkuleppemenetluses mõisteti Markel
Demjanov süüdi KarS § 121 lg 1 järgi ning karistuseks mõisteti 9 kuud vangistust, lisaks mõisteti
ta süüdi KarS § 199 lg 2 p 9 järgi, KarS § 64 lg 1 alusel mõisteti liitkaristuseks raskeima karistuse
suurendamise teel 1 aasta 6 kuud vangistust. KarS § 69 lg 1-4 alusel asendati vangistus 540 tunni
üldkasuliku tööga, mille tegemise tähtajaks määrati 2 aastat. KarS § 75 käitumiskontrollile ja teda
kohustati järgima KarS § 75 lg 1 sätestatud käitumiskontrolli nõudeid. KarS § 75 lg 2 p 1 alusel
kohustati Markel Demjanovit üldkasuliku töö tegemise ajal heastama kuriteoga tekitatud kahju ja
hüvitama kohtuotsuse jõustumisele järgneva kahe kuu jooksul xxxx kogudusele 30.- eurot ja xxxx-
ile 51,24 eurot. KarS § 75 lg 2 p 2, 7 ja 8 alusel kohustati Markel Demjanovit üldkasuliku töö
tegemise ajal mitte tarvitama alkoholi, mitte suhtlema kannatanu H O ja kuriteo kaastäideviijate I
V ja E N ning osalema kriminaalhooldaja poolt valitavates sotsiaalprogrammides.

                                                                                                   1
3. 21.12.2016 esitas kriminaalhooldusametnik kohtule erakorralise ettekande taotlusega pikendada
Markel Demjanovile mõistetud üldkasuliku töö tähtaega 2 kuu võrra ning pikendada
maksekohustuse tähtaega kuni 31.01.2017.

4.Erakorralise ettekande kohaselt käis hooldusalune 29.11.2016 Viru Vangla
Kriminaalhooldusosakonna Rakvere esinduses korralisel registreerimisel ning tunnistas, et
võlgnevused on tasumata, kuid lubas, et tasub need hiljemalt detsembri 50. nädalal st 12-
16.12.2016. Isikule selgitati, et kui võlgnevused ei ole tasutud 19.12.2016 hommikuks, siis
ametnik koostab erakorralise ettekande kohtule.

5. Senise kriminaalhoolduse kohta on ettekandes märgitud, et esmakohtumine hooldusalusega
toimus 20.10.2016. Isikule selgitati üldkasuliku töö olemust ja sellega kaasnevaid õigusi ja
kohustusi. Hooldusalune allkirjastas ÜKT tegija õiguste ja kohustuste lehe. Kohtumisel vesteldi
kohtu määratud kohustusest mitte tarvitada alkoholi ning selle kohustuse rikkumise tagajärgedest.
Kohtumisel vesteldi ka täiendavatest lisakohustustest: KarS § 75 lg 2 p 1 alusel kohustati Markel
Demjanovit üldkasuliku töö tegemise ajal heastama kuriteoga tekitatud kahju ja hüvitama
kohtuotsuse jõustumisele järgneva kahe kuu jooksul xxxx kogudusele 30 eurot ja xxxx-ile 51,24
eurot; KarS § 75 lg 2 p 2, 7 ja 8 alusel kohustati Markel Demjanovit üldkasuliku töö tegemise ajal
mitte tarvitama
alkoholi, mitte suhtlema kannatanu H O ja kuriteo kaastäideviijate I V ja E N ning osalema
kriminaalhooldaja poolt valitavates sotsiaalprogrammides.
Hooldusalune broneeriti 20.10.2016 üldkasulikku tööd tegema MTÜ Lääne-Viru Jäätmekeskuse
juurde. Seisuga 20.12.2016 on hooldusalune määratud 540 ÜKT tunnist sooritanud 24,5 tundi,
sooritamata 515,5 tundi.
Varasemalt on Markel Demjanovile koostatud erakorraline ettekanne 14.10.2016 taotlusega
pöörata karistus täitmisele sooritamata ÜKT tundide ulatuses, kuna isik rikkus
registreerimiskohustust, rikkus lisakohustust mitte tarvitada alkoholi ning hoidus kõrvale ÜKT
tundide sooritamisest. Viru Maakohus jättis 08.11.2016 kriminaalhooldusametniku taotluse
rahuldamata, kuna leidis, et karistuse eesmärkide saavutamine üldkasuliku töö ja
kriminaalhoolduse abil ei ole veel ammendatud. Määrus jõustus 24.11.2016.

6. Hooldusalune töötab ettevõttes xxxx alates 28.11.2016. Kuna isik töötab ametlikult ning omab
sissetulekut on hooldusalusel võimalik heastada kuriteoga tekitatud kahju.

Kohtumääruse põhjendused

7. KrMS § 428 lg 1 kohaselt kui süüdimõistetu hoidub kõrvale üldkasulikust tööst, ei järgi
kontrollnõudeid või ei täida talle pandud kohustusi, teeb kriminaalhooldusametnik kohtule
erakorralise ettekande süüdimõistetule täiendavate kohustuste määramiseks vastavalt
karistusseadustiku § 75 lõikele 2 või töö tegemise tähtaja pikendamiseks või süüdimõistetule
mõistetud vangistuse täitmisele pööramiseks.

8. KarS § 69 lg 6 kohaselt, kui süüdlane hoiab üldkasulikust tööst kõrvale, ei järgi kontrollnõudeid
või ei täida talle pandud kohustusi, võib karistust täideviiv ametnik teda kirjalikult hoiatada või
                                                                                                  2
kohus määrata süüdlasele täiendavaid kohustusi vastavalt käesoleva seadustiku § 75 lõikes 2
sätestatule, pikendada töö tegemise tähtaega, arvestades käesoleva paragrahvi lõikes 3 sätestatud
üldkasuliku töö üldist tähtaega, või pöörata süüdlasele mõistetud aresti või vangistuse täitmisele.
Aresti või vangistuse täitmisele pööramisel arvestatakse karistusest kantuks süüdlase tehtud
üldkasulik töö, mille üks tund võrdub ühe päeva aresti või vangistusega. Tegemist on kohtu
kaalutlusõigusega.

9. Kohus, tutvunud erakorralise ettekandega, on seisukohal, et kriminaalhooldusametniku taotlus
on põhjendatud. Esitatud asjaoludel saab üldkasuliku töö tegemise tähtaja pikendamist ja täiendava
tähtaja määramist maksekohustuste tasumiseks pidada käesoleval ajal piisavalt mõjusaks ja
vajalikuks abinõuks süüdimõistetu mõjutamisel. Kohus pikendab Viru Maakohtu 13.09.2016
otsusega Markel Demjanovile mõistetud üldkasuliku töö tegemise tähtaega 2 kuu võrra, so kuni
29.11.2018 ning pikendab kuriteoga tekitatud kahju heastamise tähtaega kuni 31.01.2017.

(allkirjastatud digitaalselt)

Kristel Vedro
kohtunik




                                                                                                 3
